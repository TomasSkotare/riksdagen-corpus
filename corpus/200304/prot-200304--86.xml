<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--86</head>
          <docDate when="2003-03-23">2003-03-23</docDate>
        </div>
      </front>
      <body>
        <div>
          <note n="aa4164fa">
            ﻿
          </note>
          <note n="6f77a311">
            Riksdagens protokoll
          </note>
          <note n="7defc97a">
            2003/04:86
          </note>
          <note type="date" n="b26f127f">
            Tisdagen den 23 mars
          </note>
          <note n="c163c213">
            Kl. 14:00 - 20:33
          </note>
          <note n="d957e334">
            1 § Information från regeringen från det extra ministerrådsmötet
            den 19 mars om ett åtgärdspaket mot terrorism
          </note>
          <note type="speaker" n="2f9b75f8">
            Anf. 1 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-0" n="2335688f">
            <seg n="4555d8fd">
              Herr talman! Som ni känner till hade vi ett extra rådsmöte i
              Bryssel i fredags, ett extrainsatt möte. Därefter, i går, har
              det varit möte med utrikesministrarna. Regeringscheferna ska träffas
              på torsdag. Det här arbetet hänger naturligtvis ihop.
            </seg>
            <seg n="42d4dcdf">
              När vi träffades var det första gången som de olika länderna
              träffades på den nivån efter de fruktansvärda händelserna i Madrid.
              En stor del bestod förstås i att uttrycka en allmän solidaritet
              till Spanien för det som skett. Vi fick också höra lite närmare
              om hur man nu arbetar från Spaniens sida. Det var egentligen inte
              någonting som inte tidigare var känt från det som har kommit fram
              i medierna.
            </seg>
            <seg n="2a5af504">
              Våra ingångsvärden som jag berättade om när vi träffades i EU-nämnden
              är att det är viktigt att inte drabbas av åtgärdssjuka, av något
              slags panik att nu ska allting göras på väldigt kort tid. Det
              finns en del länder som kanske av inrikespolitiska skäl känner
              en oerhört stark press på att nu ska det göras väldigt mycket,
              stora saker och snabbt, och inrättas mycket av nya institutioner
              och organ.
            </seg>
            <seg n="042c4599">
              Jag tycker att det är olyckligt att hamna i den situationen.
              För det första kan det framstå som att vi inte har gjort någonting
              tidigare i den här frågan, vilket inte är sant. Vi har gjort en
              hel del saker. Det känner ni också väl till. För det andra är
              frågan hur man, om man ger intryck av att regeringen har panik,
              ska kunna få människorna att inte drabbas av panik. Det här är
              naturligtvis någonting som följs mycket noga av dem som har gjort
              sig skyldiga till terrorismen. Det är faktiskt ytterligare ett
              incitament om det är så att Europas regeringar framstår som att
              de har drabbats av panik.
            </seg>
            <seg n="e72299ed">
              Det är alltså viktigt att påpeka att mycket redan har gjorts,
              och görs, för att bekämpa terrorismen. Men det kan naturligtvis
              alltid bli bättre, och framför allt kan det bli ännu effektivare.
              Information kan utbytas fortare. Institutioner kan användas betydligt
              mera. Vi ska komma ihåg att det här samarbetet i EU i ett historiskt
              perspektiv är väldigt ungt. Det sker saker vartenda år, och ganska
              mycket, så det hela är fortfarande under uppbyggnad. Vi tror alltså
              inte att det i första hand är några nya organ eller direkt nya
              lagar som behöver inrättas, utan det är viktigt att i stället
              utnyttja de möjligheter som redan finns.
            </seg>
            <seg n="5796f938">
              Vi tycker också att det är viktigt där vet jag att det råder
              en stor enighet i Sverige att inte ställa ett effektivt brottsbekämpande
              mot rättssäkerheten. Tvärtom hänger det här ihop. För att kunna
              ha ett effektivt brottsbekämpande med legitimitet krävs det att
              man också tänker på rättssäkerheten. Det gör brottsbekämpandet
              så mycket starkare, och det är på det sättet som de demokratiska
              staterna ska slå tillbaka mot den odemokratiska form av brottslighet
              som terrorismen utgör.
            </seg>
            <seg n="e4938222">
              Några konkreta saker vill jag ändå nämna.
            </seg>
            <seg n="c785776d">
              För det första diskuterades solidaritetsklausulen, något som
              ju diskuteras vidare här. Detta är ingen ny fråga, utan det handlar
              om att det ska göras ett politiskt åtagande om att agera i solidaritetsklausulens
              anda i utkastet till nytt EU-fördrag. Det här är, som ni vet,
              i första hand en fråga för utrikesministrarna och statsministrarna.
              Men det är också sådant som vi diskuterat och som också riksdagen
              tidigare ställt sig bakom i höstas.
            </seg>
            <seg n="0306e1e0">
              För det andra gäller det stöd till brottsoffer. Det arbetet pågår
              sedan tidigare i rådet. Detta kommer vi att diskutera vidare på
              vårt nästa möte, vilket kommer att äga rum den 30 mars. Då kommer
              det att vara en uppmaning om att före den 1 maj anta rambeslutet
              om ersättning till brottsoffer.
            </seg>
            <seg n="cc57d683">
              En annan viktig fråga är att utveckla redan existerande samarbeten.
              En rad uppmaningar framställdes om att påskynda lagstiftningsarbetet
              och det operativa samarbetet. Bland annat gäller det att genomföra
              arresteringsordern och frysningsrambeslutet, att slutförhandla
              rambeslut om erkännande av verkställande av förverkande och att
              intensifiera arbetet med bevisupptagning.
            </seg>
            <seg n="b53fda67">
              I det sammanhanget vill jag säga att när vi hade de här diskussionerna
              efter den 11 september i och för sig var det inte på något sätt
              saker som dök upp där för första gången, utan det hade vi arbetat
              med i två år fick Sverige lite kritik därför att vi sade att det
              här behöver ta en viss tid. Vi sade att vi anser att det är rimligt
              att det inte behöver bli klart förrän den 1 januari 2004. Det
              fick vi kritik för. Några av de länder som kritiserade oss var
              inte klara den 1 januari 2004, vilket vi däremot var. Det är viktigt
              att vi fortsätter att hålla linjen att lagstiftningsarbetet tar
              en viss tid. Hur angelägna vi än är om att bekämpa den här brottsligheten
              ska vi inte göra avkall på det. Den 1 januari i år var det alltså
              hälften av länderna som ännu inte hade fullgjort sina åtaganden
              i den delen.
            </seg>
            <seg n="db9add32">
              I det existerande samarbetet finns det saker som, som sagt, kan
              bli ännu bättre. Två saker i polisarbetet kan nämnas.
            </seg>
            <seg n="62c01966">
              Den första saken gäller lagring av så kallade trafikdata, till
              exempel uppgifter om mobiltelefonsamtal varifrån de ringts och
              till vilket område. Det här är ett viktigt verktyg för polisen
              när det gäller att klara upp brott. Det har vi kunnat se i Sverige
              där man löst allvarliga brott tack vare den här tekniken. Då är
              det märkligt om vi inte ska undersöka möjligheterna att använda
              detta när det gäller terroristdåd, särskilt som mobiltelefoner
              ofta är inblandade i den typen av brottslighet.
            </seg>
            <seg n="629badda">
              Den andra saken handlar om ett förenklat informationsutbyte mellan
              polismyndigheter alltså att man enkelt och snabbt ska kunna få
              kontakt med en polismyndighet i ett annat EU-land utan att det
              ska fastna i hierarkiska beslut och ta för lång tid. För polisarbete
              i ett avgörande läge är det, som vi alla förstår, avgörande hur
              snabbt man kan få kontakt. Det kan vara skillnaden mellan att
              lyckas och att inte lyckas.
            </seg>
            <seg n="b48f89aa">
              Sedan gäller det samarbetet inom Eurojust och Europol som behöver
              förbättras. Man behöver även se över den operativa kapaciteten
              i gruppen med polischefer. Där behöver det också förbättras. Min
              uppfattning är att Eurojust fungerar väldigt bra och att Europol
              definitivt kan bli bättre särskilt informationssystemet där.
            </seg>
            <seg n="2f253616">
              Man kan också effektivisera informationssystemet när det gäller
              den nya generationen i Schengen. Det ska vara operationellt så
              snart som möjligt. Kommissionen kan alltså lägga fram förslag
              om utbyte av till exempel fingeravtryck.
            </seg>
            <seg n="82c3b705">
              Gränskontrollen är också någonting som vi har diskuterat på flera
              möten här under det senaste halvåret alltså att komma i gång med
              den gränskontrollbyrå som vi varit eniga om och att vi ska vara
              färdiga med frågan om biometri i pass vid årsskiftet. Vidare gäller
              det ett bättre informationsutbyte kring stulna pass.
            </seg>
            <seg n="e583f25c">
              Ytterligare saker är ett förbättrat underrättelseutbyte och fokusering
              på arbetet med att förbättra instrument och strukturer. Vissa
              av de här sakerna finns redan i dag, men det riktades en uppmaning
              till rådets generalsekreterare Javier Solana om att lägga fram
              förslag om en heltäckande underrättelsekapacitet inom rådssekretariatet.
            </seg>
            <seg n="6cc4ff6d">
              Vidare handlar det om finansiering av åtgärder mot terrorism
              och om att förbättra EU:s mekanismer när det gäller frysning av
              tillgångar. Här finns det all anledning att verkligen vakta på
              rättssäkerheten. Vi har ju sett, bland annat från FN även om det
              sedan blev lite i EU att det inte har fungerat bra. Man har hamnat
              i situationen att man dels varit ineffektiv, dels inte haft ett
              fullt rättssäkert system. Vi tycker tvärtom: Det ska vara effektivt
              men förenat med rättssäkerhet.
            </seg>
            <seg n="88efaeb3">
              Det handlar också om en antiterroristsamordnare. Det ska alltså
              bara vara en samordnare mellan de olika tre pelarna. Vi tycker
              att det är en bra idé i stället för de tidigare planerna om att
              inrätta nya kommissioner och stora organ. Vi tycker att det är
              utmärkt att det ska finnas en samordnare för att bättre kunna
              arbeta effektivt mellan de olika pelarna.
            </seg>
            <seg n="5f5de804">
              Sedan är det också en rad åtgärder som framför allt hör till
              det utrikespolitiska området och som diskuterades vidare i går.
              Flera frågor kommer att diskuteras nu på torsdag.
            </seg>
          </u>
          <note type="speaker" n="25a9f11c">
            Anf. 2 INGVAR SVENSSON (kd):
          </note>
          <u who="ingvar_svensson_838b4e" xml:id="i-0903a987559f29d8-0" n="4bbb1d59">
            <seg n="4a3f89f5">
              Herr talman! Jag vill tacka justitieministern för informationen.
              Det är viktigt att vi är enade i frågan om kampen mot terrorism.
              Vi vill också uttrycka vår solidaritet med den spanska befolkningen.
            </seg>
            <seg n="30278dfd">
              Det är, som justitieministern var inne på, viktigt med en bättre
              samordning och effektivitet i de åtgärder som det redan har beslutats
              om. Jag instämmer i att man inte ska ha någon panik när det gäller
              nya åtgärder. Men om det skulle dyka upp förslag på sådana är
              det väldigt viktigt att man tittar på dem i lugn och i ordnade
              former så att man inte får den stress som vi hade efter den 11
              september 2001. Det är viktigt, som justitieministern också var
              inne på, ur rättssäkerhetsperspektiv.
            </seg>
            <seg n="ec5729db">
              Jag har några frågeställningar om antiterroristsamordnaren. Var
              kommer han eller hon att placeras? Är det i rådet, som diskuterades
              i nämnden, eller är det i något annat organ?
            </seg>
            <seg n="e68b134b">
              Justitieministern säger att ett antal rambeslut inte är implementerade
              i EU. Han nämnde att det var hälften av länderna som inte hade
              gjort det. Jag tror att det var av hela kakan han menade. Jag
              har en fundering om det ursprungliga rambeslutet mot terrorism:
              Hur står det till med implementeringen av just det beslutet? Har
              alla länder gjort det?
            </seg>
            <seg n="a91345bc">
              Det finns en medieuppgift om att justitieministern har öppnat
              för en förändrad lagstiftning i Sverige mot terrorism. Är det
              riktigt? Vad skulle den i så fall gå ut på?
            </seg>
          </u>
          <note type="speaker" n="ddf6cafb">
            Anf. 3 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-1" n="2335688f">
            <seg n="0a8a4da8">
              Herr talman! Terroristsamordnaren ska arbeta direkt under Javier
              Solana. Det ska vara Javier Solana som utser terroristsamordnaren.
              Det tycker vi är bra. Det blir enklare och smidigare på det sättet.
            </seg>
            <seg n="342b4997">
              Jag vet inte exakt när det gäller terroristdefinitionen, men
              jag skulle tro att det är ungefär samma som när det gäller arresteringsordern.
              De uppgifter som vi har fått är att vid årsskiftet, när det skulle
              införas, var det hälften, eller sju, som inte hade infört det.
              Nu senast var det fem som inte hade infört det. Min gissning är
              att arbetet kommer att gå betydligt fortare nu.
            </seg>
            <seg n="07c78594">
              När det gäller att vi skulle bekämpa terrorism i Sverige vet
              jag inte varifrån tidningsuppgiften kommer. Men det kan vara så
              att man syftar på den 11 september-utredning som vi tillsatte
              och som nu bereds hos departementen. Den tillsattes just i syfte
              att se hur vi ska kunna skydda oss själva om en eventuell terroristattack
              skulle ske mot Sverige.
            </seg>
          </u>
          <note type="speaker" n="2e9565c7">
            Anf. 4 TORKILD STRANDBERG (fp):
          </note>
          <u who="torkild_strandberg_920975" xml:id="i-e332e1a1b00687e6-0" n="4a5ea8d1">
            <seg n="1a449254">
              Herr talman! Jag vill instämma i tacket för informationen. Jag
              delar justitieministerns uppfattning om att samordning och samverkan
              i de här frågorna internationellt och i Europa är nödvändigt om
              vi ska lyckas. För att det ska vara möjligt krävs det också samarbete
              och samordning inom Sverige.
            </seg>
            <seg n="1483224d">
              Jag vill ställa tre korta frågor om det.
            </seg>
            <seg n="0ee89ab3">
              Hur ser justitieministern på möjligheten att utveckla samarbetet
              om det svenska gränsskyddet, det vill säga mellan tullen och polisen
              i Sverige?
            </seg>
            <seg n="ed30dab1">
              Den andra frågan gäller möjligheterna inom Sverige att inhämta
              information i terroristbekämpande syfte, det vill säga till exempel
              buggning. Hur ser justitieministern på den frågan? I förlängningen:
              Ser justitieministern någon möjlighet till harmonisering av tvångsmedelsreglerna
              på ett europeiskt plan?
            </seg>
            <seg n="9e4189f0">
              Slutligen skulle jag vilja fråga hur justitieministern ser på
              de frågeställningar som tas upp i 11 september-utredningen om
              samverkan mellan till exempel försvar och polis. Avser justitieministern
              att komma med några förslag i den riktningen och i så fall när?
            </seg>
          </u>
          <note type="speaker" n="0ddd1cea">
            Anf. 5 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-cfad295ed43efe8a-0" n="2335688f" next="i-ac44e5682144836a-0">
            <seg n="c7d067a9">
              Herr talman! När det gäller tull och polis har det gjorts många
              saker för att få ett bättre samarbete, men det är fortfarande
              saker som kan bli ännu bättre. Det finns ett uppdrag bland annat
              när det gäller gränsarbetet till Krister Thelin som ska titta
              på de här frågorna. Jag tror att det finns anledning att anpassa
              oss till de förändringar som sker med utvidgningen och till att
              brottsligheten också har förändrats. Jag tror att man kan ha ett
              ännu närmare samarbete. Bland annat kan det bli så att det ska
              vara obligatoriskt för tullen att informera polisen när man ser
              brottslighet, även om jag är övertygad om att tullen i själva
              verket gör det. Men det är ett exempel på förslag.
            </seg>
            <seg n="53a2d03c">
              Tvångsmedel är också någonting som vi arbetar med på departementet.
              Det är en ganska svår fråga. Jag kan inte ge något exakt besked
              om var vi kommer att landa, men vi har kommit ganska långt. Vi
              kommer inom kort att presentera förslag. Jag tror däremot inte
              att det är någonting som vi kan enas om på europeisk nivå. Jag
              tror inte heller att jag skulle vilja att vi skulle enas på europeisk
              nivå. Det här är någonting som är förbehållet nationell rätt.
              I nuläget ser jag ganska stora skillnader i bland annat synen
              på rättssäkerheten, något som är grundläggande i de här frågorna.
              Jag tror inte på samarbete för just gemensamma regler om tvångsmedel
              inom en överskådlig framtid.
            </seg>
            <seg n="7d6acf9c">
              Vad gäller 11 september-utedningen och hur Försvarsmakten kan
              bistå polis för att hantera stora terrorangrepp finns det med
              i arbetet. Det finns en diskussion om hur mycket militären i dag
              kan bistå polisen i olika situationer, för det kan de göra med
              vissa saker. Hur långt går nödrätten? Hur långt går nöden för
              att en militär ska ingripa? Det är också någonting där vi framför
              allt måste få tydligare lagreglering, vilket inte finns i dag.
              Det arbetar vi med.
            </seg>
          </u>
          <note n="0e43c06a">
            Anf. 6 GUNNAR ANDRÉN (fp):
          </note>
          <u who="thomas_bodstrom_3aff3a" xml:id="i-ac44e5682144836a-0" n="2335688f" prev="i-cfad295ed43efe8a-0">
            <seg n="58b5bb1c">
              Herr talman! Jag vill instämma i tacket för informationen från
              justitieministern. Jag tror att det är väldigt värdefullt att
              inte bara riksdagen utan även allmänheten får information på de
              här områdena direkt från era möten i olika råd. Jag vill också
              göra den reflexionen att EU-samarbetet i den här frågan naturligtvis
              är väldigt viktigt. Det är en god illustration till att Sverige
              inte längre är någon isolerad ö.
            </seg>
            <seg n="763902be">
              Vi har i Sverige dessbättre varit förskonade från terroristattacker
              under en lång följd av år. Det var ambassadörsmordet på ambassadör
              Rolovič i 1970-talets början och ambassadsprängningen senare.
            </seg>
            <seg n="d0325e2a">
              Jag skulle vilja ställa den konkreta frågan till statsrådet Bodström:
              Anser statsrådet att Sveriges polis i underrättelsehänseende har
              tillräckliga resurser för att just skydda den svenska civilbefolkningen
              från den här typen av attacker som vi nu gemensamt har anledning
              att försvara oss mot?
            </seg>
          </u>
          <note type="speaker" n="a099ffd4">
            Anf. 7 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-2" n="2335688f">
            <seg n="67bcd18d">
              Herr talman! Jag tror att den svenska säkerhetspolisen kan utvecklas.
              Det är ingen tvekan om det. Jag tror att det framför allt handlar
              om internationellt utbyte och om att lära sig av andra länder.
              Det är alltså inte primärt någon resursfråga. Jag tror framför
              allt att man har lärt sig mycket och att det fungerar ganska bra
              när det väl händer. Då går det snabbt. Vi kan också se att vi
              får direkt information, och vår säkerhetstjänst är omedelbart
              uppkopplad. I det land där det sker ett terroristdåd måste landets
              säkerhetstjänst koncentrera sig på den aktuella händelsen, medan
              andra underrättelsetjänster omedelbart påbörjar sitt arbete för
              att bistå det landet. Det fungerar ganska bra.
            </seg>
            <seg n="4a7cac53">
              Det som däremot kan bli bättre och som gör att svensk underrättelsetjänst
              kan bli bättre är att man i det strukturella, hotbildsanalyser
              och annat, delar med sig av den kunskap man har i respektive länder.
              Det här gör att de olika länderna får den information och den
              kunskap som kanske andra länder har. Där tror jag att svensk polis
              har mycket att lära, men det handlar också om att svensk polis
              ska dela med sig av sina kunskaper. Det var också någonting som
              lyftes fram på mötet. Man måste bli bättre på att dela med sig
              av sina kunskaper i det strukturella och i analysmetoder när det
              gäller säkerhetstjänsten för att förebygga terroristattacker.
              Det räcker inte med att det fungerar bra när det väl har skett.
              Där tror jag att vi har mycket att lära.
            </seg>
          </u>
          <note type="speaker" n="59145b3b">
            Anf. 8 BÖRJE VESTLUND (s):
          </note>
          <u who="borje_vestlund_7895a4" xml:id="i-78f5e181062833ee-0" n="79dd2792">
            <seg n="5ccf2ad0">
              Herr talman! Tack, justitieministern, för informationen.
            </seg>
            <seg n="4622f2e9">
              Efter den 11 september 2001 fick transportsystemet genomgå en
              lång rad förändringar vad gäller säkerhet. Inte minst i flyget
              har vi alla upplevt de extra säkerhetskontrollerna. Det gäller
              även hamnarna. De kanske inte har vederfarits på samma tydliga
              sätt, men hamnarna och sjöfarten kommer att omfattas av detta.
            </seg>
            <seg n="0ed56409">
              Fördes det några diskussioner om att på motsvarande sätt göra
              någonting åt den spårbundna trafiken? Det var trots allt lokala
              tåg i Madrid som sprängdes. Förs det några sådan diskussioner
              om att göra en förändring? På vilket sätt skulle det i så fall
              omfatta det svenska transportsystemet vad gäller den spårbundna
              trafiken?
            </seg>
          </u>
          <note type="speaker" n="029fa0cd">
            Anf. 9 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-3" n="2335688f">
            <seg n="c748c893">
              Herr talman! Jag vill först klargöra att detta handlade om hur
              vi ska arbeta vidare. Men den spårbundna trafiken var en ytterligare
              punkt som togs upp, även om det bara var i diskussionsform. Men
              man tog också upp någonting som man kanske inte har varit tillräckligt
              vaksam på tidigare, nämligen sjöfarten och färjorna. Det gällde
              kontrollen av färjorna och av de bilar som fraktas med dem. Detta
              är naturligtvis ett starkt intresse för oss som har relativt mycket
              färjetrafik på öst-, väst- och sydkusten.
            </seg>
            <seg n="9e511ddc">
              Vi får se hur det arbetet leder vidare. Men vi ska naturligtvis
              också där ligga i framkant och driva på arbetet för att få ett
              effektivare skydd.
            </seg>
          </u>
          <note type="speaker" n="190a1740">
            Anf. 10 RUNAR PATRIKSSON (fp):
          </note>
          <u who="runar_patriksson_91c2bd" xml:id="i-a0eb0b1a73af29b3-0" n="0a03f78f">
            <seg n="561702b0">
              Herr talman! Det var en bra information, justitieministern. Det
              här behöver i synnerhet vi som bor i gränsområden och kanske i
              närheten av en huvudstad.
            </seg>
            <seg n="86822fda">
              Jag läste i tidningsartiklar förra veckan efter det som hänt
              i Madrid att en sådan stad som Oslo omnämndes. Det är därför jag
              ställer frågan. Är Norge inkopplat i de samtal som justitieministern
              här har talat om?
            </seg>
            <seg n="21b7112e">
              Jag har en fråga till, och då vill jag komplettera det som Torkild
              Strandberg tog upp om samverkan mellan tull och polis.
            </seg>
            <seg n="8db4acba">
              Utefter E 18 vid den norska gränsen som ligger nio mil från torget
              i Oslo finns det 40 tullare och 67 poliser på varje sida om gränsen.
              Dessa tullare är jättebesvikna på sina befogenheter. De vill ha
              möjlighet att gripa in. Bara förbi den gränsstation som jag känner
              bäst till passerar det 600 långtradare och tusentals personbilar
              per dygn på väg mot Oslo. Tullen har små befogenheter. Justitieministern
              sade att man rapporterar mellan varandra, men man har inte befogenheter
              att utöva polisverksamhet, och detta är någonting som måste ses
              över.
            </seg>
            <seg n="be322498">
              Men min fråga är: Kan man flytta ned Europadiskussionen på nordisk
              nivå? I arbetet i Nordiska rådet känner vi ibland en frustration
              över att det pratas så lite säkerhetspolitik på nordisk nivå.
              Island och Norge är ju inte med i EU, men är dessa länder med
              i debatten? Finns det någon samverkan på den nivån? Eller kan
              en sådan samverkan utvecklas?
            </seg>
          </u>
          <note type="speaker" n="2a2eff03">
            Anf. 11 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-4" n="2335688f">
            <seg n="f780faac">
              Herr talman! Jag nämnde att det fanns ett åliggande för tullen
              att informera polisen. Det var en av flera frågor. En annan fråga
              är bland annat hur man ska se på detta med inre gränskontroller
              och vad tullen ska ha för befogenheter. Det var det arbetet som
              jag hänvisade till.
            </seg>
            <seg n="3cadc1e1">
              Det är riktigt att Norge och Island inte är med i EU-diskussionen.
              Däremot är de med i Schengensamarbetet. På så sätt är de inbegripna
              i många av dessa frågor. På flera av de möten som vi har brukar
              en del röra just Schengensamarbetet, och det är väldigt värdefullt
              för oss med tanke på den långsträckta gräns som vi har mot Norge.
              På det viset kan man också i nordiska sammanhang lyfta fram dessa
              frågor. Det finns flera frågor i Schengensamarbetet som är gemensamma
              för oss.
            </seg>
          </u>
          <note type="speaker" n="c879a77a">
            Anf. 12 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-24ca32c4207122d0-0" n="f13edafd">
            <seg n="ed638c79">
              Herr talman! Jag tackar för informationen, och jag delar justitieministerns
              uppfattning att det är viktigt att vi inte drabbas av någon åtgärdssjuka.
            </seg>
            <seg n="689cd215">
              I andra meningen talade justitieministern om solidaritetsklausulen.
              Då ställer jag mig frågan: Kommer vi från svensk sida att begära
              något undantag när det gäller att ställa militära resurser till
              förfogande på den grund som solidaritetsprincipen anger?
            </seg>
            <seg n="6489fd63">
              Det talades om heltäckande underrättelseverksamhet. Ska vi se
              fram emot att delta i något slags europeiskt FBI?
            </seg>
          </u>
          <note type="speaker" n="0c982dc4">
            Anf. 13 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-5" n="2335688f">
            <seg n="637deb51">
              Herr talman! På det mötet som jag nu informerar om talade man
              bara om andan i solidaritetsklausulen. Man tog alltså fasta på
              det som länderna och även den svenska riksdagen redan hade lämnat
              sitt klartecken till. Jag kan inte redogöra för hur det kommer
              att bli i framtiden, men om det blir någon förändring måste riksdagen
              naturligtvis få möjlighet att ändra sitt ställningstagande. Det
              som diskuterades på det här mötet låg helt inom ramen för det
              som riksdagen har ställt sig bakom och som jag också har informerat
              EU-nämnden om.
            </seg>
            <seg n="70ca4d57">
              På den andra frågan är svaret nej. Enligt min uppfattning som
              jag tror delas av samtliga partier ska vi inte ha något europeiskt
              FBI. Det är över huvud taget inte möjligt så länge vi är fler
              olika länder, vilket vi också ska förbli.
            </seg>
            <seg n="e36355a4">
              Det förekommer ibland idéer om gigantiska register där i stor
              sett alla människor ska vara med, och att de ska fungera som ett
              europeiskt FBI. Men det finns ett ganska litet stöd för dessa
              idéer bland de olika länderna.
            </seg>
          </u>
          <note type="speaker" n="94f6f1c2">
            Anf. 14 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-1e48156eed385676-0" n="0992f900">
            <seg n="26f67e15">
              Herr talman! Även vi moderater instämmer i regeringens uppfattning
              att det inte ska vidtas några panikåtgärder utan man ska arbeta
              vidare med det som man redan är överens om.
            </seg>
            <seg n="4680bfb4">
              Justitieministern nämnde den nya generationen Schengen och vad
              det kommer att innebära för svenskt vidkommande. Redan i dag har
              vi problem med att tillämpa Schengen eftersom det inte finns ansvariga
              i alla län som kan hantera Schengensystemet.
            </seg>
            <seg n="8f0e3fa8">
              Sedan nämnde justitieministern gränskontrollbyrån. När departementet
              informerade justitieutskottet före mötet uttryckte vi farhågor
              inför de länder som vill driva gränskontrollbyrån längre än vad
              man har fattat beslut om. Hur var diskussionen på mötet kring
              detta? Försökte man flytta fram sina positioner?
            </seg>
            <seg n="50f25156">
              Justitieministern och flera av kollegerna här var inne på att
              det är väldigt angeläget att vi i Sverige får en lagstiftning
              så att vi effektivt kan bekämpa terrorism. Kan justitieministern
              utveckla dessa tankar om tidsaspekten? Det finns ett antal rambeslut
              och konventioner kvar att anta i riksdagen. Blir det aktuellt
              under året?
            </seg>
          </u>
          <note type="speaker" n="07f47e2c">
            Anf. 15 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-6" n="2335688f">
            <seg n="698b383d">
              Herr talman! När det gäller den första frågan om Schengens informationssystem
              så måste det arbetas om bland annat med tanke på de nya medlemsländerna.
              Det är det som är den stora frågan.
            </seg>
            <seg n="aa922fa6">
              Vi har vid flera tillfällen diskuterat gränskontrollbyrån. Det
              finns en oro, kanske även från kommissionens sida, för att vissa
              länder vill göra den mycket större. Som jag har uppfattat det
              finns det en ganska stor enighet om att gränskontrollbyrån inte
              ska utvecklas till något annat än ett nationellt samarbete. Men
              vi måste vara vaksamma över att dessa frågor inte drivs i en annan
              riktning än vad vi själva kan acceptera. I vart fall måste vi
              hela tiden vara uppmärksamma och följa frågan noga.
            </seg>
            <seg n="160be3ad">
              Det är ingen tvekan om att det finns vissa länder som vill gå
              längre än vad Sverige och många andra länder vill göra. Nu var
              det ingen direkt diskussion om detta. Det nämndes bara att det
              skulle kunna användas i kampen mot terrorism, och den uppfattningen
              delar jag fullständigt.
            </seg>
            <seg n="2bf13681">
              Sedan frågade Cecilia Magnusson om arbetet i Sverige. Vi arbetar
              med 11 september-utredningen. Vissa saker ligger under försvaret
              och andra saker ligger under Säkerhetspolisen. Vi har redan tagit
              initiativ till diskussioner med partierna om en del saker, och
              vi kommer att fortsätta med det arbetet. En förändring som gör
              att Säkerhetspolisen blir lite mer självständig kommer vi att
              fatta beslut om redan nu på torsdag, och det har vi redan informerat
              om. Vi arbetar också med frågan om en lagreglering om hur långt
              Försvarsmakten ska kunna bistå polisen. I dag finns det inte någon
              sådan uttrycklig lagreglering.
            </seg>
            <seg n="190c1b84">
              Beträffande de olika rambesluten får jag återkomma. Jag har inte
              några exakta tidsangivelser nu, men det får jag lämna besked om
              senare.
            </seg>
          </u>
          <note type="speaker" n="3b682a71">
            Anf. 16 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-1e48156eed385676-1" n="0992f900">
            <seg n="c6371838">
              Herr talman! Vi vet att Schengenarbetet inte fungerar tillfredsställande.
              Min fråga var om regeringen nu tänker sätta högre fart eller sätta
              en större press på ansvariga myndigheter för att detta ska fungera
              i varje län. Man måste kunna använda de verktyg som redan finns
              och förbereda för den utvidgning som nu görs. Det är väldigt angeläget
              att vi också på hemmaplan använder dessa verktyg på bästa möjliga
              sätt.
            </seg>
          </u>
          <note type="speaker" n="91f1ece3">
            Anf. 17 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-7" n="2335688f">
            <seg n="d929c21d">
              Herr talman! Det är självklart att det arbetet pågår och att
              det utvecklas hela tiden. Jag vill också säga att vi haft stor
              nytta av Schengensamarbetet. Det är flera brott som har kunnat
              klaras ut tack vare Schengensamarbetet, och det är väldigt värdefullt
              att känna till det när man diskuterar Schengen. Det är alltså
              ett effektivt verktyg. Det kan konstateras att personer som har
              gripits i ett annat land kan ha blivit omedelbart efterlysta till
              exempel i Sverige.
            </seg>
            <seg n="b302dc10">
              Sedan är det naturligtvis så att med utvidgningen och även utan
              den är det viktigt att gå vidare så att det blir ännu mer effektivt,
              att information verkligen lämnas till Schengen i den utsträckning
              som behövs. Här är det min bestämda uppfattning att Sverige ligger
              långt framme i jämförelse med andra länder som är mycket sämre
              på att lämna information. Det gäller både Schengensamarbetet och
              Europolsamarbetet. Det är det som gör att man vänder sig mot idéerna
              om att det ska byggas upp nya parallella organisationer i stället
              för att utveckla Schengen- och Europolregistren.
            </seg>
          </u>
          <note type="speaker" n="78adae72">
            Anf. 18 JOHAN LINANDER (c):
          </note>
          <u who="johan_linander_68e9c1" xml:id="i-d9b56055c4f05a64-0" n="12edd1d5">
            <seg n="170e27b5">
              Herr talman! Tack för informationen. Det är viktigt att vi står
              starka gemensamt, både inom Sverige och inom Europa, mot terrorismen.
              Jag tycker också att det är positivt att regeringen är offensiv
              i antiterrorismarbetet men ändå trycker hårt på rättssäkerheten.
            </seg>
            <seg n="370508af">
              Jag vill fråga justitieministern om han inte håller med mig om
              att det är viktigt att skilja på om terrorismbekämpningen är en
              polisiär eller en militär fråga. I många länder är det ju den
              militära sidan som leder antiterrorismarbetet. Jag blev något
              förvånad när jag i helgen såg ett nyhetsprogram på TV där försvarsministern
              uttalade sig om ökad avlyssning av telefon- och datortrafik för
              att kunna möta terrorhoten.
            </seg>
            <seg n="16ec87f2">
              Finns det någon oklarhet om att det svenska antiterrorismarbetet
              ligger på Justitiedepartementet och inte på Försvarsdepartementet?
              Har det uppstått några problem i det europeiska samarbetet mellan
              polissidan och den militära sidan? Eller är det kanske så att
              vi i dag arbetar dubbelt, alltså både på den polisära sidan och
              på den militära sidan, och inte samordnar arbetet på ett effektivt
              sätt?
            </seg>
          </u>
          <note type="speaker" n="fceccb01">
            Anf. 19 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-cfad295ed43efe8a-1" n="2335688f" next="i-ac44e5682144836a-1">
            <seg n="683a149a">
              Herr talman! Jag vet inte exakt hur det ser ut i andra länder,
              men jag kan säga att i Sverige är det ingen tvekan om att brottsbekämpningen
              är en polisiär fråga. Sedan är då frågan hur man skulle kunna
              använda sig av militären i vissa sammanhang och om det inte är
              så att man, som jag sade, skulle kunna använda den när det gäller
              nödrätt, nöd, och så vidare. Här finns det alltså ett utrymme
              som ger vid handen att detta inte är helt avreglerat. Det måste
              vi se över, men det är polisen som ska sköta brottsbekämpningen.
            </seg>
            <seg n="a4677245">
              Men sedan kan man i vissa delar få information via försvaret,
              till exempel FRA som Linander nämner. Det arbetet pågår på Försvarsdepartementet,
              och det handlar bland annat om att få information och om hur den
              ska kunna användas i brottsbekämpning. Men brottsbekämpning är
              och, får jag verkligen hoppas, förblir en polisiär fråga och ingenting
              annat.
            </seg>
            <seg n="ab50339d">
              Sedan vill jag bara avslutningsvis det här var den sista frågan
              säga att det känns väldigt bra att vi, även om det finns vissa
              skillnader, står väldigt eniga. Det ger oss faktiskt en enorm
              styrka i det här arbetet. Det gör att vi inte blir lika trängda
              i samarbetet som jag upplever att andra länder blir där det är
              en mycket hetare inrikespolitisk fråga och där man många gånger
              av inrikespolitiska skäl agerar på ett eller annat sätt.
            </seg>
            <seg n="a348b427">
              Jag tycker att vi ska fortsätta att bevara detta därför att det
              innebär ju ingenting annat än att vi står upp för demokratin och
              att dessa terroristangrepp är angrepp på demokratin, oavsett vilket
              parti som sitter vid regeringsmakten.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="8d1b606f">
            2 § Justering av protokoll
          </note>
          <note n="284eff5f">
            Justerades protokollen för den 16 och 17 mars.
          </note>
          <note n="2211501c">
            3 § Avsägelser
          </note>
          <note n="64cbf704">
            Förste vice talmannen meddelade
          </note>
          <note n="378b0b5f">
            Alice Åström
          </note>
          <note n="f69db612">
            Lars Ohly
          </note>
          <note n="8cf2800e">
            Kammaren biföll dessa avsägelser.
          </note>
          <note n="9ebf6e5a">
            4 § Anmälan om kompletteringsval till EU-nämnden och OSSE-delegationen
          </note>
          <note n="d89fc245">
            Förste vice talmannen meddelade att Vänsterpartiets riksdagsgrupp
            på grund av uppkomna vakanser anmält Per Rosengren som ledamot
            i EU-nämnden och Sermin Özürküt som ledamot i OSSE-delegationen,
            Organisationen för säkerhet och samarbete i Europa.
          </note>
          <note n="9e3ce347">
            Förste vice talmannen förklarade valda till
          </note>
          <note n="cb023be8">
            ledamot i EU-nämnden
          </note>
          <u who="thomas_bodstrom_3aff3a" xml:id="i-ac44e5682144836a-1" n="2335688f" prev="i-cfad295ed43efe8a-1">
            <seg n="1402c14c">
              ledamot i OSSE-delegationen, Organisationen för säkerhet och
              samarbete i Europa
            </seg>
            <seg n="292a9bfb">
              Begäran om aktuell debatt med anledning av ny forskning som visar
              att 95 av 100 anmälningar om våldtäkt läggs ner, oftast utan utredning.
            </seg>
            <seg n="f1bad4b3">
              Den 10 mars presenterade Christian Diesen, professor i straffrätt
              på Helsingforss universitet, på DN-debatt resultatet av den forskning
              som bedrivits angående rättssäkerheten och rättstryggheten för
              kvinnor som utsätts för våldtäkt. Resultaten är nedslående. Undersökningarna
              visar att 95 av 100 anmälningar om våldtäkt läggs ner, ofta utan
              utredning och att endast 3 av 67 anmälda våldtäkter i Helsingforss
              city under 2001 ledde till åtal. En undersökning som gjorts i
              Uppsala om våldtäkter inomhus visar på samma mönster. Under perioden
              19992002 anmäldes 125 våldtäkter. Endast 7 fall ledde till åtal.
            </seg>
            <seg n="f92efb65">
              Den forskning som nu presenterats visar att situationen för våldtagna
              kvinnor aldrig har varit så dålig i Sverige. I alla fall inte,
              som professor Diesen uttrycker det, sedan Birger Jarls kvinnofridslag
              trädde i kraft i mitten på 1250-talet. Då och bortåt 700 år framöver
              ansågs en kvinna vara en viss mans egendom och det betydde att
              våldtäkt ansågs vara ett brott också mot denne man (make, far,
              husbonde), vilket i sin tur innebar att anklagelser togs på allvar
              och att bevisade brott bestraffades hårt. På senare tid tycks
              kvinnan i stället ha blivit alla mäns egendom. Trots att många
              inbillar sig att vi lever i en tid där kvinnans sexuella självbestämmanderätt
              respekteras är hon i praktiken ett lovligt villebråd.
            </seg>
            <seg n="318e2a0c">
              Med anledning av de forskningsresultat som nu presenterats, anhåller
              Kristdemokraternas riksdagsgrupp om att riksdagen anordnar en
              aktuell debatt om könsmaktsstrukturer inom rättsväsendet och möjligheterna
              att bryta dessa samt för att uppnå lika rättssäkerhet och rättstrygghet
              för kvinnor och män.
            </seg>
            <seg n="9ddb77fb">
              Skälet till dröjsmålet är utlandsresa.
            </seg>
            <seg n="562044fd">
              Skälet till dröjsmålet är deltagande i en sedan länge planerad
              konferens.
            </seg>
            <seg n="8e8b5c55">
              Skälet till dröjsmålet är inbokade resor och plenifri vecka i
              riksdagen.
            </seg>
            <seg n="9c7e0c9c">
              Skälet till dröjsmålet är utlandsresor samt plenifri vecka i
              riksdagen.
            </seg>
            <seg n="9c7e0c9c">
              Skälet till dröjsmålet är utlandsresor samt plenifri vecka i
              riksdagen.
            </seg>
            <seg n="c1a9575f">
              Interpellation 2003/04:362 om trängselskatternas konsekvenser
              för kranskommunerna från Björn Hamilton (m)
            </seg>
            <seg n="41367343">
              Interpellation 2003/04:368 om avdragsrätt för trängselskatt från
              Björn Hamilton (m)
            </seg>
            <seg n="6740ecd8">
              Orsaken är resor, andra externa engagemang samt plenifritt uppehåll.
            </seg>
          </u>
          <note n="c9e7dbb2">
            5 § Anmälan om namnändring
          </note>
          <note n="cd7cd56e">
            Förste vice talmannen meddelade att Anna Grönlund (fp) ändrat
            namn till Anna Grönlund Krantz från och med den 20 mars.
          </note>
          <note n="4f0cbbfb">
            6 § Meddelande om aktuell debatt
          </note>
          <note n="e70d3241">
            Förste vice talmannen meddelade att på begäran av Kristdemokraternas
            riksdagsgrupp skulle en aktuell debatt om lika rättssäkerhet och
            rättstrygghet för kvinnor och män anordnas torsdagen den 25 mars
            kl. 12.00 .
          </note>
          <note n="d6b584be">
            Från regeringen skulle justitieminister Thomas Bodström delta.
          </note>
          <note n="ee8184d6">
            Den inkomna skrivelsen hade följande lydelse:
          </note>
          <note n="3e2eff70">
            Stefan Attefall
          </note>
          <note n="5d691964">
            7 § Meddelande om särskild debatt
          </note>
          <note n="f54dd0e5">
            Förste vice talmannen meddelade att särskild debatt om statsfinansernas
            långsiktiga utveckling skulle anordnas torsdagen den 1 april kl.
            12.00 .
          </note>
          <note n="f33dab59">
            8 § Meddelande om ändringar i kammarens sammanträdesplan
          </note>
          <note n="b3ca5f45">
            Förste vice talmannen meddelade att måndagen den 26 april kl.
            11.00 och fredagen den 21 maj kl. 9.00 skulle bordläggningsplenum
            äga rum. Ett meddelande om dessa ändringar hade delats ut till
            kammarens ledamöter.
          </note>
          <note n="d789884e">
            9 § Meddelande om frågestund
          </note>
          <note n="a874cb44">
            Förste vice talmannen meddelade att vid frågestunden torsdagen
            den 25 mars kl. 14.00 skulle följande statsråd närvara:
          </note>
          <note n="99808c48">
            Statsrådet Pär Nuder, statsrådet Mona Sahlin, socialminister
            Lars Engqvist, statsrådet Gunnar Lund och statsrådet Lena Hallengren.
          </note>
          <note n="aa822c99">
            10 § Anmälan om fördröjda svar på interpellationer
          </note>
          <note n="41a6ea27">
            Till riksdagen hade inkommit följande skrivelser:
          </note>
          <note n="e422e584">
            Interpellation 2003/04:333
          </note>
          <note n="6b2dec59">
            Interpellation 2003/04:333 av Luciano Astudillo (s) om kommunernas
            ansvar för flyktingmottagandet
          </note>
          <note n="8b1cd225">
            Interpellationen kommer att besvaras fredagen den 26 mars 2004.
          </note>
          <note n="c47c3fe9">
            Per Thöresson
          </note>
          <note n="a99bf90c">
            Interpellation 2003/04:335
          </note>
          <note n="7e16c554">
            Interpellation 2003/04:335 av Linnéa Darell (fp) om insatser
            från arbetsförmedlingen
          </note>
          <note n="6315f05a">
            Interpellationen kommer att besvaras den 30 mars 2004.
          </note>
          <note n="332c2d98">
            Dag Ekman
          </note>
          <note n="32c4bd88">
            Interpellation 2003/04:354
          </note>
          <note n="6850764b">
            Interpellation 2003/04:354 av Rigmor Stenmark om bostad till
            nya invånare kommer att besvaras onsdagen den 14 april.
          </note>
          <note n="886343c9">
            Lars-Erik Lövdén
          </note>
          <note n="e3118742">
            Interpellation 2003/04:355
          </note>
          <note n="9ee3da2d">
            Interpellation 2003/04:355 av Rosita Runegrund om strandstädning
          </note>
          <note n="80a82f3a">
            Interpellationen kommer att besvaras tisdagen den 13 april 2004.
          </note>
          <note n="40117b0d">
            Lena Ingvarsson
          </note>
          <note n="01457a44">
            Interpellation 2003/04:357
          </note>
          <note n="f10a9f97">
            Interpellation 2003/04:357 av Karin Svensson Smith om luftföroreningar
            orsakade av vägtrafik
          </note>
          <note n="80a82f3a">
            Interpellationen kommer att besvaras tisdagen den 13 april 2004.
          </note>
          <note n="40117b0d">
            Lena Ingvarsson
          </note>
          <note n="886a6232">
            Interpellationerna 2003/04:360, 361, 362, 363, 364, 365, 366,
            367, 368 och 371
          </note>
          <note n="f4414057">
            Interpellation 2003/04:360 om handikappfordon, funktionshindrade
            och trängselskatter från Marietta de Pourbaix-Lundin (m)
          </note>
          <note n="ce4cd6be">
            Interpellation 2003/04:361 om biltullar i Helsingfors från Ewa
            Björling (m)
          </note>
          <note n="e5010888">
            Interpellation 2003/04:363 om trängselskatter på Essingeleden
            från Nils Oskar Nilsson (m)
          </note>
          <note n="779971ee">
            Interpellation 2003/04:364 om trängselskatt för miljö- och taxibilar
            från Henrik S Järrel (m)
          </note>
          <note n="09731dbd">
            Interpellation 2003/04:365 om trängselskatten och det kommunala
            självstyret från Marietta de Pourbaix-Lundin (m)
          </note>
          <note n="825b6a9a">
            Interpellation 2003/04:366 om trängselskatt och skattetillägg
            från Henrik Westman (m)
          </note>
          <note n="608acc2b">
            Interpellation 2003/04:367 om utlandsregistrerade fordon och
            trängselskatter från Hillevi Engström (m)
          </note>
          <note n="de70be76">
            Interpellation 2003/04:371 om utredning om idrottens skattesituation
            från Anne-Marie Ekström (fp)
          </note>
          <note n="69591374">
            Interpellationerna kommer att besvaras den 13 april 2004.
          </note>
          <note n="3bdd803b">
            Bosse Ringholm
          </note>
          <note n="9e955eb4">
            11 § Svar på interpellation 2003/04:291 om film på svenskt språk
          </note>
          <note type="speaker" n="75591d9a">
            Anf. 20 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-d31db529d7765d84-0" n="9ee4ff34">
            <seg n="204b2afd">
              Herr talman! Siv Holma har frågat mig vad jag avser att göra
              för att möjliggöra satsningar på minoritetsspråksfilm.
            </seg>
            <seg n="205999db">
              Låt mig först klargöra några saker med anledning av Holmas i
              mitt tycke delvis missvisande och missriktade diskussion kring
              definitionen av svensk film i 2000 års filmavtal. Definitionen
              i 2000 års filmavtal är i sin helhet exakt densamma som i 1993
              års filmavtal. Ingenting har ändrats, lagts till eller tagits
              bort. Centralt i avtalets definition av svensk film är som framgått
              att den svenska insatsen av artistiska medarbetare är av påtaglig
              betydelse. Däremot sägs ingenting vare sig i förra avtalet eller
              i det nuvarande om vilket språk som kan talas i en film som erhåller
              stöd.
            </seg>
            <seg n="9b3a35d0">
              I samband med EU-notifieringen av 2000 års filmavtal gjorde Svenska
              Filminstitutet en översyn av de tillämpningsföreskrifter eller
              stödbestämmelser som utgår från avtalets definition av svensk
              film. I sak förändrades dock ingenting när det gäller frågan om
              språket i filmer som kan erhålla stöd. Nu liksom tidigare kan
              en film som är inspelad på annat språk än svenska få stöd av Svenska
              Filminstitutet.
            </seg>
            <seg n="31d51c41">
              Att reglerna är öppna i detta avseende har till en del sin bakgrund
              i att många av de filmer som görs i dag är samproduktioner över
              nationsgränserna. I Sverige har vi sedan flera år tillbaka haft
              ett väl utvecklat produktionssamarbete med framför allt övriga
              nordiska länder. Detta samarbete är i många fall nödvändigt för
              att filmer ofta filmer av stort konstnärligt värde över huvud
              taget ska komma till stånd, vare sig de spelas in på svenska,
              danska, norska, finska, isländska, nationella minoritetsspråk
              eller andra språk. Det är oerhört viktigt att detta samarbete
              kan bestå och utvecklas även i framtiden.
            </seg>
            <seg n="56a6990f">
              Men det finns givetvis fler skäl att inte i detalj reglera stödgivningen
              utifrån språkkriterier. En film som Lukas Moodyssons Lilja 4-ever
              exempelvis, där skådespelarna talar ryska, hade inte kunnat göras
              med svenskt stöd utan nuvarande regler. Vill vi ge förutsättningar
              för mångfald och kreativitet i svensk film måste också reglerna
              för filmstödet vara öppna i vissa avseenden.
            </seg>
            <seg n="8cf1cab3">
              Siv Holma utgår från att det krävs särskilda, riktade satsningar
              för att det ska göras fler filmer på minoritetsspråk. Jag är nog
              mer optimistisk än Holma på den punkten.
            </seg>
            <seg n="9e8cf49b">
              Det finns ett tydligt samband mellan de satsningar på filmproduktion
              som gjorts i flera regioner, inom ramen för främst Film i Väst,
              Filmpool Nord och Film i Skåne, och den kraftigt ökade mångfald
              vi sett i svensk film på senare år. De regionala satsningarna,
              som stöds av det svenska filmavtalet, har skapat fler ingångar
              och öppnat upp stödsystemet än mer. Vi har nu börjat se resultatet
              av detta.
            </seg>
            <seg n="46c1fa20">
              Även när det gäller filmer där det talas minoritetsspråk eller
              som handlar om språkminoriteters villkor börjar vi nu se en lovande
              utveckling. Både förra årets prisbelönta film Elina som om jag
              inte fanns och filmatiseringen av Populärmusik från Vittula ,
              med premiär i höst, utspelar sig i Tornedalen och tar på olika
              sätt upp språkfrågan. I filmerna talas svenska, finska och meänkieli.
              Vid årets upplaga av Göteborg Film Festival visades filmen Bázo
              i regi av svenske Lars Göran Petterson, enligt uppgift den första
              långfilmen som producerats av ett samiskt produktionsbolag. Här
              talas samiska, finska och svenska. I alla nämnda filmer har Filmpool
              Nord varit medfinansiär.
            </seg>
          </u>
          <note type="speaker" n="5d251198">
            Anf. 21 SIV HOLMA (v):
          </note>
          <u who="siv_holma_07ab0e" xml:id="i-c3daf54d1511aaed-0" n="9de8e759" next="i-b51ef63fcb68b483-0"/>
          <note n="615f697c">
            Herr talman! Jag tackar för svaret. Det är viktigt att ha i åtanke
            att Sveriges ratificering av Europarådets minoritetsspråkstadga
            trädde i kraft den 1 juni 2000. Samma sak gällde för Europarådets
            ramkonvention om skydd för nationella minoriteter. Regeringens
            proposition Nationella minoriteter i Sverige låg till grund för
            dessa ratificeringar. Lagen började gälla den 1 april 2000.
          </note>
          <u who="siv_holma_07ab0e" xml:id="i-b51ef63fcb68b483-0" n="9de8e759" prev="i-c3daf54d1511aaed-0">
            <seg n="4bd09a1d">
              I propositionen understryks att de nationella minoritetsspråken
              ska ges det stöd som behövs för att de skall hållas levande. Har
              då detta uttalande fått genomslag i filmavtalet? I filmavtalet
              som tecknades 2000 hann man kanske inte med. Men inför kommande
              filmavtal finns det gott om tid om bara den politiska viljan finns.
            </seg>
            <seg n="2cbb0519">
              I interpellationssvaret sägs att definitionen av svensk film
              är densamma sedan 1993. Vad jag förstår är utgångspunkten för
              regeringen att avtal och tillämpningsföreskrifter även i framtiden
              ska förbli oförändrade på denna punkt. Borde inte lagen om de
              nationella minoriteterna och uttalandet om det stöd som behövs
              för att minoritetsspråken ska hållas levande få genomslag i kommande
              filmavtal och tillämpningsföreskrifter?
            </seg>
            <seg n="8b52e612">
              Jag vill i detta sammanhang göra ett förtydligande när det gäller
              att jag i interpellationen har skrivit att det i 1993 års finansieringsavtal
              för Filminstitutet finns ett tillägg som lyder: För att räknas
              som svenska skall filmen vara i huvudsak inspelad på ett svenskt
              språk. Styrelsen kan bevilja undantag för denna bestämmelse. Detta
              tillägg fanns i bestämmelserna för Filminstitutets produktionsstöd
              för film och var fastställt av styrelsen för Filminstitutet den
              8 mars 1993.
            </seg>
            <seg n="20edc8b5">
              Vissa exempel som ministern tar upp i sitt interpellationssvar
              har jag ingenting att erinra mot, till exempel Lilja 4-ever .
              Men det var inte det jag frågade om. Jag kan konstatera att jag
              inte har fått något svar på hur många filmer det är som är inspelade
              på eller dubbade till minoritetsspråk och som de senaste åren
              har fått produktions- eller lanserings- och distributionsstöd
              av Filminstitutet. På min andra fråga, om vad ministern avser
              att göra för att möjliggöra nödvändiga satsningar på minoritetsspråksfilm,
              är svaret ingenting. Man ska bara vara optimistisk så ordnar det
              sig i en framtid. Den tredje frågan gällde om det, om inte Filminstitutet
              får pengar för minoritetsspråksbehoven, finns andra vägar att
              få statliga pengar. Den lämnar ministern obesvarad.
            </seg>
            <seg n="3d0116b7">
              Herr talman! I Statens kulturråds rapport De nationella minoriteterna
              och kulturlivet kan man läsa att filmen innebär en effektiv språköverföring
              till nya generationer. Det står: Att tillhandahålla barn- och
              ungdomsfilm på det egna språket är erfarenhetsmässigt en strategiskt
              viktig insats för ett minoritetsspråks bevarande.
            </seg>
            <seg n="bb004181">
              Jag vill i det här sammanhanget också citera Mona Mörtlund, som
              i utredningen Film i sameland och Tornedalen skrev följande i
              förordet: Små språk är ständigt hotade. Det behövs så oändligt
              mycket för att hålla språk vid liv. Litteratur, teater, musik,
              radioproduktion, undervisning, och så detta medium som betyder
              så mycket och som så starkt kan bidra till språkets överlevnad:
              filmen och vi måste berätta för varandra. Om livet, om vad som
              är rätt och vad som är fel, om kärleken, sorgen, besvikelserna,
              sveken. Filmen är ett pågående samtal. Ett samtal som vi behöver
              för att kunna förstå, för att kunna förändras, för att kanske
              bli lite, lite klokare.
            </seg>
          </u>
          <note type="speaker" n="12c3a33b">
            Anf. 22 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-d31db529d7765d84-1" n="9ee4ff34">
            <seg n="5bd465ac">
              Herr talman! Statliga medel har under lång tid utgått för att
              främja minoriteters språk och kultur inom en rad olika områden,
              detta långt innan vi fick minoritetsspråkspropositionen, som började
              gälla år 2000. Det handlar om ett långvarigt stöd på till exempel
              litteraturområdet. Det finns ett särskilt utgivningsstöd för litteratur
              på invandrar- och minoritetsspråk sedan 80-talet. Sedan dess har
              det statliga utgivningsstödet för litteratur fyllts på för att
              man ska kunna öronmärka insatser för nationella minoriteters litteratur.
            </seg>
            <seg n="080922f6">
              Det här innebär samtidigt, med det distributionsstöd vi har,
              att böcker kommer ut till biblioteken. Vi har dessutom öronmärkta
              pengar för minoriteten när det gäller kulturtidskrifter. Vi har
              givit särskilda pengar för så kallad print on demand -verksamhet
              för utgivning av litteratur på minoritets- och invandrarspråk.
              Vi har satsat pengar, och satsar pengar, på Barents litteraturcentrum
              och Nordkalottbibliotektet. Sametingen får kulturstöd på sammanlagt
              närmare 20 miljoner kronor. Vi har också en rad insatser som rör
              den finskspråkiga utvecklingen i Sverige, inte bara meänkieli
              utan också samiskan förstås. Detsamma gäller kraven på public
              service och satsningen på Språk- och folkminnesinstitutet, som
              nu också får fokusera mer på den tornedalsfinska språkkulturen.
            </seg>
            <seg n="510a2e69">
              Jag skulle kunna fortsätta på det här viset för att visa vad
              som har gjorts för att hålla minoritetsspråken levande på kultur-
              och medieområdet i decennier, alltså långt innan vi fick propositionen
              om minoritetsspråken. Det betyder inte att det inte går att göra
              mer på de här områdena, precis som det naturligtvis behövs insatser
              inom utbildningsområdet, som jag inte ansvarar för, och kanske
              också när det gäller allmänna informationsinsatser och samhällsservice.
            </seg>
            <seg n="3aac48ea">
              Men jag vill inte hålla med om att det inte har gjorts saker
              på minoritetsspråksområdet. Att detta inte avspeglar sig i, så
              att säga, den stora kulturpolitiken, där det inte finns några
              öronmärkta pengar, betyder inte att man inte ska satsa på minoritetsspråk
              där också. Det är därför det är viktigt för oss att ha formuleringen
              värdefull svensk film som det som ska prioriteras i det svenska
              filmavtalet när vi samtidigt definierar att det inte behöver vara
              film på svenska språket utan att det, alldeles självklart, kan
              vara på andra språk och också minoritetsspråk. Jag tycker att
              den här långsiktiga satsningen nu börjar ge resultat även på filmområdet.
            </seg>
            <seg n="b3180100">
              Jag tror att det spelar stor roll att Filmpool Nord tillsammans
              med de andra filmpoolerna helt har vänt om kartan för filmproduktionen
              i Sverige.
            </seg>
            <seg n="4ddc5e2a">
              Förut gjordes nästan all film i Helsingforssområdet. Nu görs
              väldigt mycket film i andra delar av landet, inte minst i Norrbotten
              och i norra delen av Sverige. Det spelar roll för de språkliga
              minoriteternas möjligheter att avspegla sig i produktioner som
              görs, både kortfilmer och långfilmer. Jag tror att det kommer
              att fortsätta att vara så.
            </seg>
            <seg n="1b1a21f7">
              Jag tycker inte att jag är optimistisk rakt ut i luften, utan
              jag tycker faktiskt att vi ser konkreta resultat.
            </seg>
            <seg n="992533d0">
              Samtidigt behövs det också öronmärkta pengar. Det är därför som
              vi satsar på till exempel Tornedalsteatern som spelar på meänkieli.
              Där har man en blandning av proffs och amatörer. Det blir film
              av det till slut också. Det är klart att det spelar roll för filminspelningen
              som just nu pågår i Pajala Populärmusik från Vittula att det finns
              en Tornedalsteater med en massa duktiga människor som kan delta
              på ett eller annat sätt i denna filmproduktion.
            </seg>
          </u>
          <note type="speaker" n="e960aeae">
            Anf. 23 SIV HOLMA (v):
          </note>
          <u who="siv_holma_07ab0e" xml:id="i-da3646ab2835f200-0" n="9de8e759">
            <seg n="6b1caa66">
              Herr talman! Det var en rad åtgärder som Marita Ulvskog radade
              upp, och det är väl ingen som säger att det är något negativt
              med det. Men det var inte det som min fråga gällde. Den gällde
              just filmens område.
            </seg>
            <seg n="dbb6b2a4">
              Jag uppfattar som att ministern vidhåller att allt fungerar bra
              och att hon är mer optimistisk än jag inför framtiden. Men jag
              undrar om ministern har lyssnat på representanter från de nationella
              minoriteterna. Jag har lyssnat, och jag har hört att de inte delar
              ministerns uppfattning. När det gäller jämförelsen med de nordiska
              länderna hävdar de som jag talat med att reglerna i Norge och
              Finland är bättre. Det är lättare att få stöd i dessa länder.
              Kanske det vore något för ministern att ta till sig.
            </seg>
            <seg n="5a175d0c">
              Ett annat exempel som jag vill lyfta fram är projektet Film i
              Sameland och Tornedalen som inte blev förverkligat. Det innehöll
              ett förslag om samiskt och tornedalsfinskt filmresurscentrum som
              skulle finansieras till hälften av staten och i övrigt av berörda
              kommuner och landsting. Det var ett välbehövligt samarbete mellan
              två minoritetsgrupper, något som är ganska sällsynt och som borde
              vara extra intressant. Filminstitutet sade ja och äskade pengar
              till det i sin budget. Men det samarbetsprojektet var inte tillräckligt
              intressant tyckte tydligen ministern eftersom man inte fick pengar
              till det.
            </seg>
            <seg n="f58e45da">
              Vad jag kan förstå finns det hinder i de befintliga regelverken.
              De statliga och regionala filmpengarna får användas endast till
              att stödja regionala centrum, inte till verksamhet som sträcker
              sig över samiskt och tornedalskt område, det vill säga över länsgränserna.
            </seg>
            <seg n="2dc80ba9">
              Kulturrådet får enligt regleringsbrev inte syssla med medier.
              Filminstitutet hänvisar till att minoritetsgruppernas förslag
              inte ryms inom filmavtalet och att institutets regleringsbrev
              endast tillåter att regionala filmmedel fördelas till befintliga
              regionala filmresurscentrum.
            </seg>
            <seg n="5e02e14c">
              Enligt uppgift har Sametinget engagerat sig genom att skicka
              ett brev till Kulturdepartementet där man begär att få delta i
              förhandlingarna om det nya filmavtalet för att säkra samernas
              kulturella rättigheter. Vad har man fått för svar på denna begäran?
            </seg>
            <seg n="613fd43b">
              I regelverket för vad pengarna till regionala filmresurscentrum
              får användas till anges textning till svenska och syntolkning
              för barn och att synskadade ska kunna ta till sig utländska filmers
              innehåll. Det är jättebra. Men var finns de nationella minoriteternas
              barn? Det var ett behov som projektet Film i Sameland och Tornedalen
              särskilt lyfte fram behovet av dubbning eller textning till minoritetsspråken.
            </seg>
            <seg n="f3a84100">
              Efter min redovisning undrar jag: Har ministern fortfarande kvar
              uppfattningen att man lever upp till uttalandet om att de nationella
              minoritetsspråken ska ges det stöd som behövs för att de ska hållas
              levande även inom filmens område? Kan ministern i stället dela
              min uppfattning att en åtgärd bland andra åtgärder skulle vara
              att ändra kommande filmavtal och tillämpningsföreskrifter så att
              de nationella minoriteterna säkerställdes resurser?
            </seg>
            <seg n="3659e9ab">
              Avslutningsvis har min inblick i hur det fungerar visat att de
              nationella minoriteterna sinsemellan har olika tillgång till stöd
              för sitt språk. Samerna har det lite bättre, medan romerna kanske
              har den sämsta tillgängligheten. Här borde det finnas en rejäl
              politisk utmaning för kulturministern och regeringen att agera
              för att få en bättre tingens ordning genom att öka stödet för
              samtliga nationella minoritetsspråk och kultur och även på filmens
              område.
            </seg>
          </u>
          <note type="speaker" n="41cf1df7">
            Anf. 24 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-d31db529d7765d84-2" n="9ee4ff34">
            <seg n="4f6dfd46">
              Herr talman! Jag måste tjata vidare om att man faktiskt inte
              kan se alla konstarter helt åtskilda från varandra. Det spelar
              roll att Mikael Niemi, säkert med hjälp av den stora kulturpolitiken
              i form av litteratur- och teaterstöd, har kunnat skriva en fantastisk
              bok som människor över hela världen läser och känner igen sig
              i och som nu blir film uppe i Pajala, och där vi säkert får höra
              meänkieli.
            </seg>
            <seg n="28154a44">
              Allt hänger ihop. Man kan inte lyfta bort filmen från den övriga
              kulturpolitiken. Därför är det också väldigt viktigt att man inte
              bara säger att minoritetsspråken ska försörjas med öronmärkta
              anslag. Det är faktiskt så att man behöver se till att den stora
              kulturpolitiken också stöder minoritetsspråken. Och det finns
              ingenting i det svenska filmavtalet som hindrar Filminstitutet
              från att ge stöd till film på meänkieli. Svensk film behöver inte
              betyda svenskspråkig film.
            </seg>
            <seg n="744b4ee6">
              Det är likadant med Filmpool Nord eller de andra filmpoolerna.
              De kan vara samiska eller tornedalsfinska filmpooler också. De
              kan klara flera uppdrag på en gång. Om vi stänger in alla minoritetsspråk
              med öronmärkta pengar då tror jag att det kommer att bli väldigt
              mycket mindre. Det behövs öronmärkta pengar. Men att bara arbeta
              på det viset är att skapa avskildhet i stället för att hålla minoritetsspråken
              levande i en miljö där faktiskt vårt gemensamma språk ändå är
              svenska.
            </seg>
            <seg n="c603ac0b">
              Siv Holma säger att det är bättre i Norge och Finland. Finsk
              filmpolitik har förfärligt mycket mindre pengar än svensk filmpolitik.
              Jag har därför väldigt svårt att tro att det är så många verksamma
              i Finland som tycker att resurserna där är bättre när det gäller
              minoritetsspråk eller finsk film. När det gäller jämförelsen med
              Norge kan jag säga att man där har ett språk förutom norskan,
              nämligen urbefolkningsspråket samiska. Här har vi fem minoritetsspråk
              som vi tycker är viktiga att hantera, förutom de väldigt många
              andra språk som människor i det här landet talar och som de ska
              kunna ha en kontakt med. Det ska kunna vara det språk som de fortfarande
              drömmer på och håller liv i. Det går alltså inte att göra den
              typen av jämförelser, inte om man är seriös i alla fall.
            </seg>
            <seg n="d1abf79d">
              När det gäller det kommande filmavtalet befinner vi oss i en
              situation där svensk film har stora framgångar. Periodvis ser
              vi väldigt mycket mer svensk film i Sverige än vad vi ser amerikansk
              film. Det är faktiskt där striden står. Tittar man på svenskars
              tittande på svensk film och jämför med hur fransmän tittar på
              fransk film eller hur engelsmän tittar på brittisk film ligger
              Sverige väldigt ofta i topp. Vi har haft enorma framgångar när
              det gäller svensk film. Det är viktigt att hålla liv i det. Om
              vi ska göra det genom ett filmavtal eller genom att staten får
              ta över hela finansieringen av filmpolitiken vet vi inte i dag,
              utan det är en fråga som branschen har att bestämma om. Ska man
              vara med, eller ska man välja att ställa sig utanför? I en situation
              där de stora amerikanska filmdistributörerna ingår i avtalet med
              pengar är det en sak som inte är helt fri från konflikter. I det
              läget kan staten inte styra och komma med olika typer av krav
              och kriterier. Det är någonting som vi får ta itu med när vi vet
              om det är filmavtalsmodellen som ska leva vidare eller om det
              ska bli en helstatligt finansierad filmpolitik. Då kommer också
              Sametinget att få svar på sitt brev. Men just nu diskuteras en
              förlängning av det gällande avtalet. Och i det läget är det inte
              möjligt att ta in nya parter att diskutera med.
            </seg>
          </u>
          <note type="speaker" n="db978da5">
            Anf. 25 SIV HOLMA (v):
          </note>
          <u who="siv_holma_07ab0e" xml:id="i-da3646ab2835f200-1" n="9de8e759">
            <seg n="c231d953">
              Herr talman! Jag kan bara konstatera, som jag uppfattar kulturministerns
              svar på mina frågor som i mångt och mycket icke-svar, att om man
              satsar på någon form av kvalitet och satsar på de nationella minoriteterna
              på andra områden så kommer det att lösa sig i en framtid. En kreativ
              miljö kommer att innebära att vi får de förändringar som jag har
              efterlyst.
            </seg>
            <seg n="0b514850">
              Jag skulle ändå vilja vädja till kulturministern att se till
              de synpunkter jag har och framför allt utgå från vad man har sagt
              från de nationella minoriteterna. Jag har lyssnat. Jag har uppfattat
              att Sametinget är intresserat av att säkra de kulturella rättigheterna
              för sitt vidkommande. Jag läste samma tongångar i utredningen
              om film i Sameland och Tornedalen. Jag har också talat med olika
              personer som är aktiva inom området, som framför samma saker.
              Jag skulle vilja uppmana kulturministern att vara mer lyhörd för
              de synpunkterna. Då kanske jag också kan bli optimistisk inför
              framtiden.
            </seg>
          </u>
          <note type="speaker" n="f3239c99">
            Anf. 26 Kulturminister MARITA ULVSKOG (s):
          </note>
          <u who="marita_ulvskog_c1a6b2" xml:id="i-d31db529d7765d84-3" n="9ee4ff34">
            <seg n="6092163f">
              Herr talman! Jag är ledsen om Siv Holma tycker att hon inte har
              fått svar. Det kan möjligen vara så att hon inte har förstått
              vad jag har sagt.
            </seg>
            <seg n="7bae3a74">
              Jag har inte hunnit räkna igenom alla felaktigheter som finns
              i den interpellation som Siv Holma har formulerat. Där finns åtminstone
              fyra eller fem rena felaktigheter, som inte är en korrekt beskrivning
              av hur det förhåller sig när det gäller filmpolitiken.
            </seg>
            <seg n="7e60bba7">
              Den grundläggande skillnaden mellan oss, om det finns någon,
              är att jag inte nöjer mig med att minoritetsspråken ska ha stöd
              genom öronmärkta bidrag medan alla andra i landet ska ha tillgång
              till den stora kulturpolitiken, där de stora pengarna finns. Det
              tycker jag inte är rimligt. Minoritetsspråk behöver lite extra
              stimulanser med en tydlig styrning. Sedan ska de vara med och
              få del av den stora kulturpolitiken också. Det är alldeles självklart.
              Inte ska Mikael Niemi ha särskilda pengar från ett särskilt anslag.
              Han ska ha del av det som alla andra författare har tillgång till,
              när han skriver på svenska och när han skriver på meänkieli.
            </seg>
            <seg n="fc60dfa2">
              Jag vill inte stänga in folk i tårtbitar. Jag tror att det är
              farligt. Jag tror att det är fel. Det kommer att vara svensk kulturpolitik
              också framöver.
            </seg>
            <seg n="006b258f">
              Det som möjligen är bekymmersamt är att det är ytterst få ansökningar
              som kommer till exempel till Filminstitutet om att få göra svensk
              film på minoritetsspråk. Där tror jag att vi kan göra mer. Det
              kommer ytterst få ansökningar. Det kanske är så att människor
              upplever att de inte kan söka utan de måste gå till minoritetsspråkspengarna.
            </seg>
            <seg n="ba752e03">
              Den stora kulturpolitiken står öppen för minoritetsspråken. Det
              är väldigt bra om fler söker och slåss om de pengarna, för jag
              tror att det finns konstnärligt framstående filmare, författare
              och andra som kan få del av dem. Det har inte med optimism rakt
              ut i det blå att göra, utan det har att göra med en ordning som
              jag tycker är mycket rimlig. Vi betalar alla skatt i det här landet.
              Då ska vi inte vara hänvisade till små segment där vi söker pengar.
            </seg>
            <seg n="7a875c14">
              Jag hoppas att Siv Holma och hennes parti kan kämpa för lite
              mer pengar till svensk film.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="a10725b3">
            12 § Svar på interpellationerna 2003/04:338 och 339 om småföretagen
            och jobben
          </note>
          <note type="speaker" n="e63c7c9a">
            Anf. 27 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-8" n="f1c42515">
            <seg n="60eaad57">
              Herr talman! Maria Larsson och Lena Adelsohn Liljeroth har var
              för sig ställt ett antal frågor till mig som alla handlar om företagande
              och näringsklimatet i Sverige. Eftersom deras frågor delvis överlappar
              varandra har jag valt att ge ett samlat svar på interpellationerna.
              Maria Larssons mer specifika frågor handlar om villkoren för företag
              inom vård- och omsorgssektorn och för att underlätta för företag
              som utför hushållstjänster i hemmet. Lena Adelsohn Liljeroths
              mer specifika frågor gäller nyföretagandet och särskilt nyföretagandet
              bland kvinnor.
            </seg>
            <seg n="236658a0">
              Regeringen bedriver ett kontinuerligt arbete för att upprätthålla
              goda villkor för företagande. På övergripande nivå handlar det
              om att försäkra att företagen möter efterfrågan på sina produkter
              och har goda möjligheter att låna och investera. Sverige har numera
              ett stabilt statsfinansiellt läge med låga räntor och låg inflation.
            </seg>
            <seg n="7a94317f">
              Sedan 1990-talets början har Sverige haft en god företagsutveckling
              genom att antalet företag med anställda ökat. År 2002 var antalet
              nystartade företag det näst högsta på tio år och överlevnadsgraden
              bland de nystartade företagen är högre än i många andra länder.
              När det gäller andelen företagare i arbetskraften tillhör Sverige
              de länder som ligger omkring medelnivån inom EU tillsammans med
              Nederländerna, Tyskland och Frankrike. Högre ligger till exempel
              Grekland och Portugal, och lägre Danmark, Finland och Luxemburg
              samt Norge.
            </seg>
            <seg n="3ba191b2">
              Vi fortsätter också att placera oss väl i internationella jämförelser
              av företagsklimat och konkurrenskraft. Enligt Världsbankens studie
              från förra året av över 100 länder är Sverige ett av de länder
              där det är absolut enklast att starta företag.
            </seg>
            <seg n="244c4ad3">
              Vi har ett bra utgångsläge, men vi vill bli ännu bättre. Vi förbereder
              nu ett handlingsprogram för bättre service och tillgänglighet
              hos myndigheterna, enklare regler, färre och enklare blanketter
              samt IT-lösningar som förenklar tillvaron för små företag.
            </seg>
            <seg n="5ea3817a">
              De så kallade 3:12-reglerna har gjorts mer generösa. Det innebär
              att den andel av vinsten som kan beskattas som kapital, som kan
              beskattas förmånligt, har ökat i storlek. Nystartade företag har
              sedan förra året möjlighet att få uppskov tre månader med betalning
              av preliminär skatt. Förändringar har också genomförts genom de
              så kallade lättnadsreglerna i arvs- och gåvobeskattningen, för
              att underlätta generationsskiften.
            </seg>
            <seg n="c977d1d6">
              Särskilda insatser görs för att främja kvinnors företagande.
              För att stimulera unga människor att i framtiden starta och driva
              företag genomförs ett nationellt program för entreprenörskap.
              Vi har även sett behovet av att ge möjlighet till utökad utlåning
              till små företag. Därför har regeringen infört ett nytt företagarlån
              genom Almi. Vi avser att lämna ett förslag under våren på finansiering
              i tidiga skeden, så kallad såddfinansiering, och om den rådgivning
              och det stöd som behövs på detta stadium.
            </seg>
            <seg n="030e17ea">
              När det gäller villkoren för företag inom vård- och omsorgssektorn,
              så är det viktigaste att patienternas intresse sätts i första
              rummet. Ett område där det går att kombinera ett ökat privat företagande
              med patientintresset är inom primärvården. Här har det också skett
              en ökning av mångfalden, vilket vi ser positivt på. Men när det
              gäller vård- och omsorgssektorn så tänker vi inte låta vinstintresset
              gå före omsorgen om patienterna.
            </seg>
            <seg n="4e4d54e0">
              Den privata servicesektorn är en viktig bransch som kommer att
              växa med eller utan skattesubventioner. Att med skattemedel styra
              vilken inriktning denna expansion ska ha anser jag vara direkt
              felaktigt. Särskilda skatteregler för hushållstjänster har inte
              enligt min mening samma prioritet som mer generellt inriktade
              åtgärder.
            </seg>
          </u>
          <note type="speaker" n="513b6e5d">
            Anf. 28 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-0" n="08143831">
            <seg n="8280d253">
              Herr talman! Tack, näringsministern, för svaret som säger att
              allt är väl i Sverige. Vad skönt, då kan vi sova lugnt om natten.
            </seg>
            <seg n="61aede7f">
              Det finns statistik som påvisar olika saker. Mitt syfte med debatten
              i dag är inte att nå största möjliga polemik. Jag har haft ett
              antal debatter och jag vet att näringsministern och jag har olika
              syn på en rad frågor. Min förhoppning är att vi ska kunna ha en
              konstruktiv debatt.
            </seg>
            <seg n="9257d8b7">
              Det hopp jag har, i samband med att en tillväxtkonferens har
              utlysts från Socialdemokratiska partiet, är att det finns en insikt
              hos en del om att allt faktiskt inte står riktigt bra till. Jag
              hoppas att näringsministern och jag är överens om att vi har för
              få företag i landet och för få människor som vill och kan starta
              nya företag. Det hoppas jag kan vara en gemensam utgångspunkt
              för hur vi kan förbättra de möjligheterna.
            </seg>
            <seg n="be4ce647">
              Ett av de största bekymren är tillgången på riskkapital. Om vi
              tittar på vad Global Entrepreneurship Monitor, GEM, säger visar
              de att Sverige ligger väldigt lågt internationellt sett till antalet
              företagare, och i Norden ligger vi sämst till. 4 % av människorna
              i Sverige är involverade i entreprenöriella aktiviteter, som man
              uttrycker det. I Finland är det 6,9 %, i Norge är det 7,5 % och
              i USA är det 11,9 %. Vi har en bit väg kvar att gå och en del
              att göra. Det är stora skillnader.
            </seg>
            <seg n="be7937e5">
              Jag tycker att GEM-undersökningen är väldigt intressant. Den
              visar också att i de flesta fall är det entreprenörens släktingar,
              grannar eller kolleger som finansierar företaget. Det klassiska
              riskkapitalet utgör alltså bara en bråkdel av investeringar i
              nya företag. Det tycker jag är en intressant uppgift. I Sverige
              är det oerhört svårt att få pengar över för investeringar på grund
              av skattesystemet och skatteuttaget. Här tycker jag att vi måste
              försöka gemensamt hitta bra lösningar.
            </seg>
            <seg n="c22f64ad">
              250 miljoner kronor kommer årligen i såddfinansiering. Det har
              aviserats om ett antal reformer vid ett antal tillfällen. Jag
              tror säkert att de kommer, men det är inga nya pengar. De lyfts
              från Industrifonden. De är viktiga, och det är angeläget att de
              kommer fram. Men det är inga nya pengar. Statliga insatser behövs
              i ökad utsträckning. Men vi måste också få i gång den privata
              sektorn i riskkapitalisering.
            </seg>
            <seg n="490f92a5">
              Det gäller att bygga rätt incitament. Det är fel att man inte
              kan kvitta förlusterna om man sätter pengarna i onoterade bolag.
              Borde det inte vara lika förutsättningar som vid institutionellt
              placerande? Är det inte att bygga rätt incitament? Är det inte
              rimligt?
            </seg>
            <seg n="47001be4">
              I det program som initierats av tillväxtkonferensen sägs bland
              annat från Socialdemokraterna: Skattesystemet ska främja risktagande.
              Är inte det ett sätt att främja risktagande? Är näringsministern
              beredd att göra någonting åt saken så att vi inte missgynnar stimulerande
              och risktagande i onoterade bolag? Vi vet att de små bolagen behöver
              växa sig större. Då behövs dessa insatser.
            </seg>
            <seg n="43e76549">
              Vi vet också att många ägare i dag är 40-talister. Snart kommer
              nedläggningarna eller generationsskiftena i bästa fall. Var femte
              planerar detta de närmaste åren. 8 000 personer riskerar att bli
              arbetslösa varje år säger Nutek. Jag tror att det är underskattat.
              40 % av dem som ska göra generationsskifte tycker att det är besvärligt.
            </seg>
            <seg n="247e2239">
              I vilket fall kan vi konstatera att det här är en god tid. Det
              kanske är vår bästa tid. Varför ska jag återkomma till i nästa
              inlägg. Jag hoppas att näringsministern har uppfattat frågan och
              besvarar den.
            </seg>
          </u>
          <note type="speaker" n="b01c6797">
            Anf. 29 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-9dc5799cfdeda79d-0" n="184134cf">
            <seg n="4fe0e3a9">
              Herr talman! Jag tackar för svaret. För öronen kan det låta lugnande
              att höra näringsministern tala om det kontinuerliga arbete som
              regeringen nu bedriver för att upprätthålla det man kallar för
              goda villkor för företagande. Men hur kommer det sig att näringslivets
              egna organisationer Företagarna, Svenskt Näringsliv, de olika
              hantverksorganisationerna, för att bara nämna några inte är särskilt
              nöjda med det regeringen gör, eller rättare sagt det regeringen
              inte gör? Det går inte att prata fram fler företag.
            </seg>
            <seg n="e5762594">
              Jag ställde fyra frågor till näringsministern. Den första är
              vad han tror är skälet till att allt färre vill bli företagare.
              På det svarar ministern att Sverige enligt Världsbanken är ett
              av 100 länder där det är absolut enklast att starta företag. Jag
              vet inte vilka övriga länder som ingår i Världsbankens undersökning.
              Jämför vi oss med Pakistan eller Kenya är det säkert enklare.
              Allt beror nog på vad man väljer att fråga om och vad man väljer
              att undersöka. Men det var inte det som jag frågade.
            </seg>
            <seg n="a211f55a">
              Om inte Svenskt Näringsliv ljuger i den rapport som kom för ett
              par veckor sedan och vi får väl anta att inte heller näringsministern
              tror det ligger Sverige uselt till. På tio år har vi förlorat
              20 000 företag. Inget annat nordiskt land precis som Maria Larsson
              nyss sade har så få företag som startas som Sverige. Nyföretagandet
              räknas i promille i alla Sveriges län. USA ligger före liksom
              Irland, Spanien, Grekland, Storbritannien, Tyskland och som sagt
              de övriga nordiska länderna. Jag skulle inte spänna bröstet så
              mycket om jag vore näringsminister.
            </seg>
            <seg n="b4bbed2a">
              Jag har ett OECD-diagram som jag ska dela ut här efter debatten
              eftersom den tyvärr inte kunde visas på overheadbild i kammaren.
              Jag hoppas att de möjligheterna kommer efter ombyggnaden. Det
              diagrammet är mer relevant än Världsbankens lista som näringsministern
              refererade till. Om inte näringsministern tror att OECD helt har
              feltolkat verkligheten hamnar Sverige på bottenplats när man frågar
              hur många som själva har drivit eller startat företag och än värre
              hur många som över huvud taget har kommit att tänka på att göra
              det. Vi ligger på plats 18 i konkurrens med övriga länder som
              är vår egen marknad.
            </seg>
            <seg n="bd220762">
              Jag har lite fler siffror. Enligt arbetskraftsundersökningarna
              minskade antalet kvinnliga företagare i Sverige med 3 % eller
              drygt 3 000 personer förra året. På den manliga sidan var nedgången
              bara hälften. Det var 4 400 personer eller 1 ½ %, eftersom deras
              utgångsläge var ett annat. Går vi tillbaka till år 1995 har antalet
              kvinnliga företagare minskat med 12 %. Det är oerhört mycket,
              i synnerhet i ett land där regeringen säger sig vilja tala observera
              tala om tillväxt. Det går inte heller att prata fram tillväxt.
              Företagande handlar nämligen om någonting som Socialdemokraterna
              inte verkar förstå sig på, näringsministern. Det är viljan till
              oberoende, viljan att stå på egna ben och viljan att få tjäna
              pengar.
            </seg>
            <seg n="06a272c6">
              Vad säger näringsministern mer i det svar jag fick med posten
              i går? Jo, att regeringen förbereder ett handlingsprogram för
              bättre service och tillgänglighet hos myndigheterna, enklare regler
              och färre och enklare blanketter. Det är intressant att regeringen
              också börjar inse att reglerna är krångliga. Näringsministern
              må ursäkta, men det är nog inte många företagare som riktigt tror
              på att det kommer några förändringar. De har nämligen hört locktonerna
              förr utan att det har hänt något.
            </seg>
            <seg n="ce635fc1">
              Vi kommer ihåg Mona Sahlins Simplexgrupp. Hela företagskollektivet
              stönar. Varför skulle det bli annorlunda den här gången, näringsministern?
              Det är samma socialdemokrati som sitter vid makten. Det gör den
              dessutom med stöd av kommunister. De har aldrig tyckt att det
              funnits något skäl att stödja privat företagsamhet, tvärtom.
            </seg>
          </u>
          <note type="speaker" n="12981253">
            Anf. 30 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-4e108dcfe256b544-0" n="2bff7127">
            <seg n="25a22dcb">
              Herr talman! Mycket har redan sagts av interpellanterna. Jag
              ska därför fatta mig kort men återigen ta upp lite statistik.
            </seg>
            <seg n="1b9be5b1">
              En svensk man i aktiv ålder äger i genomsnitt dubbelt så mycket
              som en kvinna. Kvinnor äger mindre än en femtedel av landets företagskapital.
              Kvinnor blir förmögna först som änkor när de har ärvt familjens
              kapital i en ålder då pengar gör minst nytta. Det är i aktiv ålder
              som pengarna också används till att utveckla, investera och utforma
              framtiden.
            </seg>
            <seg n="1bc63301">
              En fjärdedel av företagarna är kvinnor. Men det är relativt sällsynt
              att kvinnor äger företag med fler än tio anställda. Det är så
              pass sällsynt att det inte ens förekommer i statistiken. I kommuner
              där det tillåts privata alternativ inom den kommunalt finansierade
              verksamheten finns i genomsnitt dubbelt så många kvinnliga företagare
              per tusen invånare som i de kommuner där konkurrens inte tillåts.
            </seg>
            <seg n="ced3fcd1">
              Vi vet att tryggheten är viktig för att kvinnor ska välja att
              starta företag. Min fråga gäller vad som sker förutom det som
              står i ministerns svar och som tydligen inte fungerat hittills.
              Vad planerar ministern att göra ytterligare för att underlätta
              och göra det tryggare för kvinnor att i större utsträckning starta
              företag och på det sättet få tillgång till produktionsmedlen?
              Det är faktiskt en rot till den ojämlikhet som råder i dag mellan
              kvinnor och män.
            </seg>
          </u>
          <note type="speaker" n="09bb9202">
            Anf. 31 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-b90268a08578f07e-0" n="aecc8dac">
            <seg n="ebca6637">
              Herr talman! Maria Larssons och Lena Adelsohn Liljeroths interpellationer
              är otroligt viktiga. Jag håller också med dem om att det företagsklimat
              som näringsministern beskriver inte är så bra som näringsministern
              säger.
            </seg>
            <seg n="0c21e177">
              Jag ska ta ett exempel. En psykiatrisjuksköterska jag känner
              är trött på otaliga omorganisationer inom kommunen och vill i
              stället starta eget där hon kan arbeta med rehabilitering och
              rådgivning. Men hon får inte en F-skattsedel. Den förutfattade
              meningen om en sjuksköterska är att hon, oftast är det en hon,
              arbetar med att vårda sjuka på sjukhus och således har en anställning.
              Den här uppfattningen har jag själv hört en tjänsteman uttala
              på Skatteverket.
            </seg>
            <seg n="ea2bb9be">
              I dag arbetar många kvinnor, precis som min bekant, inom den
              offentliga sektorn. Många skulle säkert gärna våga pröva att starta
              eget, men det är olyckligt att förutfattade meningar och fördomar
              ska vara orsaken till att inte fler kvinnor kan starta företag.
              Självfallet är detta inte den enda orsaken; de tidigare talarna
              har nämnt fler. Tänker näringsministern medverka till att fler
              kvinnor startar eget? Även om man har ett enmansföretag så kan
              det växa och ge arbete till fler så småningom.
            </seg>
            <seg n="553b8c52">
              Herr talman! Som Maria Larsson anför i sin interpellation går
              en stor del av de företagare som driver småföretag i pension inom
              de närmaste åren. 26 % av småföretagarna är födda på 40-talet.
              Risken finns att ingen vill eller har råd att ta över företaget.
              Resultatet blir att ett antal företag och därtill hörande arbetstillfällen
              kommer att försvinna. Det finns olika siffror på hur många det
              är beroende på undersökning. Men det som är gemensamt med undersökningarna
              är att de visar att flera 100 000-tals jobb kommer att försvinna
              under de närmaste tio åren om inte radikala förbättringar görs
              för att ändra skatteregler och andra krångliga regler för småföretag.
            </seg>
            <seg n="37e9df02">
              Herr talman! Skatteregler försvårar för företag att gå från generation
              till generation även om det, som näringsministern säger, har införts
              en viss lättnad i årets budget. Generationsskiften måste planeras
              lång tid i förväg. Vid ett plötsligt dödsfall kan familjen tvingas
              sälja ett familjeföretag som har gått i arv i flera generationer
              på grund av att man inte kan betala arvsskatten. Det kan väl inte
              vara avsikten, näringsministern?
            </seg>
            <seg n="d2cd0b83">
              Herr talman! Krångliga regler både när det gäller skatter och
              administration avskräcker också många från att starta företag.
              Visserligen har de så kallade 3:12-reglerna gjorts något mer generösa
              i höstens budget, vilket också näringsministern säger, men av
              utlovad 1 miljard kronor blev det bara 30 miljoner. Resten lär
              komma i vårbudgeten och träda i kraft från den 1 januari 2005.
              Det ska verkligen bli intressant att ta del av det förslag som
              regeringen kommer att presentera. Har näringsministern möjligtvis
              något förhandstips om vad som kommer att hända då?
            </seg>
            <seg n="96eedfee">
              Herr talman! Förutom de skatter som jag har nämnt måste förmögenhetsskatten
              slopas. Redan i dag flyttar företag utomlands på grund av den,
              och fler arbetstillfällen försvinner. Händer inget så kommer vi
              i en framtid att vara ännu mer beroende av att det startas fler
              småföretag och att de som finns får en möjlighet att överleva.
            </seg>
          </u>
          <note type="speaker" n="b8a6f9d4">
            Anf. 32 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-9" n="f1c42515">
            <seg n="7cfa56ea">
              Herr talman! Jag ska först säga några ord om läget för småföretagandet
              i Sverige. Vi har ett ökande nyföretagande. Nyföretagandet låg
              på 80-talet i Sverige på nivån 15 00017 000 om året. Det har gradvis
              ökat genom 90-talet, och nu ligger det på nivån 35 000 om året.
              Det går lite upp och ned med hänsyn till konjunkturen, men det
              ligger ungefär där. Jag är glad att vi inte ligger kvar på den
              låga nivå som vi hade för tio år sedan eller den ännu lägre som
              vi hade för 15 år sedan. Men jag vill ha fler småföretag. Jag
              tycker inte att detta är bra nog. Jag önskar mig fler företag;
              det är det som jag besjälas av i mitt arbete. Men jag måste en
              liten smula mana till proportioner och besinning i svartmålningen
              av hur obefintligt och katastrofalt nyföretagandet är. Verkligheten
              ser lite annorlunda ut.
            </seg>
            <seg n="e8995a8e">
              Vi behöver fler företag i Sverige. Sverige är ett storföretagsdominerat
              land. Det är en unikt stor mängd globala storföretag som har sin
              bas i Sverige. Det är en fantastisk tillgång för Sverige. Men
              vi behöver balansera detta genom att också ha den vitalitet och
              dynamik och öppenhet för nya sätt att arbeta och nya idéer som
              de mindre företagen innebär. Det kan åstadkommas på många sätt,
              men det kräver långsiktighet, målmedvetet arbete och en misstänksamhet
              och skepsis mot snabba patentlösningar som med ett trollslag löser
              allting på en gång. Dessbättre var det inte så många sådana bland
              de fyra inlägg som vi har hört nu, och jag tycker att vi nu kan
              föra ett samtal om det här i de inlägg som vi har framöver.
            </seg>
            <seg n="88826db2">
              Jag tillåter mig att göra den enkla reflexionen att så länge
              jag har läst dagstidningar i Sverige och det är ganska många år
              vid det här laget så har SAF, Industriförbundet och småföretagarnas
              olika organisationer haft en viss åsikt oavsett om det har gått
              upp eller ned. Min prognos är att om tio år, när våra efterträdare
              står här i kammaren, så kommer borgerliga ledamöter att åberopa
              sina kompisar i Svenskt Näringsliv, Företagarnas Riksförbund eller
              vad organisationerna kommer att heta då, och en socialdemokrat
              kommer att stå och säga som jag att riktigt så illa som de där
              svartmålarna säger är det inte.
            </seg>
            <seg n="8d5941d6">
              Jag ska återkomma till frågan om kvinnligt företagande. En viktig
              fråga för mängden små företag i Sverige gäller generationsskiftena.
              Det har kommit upp många olika skattefrågor och annat. Min egen
              prioritering gäller de företag som har ledare och ägare i en och
              samma person, som är 55 år och uppåt och som börjar prata om och
              fundera på att dra sig tillbaka. Jag prioriterar att de företagen
              kan leva och utvecklas i annan regi när den nuvarande företagsledaren
              pensioneras. Från borgerligt håll väcks det också intresse för
              detta, och jag tror att vi kan mötas på olika vis. Men det handlar
              där enbart om skattefrågan och arvsskatten. Den undersökning som
              Nutek har gjort på mitt uppdrag visar att många av dessa företagare
              inte har några arvingar som är intresserade och beredda att ta
              över. Frågan är alltså mycket bredare och mycket vidare. Här behöver
              vi gnugga våra geniknölar och tänka kreativt och djärvt för att
              hitta former för att låta anställda, nyckelmedarbetare eller andra
              köpa och ta över. Vi ska understödja handel i företag så att andra
              entreprenörer som vill jobba framåt kan ta över och fortsätta.
            </seg>
            <seg n="d696f315">
              Jag beklagar att min talartid är ute. Jag får återkomma till
              frågan om det kvinnliga företagandet i mitt nästa inlägg.
            </seg>
          </u>
          <note type="speaker" n="17dc9564">
            Anf. 33 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-1" n="08143831">
            <seg n="6a2f4414">
              Herr talman! Det ser vi fram emot! Vi tycker också att det är
              positivt att näringsministern vill ha fler företag skam vore det
              annars. Många av de stora företagen är dessvärre inte längre i
              svensk ägo.
            </seg>
            <seg n="67f85f52">
              Om tio år hoppas jag att det är en borgerlig näringsminister
              som står här och har presenterat ett program som har lett till
              betydligt fler företag. Jag är övertygad om att det kommer att
              vara så.
            </seg>
            <seg n="7fab9698">
              Samtidigt vill jag säga att näringsministerns bästa tid är nu.
              Generationsskiftena står för dörren. Jag tycker att man ska börja
              med att undanta det bundna kapitalet från beskattning. Här kommer
              ett gott tips i precis den riktning som näringsministern vill
              gå: De som antingen generationsskiftar eller gör en extern försäljning
              kommer att ha ganska mycket pengar på fickan. Då kommer de att
              kunna välja mellan att köpa sig en villa i Spanien eller en liten
              herrgård på landet eller också att låta pengarna bli satsningskapital
              in i nya företag. Detta är entreprenörer, som naturligtvis är
              intresserade av att få i gång fler företag om de får lite stimulans
              till det.
            </seg>
            <seg n="0b7c707f">
              Om det ska kunna bli ett aktivt lokalt riskkapital så handlar
              det om de onoterade bolagen, som jag var inne på tidigare. Om
              korten sköts rätt skulle det här kunna bli en riskkapitalsatsning
              från den privata sektorn i Sverige just nu. Det är läge för det
              nu! Men då måste incitamenten förändras.
            </seg>
            <seg n="0b5be58c">
              Det finns orosmoln på himlen, inte minst när man tittar på hur
              förmögenhetsskattebasen nu ska breddas genom att också inkludera
              O-listan. Det vore förödande. Nibes ägare i Markaryd har varit
              ute och kommenterat det här. Nibe är ett expansivt familjeföretag
              som börsnoterades häromåret på O-listan. Han rasar över förslaget
              från Egendomsskattekommittén och säger: Jag är fullkomligt ursinnig!
              Förslaget att beskatta O-listenoterade aktier är ett flagrant
              påhopp på dem som vill utveckla små och medelstora företag.
            </seg>
            <seg n="2f037f60">
              Tänk om de här pengarna i stället kunde gå in och bli satsningskapital
              på svenska bolag inom vård- och omsorgssektorn, som är en sektor
              som är underutvecklad i vårt land och där vi har en hög kompetens.
              Där skulle vi kunna bli marknadsledande på många områden. Där
              sitter, står eller jobbar de 36 % av kvinnorna inom vård- och
              omsorgssektorn som har drivkraften och viljan att starta ett eget
              företag. Jag förstår inte vad näringsministern är rädd för. Av
              de sjuksköterskor som har en privat arbetsgivare säger 60 % att
              deras arbetsgivare har högre flexibilitet och är mer nytänkande
              än de offentliga och då har de prövat bägge delarna. Av privatanställda
              sjuksköterskor har 61 % stort förtroende för sin arbetsgivare.
              Men mäter man samma sak bland offentliganställda är det bara 31
              % som har stort förtroende för sin arbetsgivare.
            </seg>
            <seg n="9eb62b82">
              Vilken sektor att utveckla! Jag kan inte förstå rädslan. Jag
              tycker att den är trist för alla kvinnor som vill starta och driva
              företag inom en sektor som de har stor erfarenhet och kompetens
              inom.
            </seg>
            <seg n="8ef2026a">
              Kan näringsministern lova att ta upp förslaget mot O-listan som
              Egendomsskattekommittén har lagt? Jag förstår att Ringholm och
              Persson vill ha ett ord med i laget, men det skulle vara bra med
              ett löfte från näringsministern att det är ett förslag som inte
              kommer att drivas av landets näringsminister. Jag tycker att det
              vore ett bra tillfälle att lova det här i dag.
            </seg>
          </u>
          <note type="speaker" n="5dadeaaa">
            Anf. 34 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-9dc5799cfdeda79d-1" n="184134cf">
            <seg n="9470336d">
              Herr talman! Det här med dynamik och att man ska lyssna på de
              mindre företagen och ta till vara deras idéer låter ju bra. Vi
              får väl se om det blir något mer än prat på det området också.
              Vill ju att även de företagen ska växa med tanke på att det inte
              finns något stort företag i Sverige som bildats efter 1970. Det
              här känner näringsministern väl till.
            </seg>
            <seg n="99cc465d">
              Om man frågar företagarna själva, och inte bara nöjer sig med
              regeringens diagnos, handlar det låga företagandet, för det är
              fortfarande lågt, om att socialförsäkringarna är sämre, att affärshindren
              är många, att skatterna är höga och att reglerna är krångliga.
              Vi har framför allt väldigt många kvinnor i offentlig sektor som
              inte får möjlighet att starta företag. Är det inte märkligt, ministern,
              att så fort det handlar om kvinnor ska de inte få tjäna pengar.
              De ska hålla till godo med låga löner i vårdens, skolans och omsorgens
              monopolverksamheter, även om det börja hända lite där.
            </seg>
            <seg n="49815eeb">
              När kvinnorna röstar med fötterna och går ut i privata bemanningsföretag
              där de äntligen känner sig uppskattade, kan påverka sina arbetsvillkor
              och höja lönerna, vad svarar då näringsministerns socialdemokratiska
              vänner ute i landet med? Jo, med stopplagar för att tvinga sjuksköterskor,
              sjukgymnaster, läkare och annan vårdpersonal tillbaka in i landstingsmonopolen.
              Stopplagar är ingenting annat än ett patetiskt försök att hindra
              nya idéer. Det är ju ingenting olagligt de försöker att göra.
            </seg>
            <seg n="9be51b05">
              I näringsministerns svar när det gäller vård- och omsorgssektorn
              heter det också att man inte tänker låta vinstintresset gå före
              omsorgen om patienterna. Man blir trött. Vad är egentligen vinst
              ett tecken på? Jo, det är i allmänhet ett tecken på att en verksamhet
              går bra, att den är uppskattad, att medarbetarna trivs och att
              människor är villiga att betala för den här tjänsten eller varan
              om de får en chans att göra det. En verksamhet som inte fungerar
              bra går nämligen med förlust. Det är bra om företag går med vinst
              även om de verkar inom vård och omsorg. Det kan jag vittna om
              som styrelseledamot i ett privat vårdföretag som fick möjlighet
              att knoppa av när det var borgerlig majoritet i Helsingforss läns
              landsting.
            </seg>
            <seg n="d030e985">
              I näringsutskottets betänkande NU10, som riksdagen behandlade
              häromveckan, kan jag på s. 24 i betänkandetexten först läsa några
              obligatoriska fraser om hur bra det är med ökat företagande för
              kvinnor inom vård, skola och omsorg, det vill säga där kvinnor
              verkar. Sedan står det: Samtidigt framhöll utskottet att det inte
              var berett att verka för sådana lösningar som innebär att ett
              offentligt monopol inom dessa sektorer riskerar att ersättas av
              stora privata företag som exempelvis köper upp små lönsamma vårdföretag.
              Utskottet vill dock erinra om att det pågår ett arbete med att
              tillskapa en särskild bolagsform utan särskilt vinstsyfte som
              kan komma att kunna användas för kvinnors företagande inom områden
              som domineras av offentlig sektor.
            </seg>
            <seg n="fc69bb98">
              Jag kan gärna upprepa detta, men för att spara tid ska jag inte
              göra det. Majoriteten här i riksdagen säger i korthet: Ni får
              gärna driva företag, flickor små, men ni får inte tjäna några
              pengar.
            </seg>
            <seg n="09105ca0">
              Kan man tänka sig någon regim, utom möjligen en gammalsocialistisk,
              som med en sådan enfald tror att det här synsättet stimulerar
              företagande? Om näringsministern inte visste det, kommer jag att
              upprepa det här i dag: Florence Nightingale har varit död i nästan
              100 år.
            </seg>
            <seg n="abdf04be">
              Jag tror faktiskt inte att de unga kvinnor som nu studerar och
              funderar på sin framtid, som vill kunna stå på egna ben, försörja
              sig själva, sina barn och kanske till och med en arbetslös man,
              kommer att välja vårdsektorn. Där finns inga framtidsmöjligheter.
              Det ser näringsministern och hans regering till. Det vore enbart
              dumt av dessa unga flickor, och de är inte dumma.
            </seg>
          </u>
          <note type="speaker" n="17bdf6d2">
            Anf. 35 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-4e108dcfe256b544-1" n="2bff7127">
            <seg n="d450e8fd">
              Herr talman! Vi behöver inte bara fler företag, utan vi behöver
              fler företag som ägs av kvinnor. Om tio år hoppas jag verkligen
              att det på den andra sidan står en Sabuni, en Adelsohn Liljeroth,
              en Larsson eller en Ekström som är minister och säger: Vi är bäst
              i världen, men vi kan bli ännu bättre, och vi lyssnar gärna på
              förslag och idéer också från socialdemokrater.
            </seg>
            <seg n="2d634e33">
              I flera andra länder lyckas kvinnor ta sig upp till de högsta
              betalningsnivåerna. I flera andra länder äger kvinnor företag
              med fler anställda än tio. Vi kan hitta många sådana saker i statistiken.
              Vad är det för fel på Sverige? Varför lyckas vi inte se till att
              ojämlikheten mellan män och kvinnor när det gäller ägandet av
              förmögenhet minskar? Förutom standardsvaren om hur bra det är
              med företagandet i Sverige, vad anser ministern vara roten till
              att det är en sådan ojämlikhet när det gäller ägandet? Vad skulle
              han specifikt vilja göra? Kan han ägna 30 sekunder åt att svara
              på denna fråga?
            </seg>
          </u>
          <note type="speaker" n="d8a2d406">
            Anf. 36 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-b90268a08578f07e-1" n="aecc8dac">
            <seg n="1baa8885">
              Herr talman! Många sanningar har sagts. Jag ska inte upprepa
              dem. Det är bra att näringsministern säger att det behövs fler
              företag. Det är självklart. Hur skulle det se ut annars? Jag kan
              också hålla med om att det är viktigt att man tar upp detta att
              företag även kan övergå till en annan ägare när inte den nya generationen
              vill ta över ett företag. Det är en viktig fråga.
            </seg>
            <seg n="351d3bd6">
              Det finns förslag på hur man ska lösa problemen med 3:12-reglerna,
              men regeringen har inte presenterat något förslag hur de vill
              lösa dessa. Eftersom detta ska träda i kraft den 1 januari 2005
              borde det åtminstone finnas en liten skiss eller idé, men ingenting
              har viskats om hur de kommer att se ut. Kommer de verkligen att
              presenteras i vårbudgeten? Jag förmodar att så ska ske.
            </seg>
            <seg n="81c67874">
              Till sist vill jag nämna någonting som vi inte har tagit upp
              tidigare. Det gäller detta att attityderna till företagande måste
              förändras. Det ska inte vara fult att tjäna pengar på att driva
              företag, vilket det nästan är i dag. Den som tar risker ska också
              få något för det. I dag är det självklart att man ska satsa pengar
              i lotterier. Man vinner stora pengar. Det är nästan någonting
              som man ska värderas högt för. Man kryper på knäna för någon som
              har fått 13 rätt. Men en som har tjänat pengar på ett företag
              ser man nästan på med skam.
            </seg>
          </u>
          <note type="speaker" n="2c45cfb4">
            Anf. 37 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-10" n="f1c42515">
            <seg n="87fd3d8d">
              Herr talman! När jag gick igenom några studier om företagandet
              försökte jag anstränga mig för att ge en nyanserad bild. Sverige
              låg i mitten i en del och bra till i andra. När jag åberopade
              att Världsbanken satte Sverige i tätgruppen bland 110 länder fick
              jag höra att det var en jämförelse med fel länder och den var
              inte relevant. I stället sade Maria Larsson efter en stund att
              den jämförelse man ska titta på är Global Entrepreneurship Monitor,
              GEM. Jag kan berätta att i den jag nämnde, där vi låg i topp,
              ingår bland annat alla OECD-länder.
            </seg>
            <seg n="a91f8419">
              Jag kan berätta vilka det är som toppar i den jämförelse som
              jag i stället rekommenderas av Maria Larsson, och där vi ligger
              dåligt till. Främst ligger Thailand, tvåa är Indien, trea Chile,
              fyra Korea och femma Argentina. Det är möjligt att de är väldigt
              mycket bättre än vi i många avseenden, men jag är inte säker på
              att samhällsmodellen, som i stort sett är gemensam för de här
              fem länderna, är något som svenska män, kvinnor och småföretagare
              avundas.
            </seg>
            <seg n="6bce419c">
              Jag tycker att Sverige behöver fler kvinnliga företagare. Sverige
              har kvinnor som är kapabla att vara företagare på många olika
              områden. Jag är inte så konservativ att jag säger att kvinnligt
              företagande uteslutande är begränsat till de traditionellt kvinnliga,
              mjuka områdena, utan jag tror att kvinnors entreprenörskap är
              mer förekommande än så.
            </seg>
            <seg n="9e355da1">
              Vad gäller de nedsättande kommentarerna om mitt intresse för
              de här frågorna och om mitt engagemang min pliktskyldighet, min
              enfald och de andra ord som nämndes vill jag bara påpeka, för
              den händelse att ni inte vet det, att min mamma, min mormor och
              min farmor alla var småföretagare. Jag behöver inte få några läxor
              om kvinnligt företagande från någon av er.
            </seg>
            <seg n="78042d7c">
              Ni har olika förslag som ni prioriterar. Jag konstaterar att
              den högst prioriterade åtgärden för alla era tre partier är ett
              omedelbart avskaffande av förmögenhetsskatten. Det kostar 5 miljarder
              kronor. Några av er lyckas till och med komma fram till att detta
              vore bra för kvinnligt företagande. Eftersom det är så orättvist
              i Sverige behövs det särskild stimulans. Jag fick inte ihop det
              riktigt.
            </seg>
            <seg n="7536d85f">
              Jag kan upplysa om att dubbelt så många män betalar förmögenhetsskatt,
              trots sambeskattningen. Dubbelt så många män som kvinnor skulle
              få glädje av en slopad förmögenhetsskatt. Nyamko Sabuni oroar
              sig för att det är så få kvinnliga miljardärer och ägare av stora
              företag. Baksidan av det myntet är ju att avskaffande av förmögenhetsskatten
              är en av de effektivaste åtgärder som man kan genomföra för att
              öka de ekonomiska klyftorna mellan kvinnor och män.
            </seg>
            <seg n="add2523b">
              Vi måste jobba på bred front för att få fram fler kvinnor. Det
              är en kulturfråga och en självförtroendefråga, men det är också
              en fråga om åtgärder. Vi har anslagit 42 miljoner under åren 20022004
              för att främja företagande bland kvinnor och invandrare. Med stöd
              av de här medlen arbetar Nutek med att bistå kvinnors företagande
              genom rådgivning och kompetensutvecklingsinsatser. Insatser görs
              bland annat för att integrera affärsrådgivning och kunskap om
              kvinnors företagande bland etablerade rådgivningsaktörer. Dessutom
              sker samverkan med organisationer och företagare för att sprida
              kunskap och förebilder kring kvinnors entreprenörskap.
            </seg>
            <seg n="dd07d4de">
              Nutek bedriver också verksamhet riktad till kvinnor på innovationsområdet.
              Bland medlemmarna i Svenska Uppfinnareföreningen är bara 10 %
              kvinnor. För att stimulera fler kvinnor att bli innovatörer och
              främja näringslivets tillväxt och förnyelse genom nya idéer driver
              Nutek programmet Kvinnor och innovationer. Jag tror att det grundläggande
              handlar om att prata väl om företagandet och att bryta de traditionella
              kulturmönster som gör att väldigt få kvinnor känner sig lockade
              och manade av den livsstil som det innebär att vara företagare.
            </seg>
          </u>
          <note type="speaker" n="eb710b1f">
            Anf. 38 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-2" n="08143831">
            <seg n="8f6667cf">
              Herr talman! Global Entrepreneurship Monitor tar upp och belyser
              inställningen till entreprenörskap, och det var det som jag refererade
              till. Jag tycker att det är beklagligt att ministern inte tycker
              att det är en viktig undersökning eller tycker att de länder som
              där är jämförelseobjekt inte har trovärdighet som nationer som
              stimulerar entreprenörskap. Jag tycker att det är allvarligt om
              ministern inte ser anledning till att höja oss procentuellt på
              den listan. Jag tycker att det borde vara näringsministerns främsta
              mål att arbeta för.
            </seg>
            <seg n="cc68b4a3">
              Jag fick inte svar på min fråga om O-listenoterade aktier och
              breddning av förmögenhetsskattens bas. Jag skulle gärna vilja
              att näringsministern kommenterar det i sitt sista inlägg.
            </seg>
            <seg n="11b72809">
              Vad gäller förmögenhetsskatten kunde jag i förra veckan läsa
              om en undersökning som gjorts av Svenskt Näringsliv, enligt vilken
              hälften av utlandssvenskarna är beredda att flytta hem om förmögenhetsskatten
              avskaffas. Jag vill ställa ytterligare en fråga till näringsministern
              med anledning av att näringsministern tar upp förmögenhetsskatten.
              Jag tycker att det låter väldigt mycket jantelag när näringsministern
              här säger att fler gubbar än tanter skulle få glädje av dess avskaffande.
              Det är väl ett konstigt sätt att tänka.
            </seg>
            <seg n="e4f5e50d">
              Har näringsministern någon gång satt någon i departementet på
              att beräkna vad ett återflöde av förmögenhetsskatten i likhet
              med vad som skett i andra länder som avskaffat den skulle ge till
              Sverige i form av kapital, som också skulle kunna bli satsningskapital?
              Skulle näringsministern våga sig på att göra en sådan beräkning,
              eller är detta en fråga som har låsts fast så att det inte finns
              någonting som dyrkar upp den, trots att erfarenheterna runtomkring
              oss visar en enda sak, nämligen att ett stort återflöde av kapital
              sker i samband med att förmögenhetsskatten avskaffas? Titta på
              exemplet Italien, näringsministern!
            </seg>
            <seg n="704e680f">
              Den öppna arbetslösheten är över 6 %. Det är jobben det handlar
              om när vi talar om näringslivsfrågor. Det borde därför vara angeläget
              också för näringsministern att inte stå här och raljera och vara
              nöjd med sakernas tillstånd. Jobben är otroligt viktiga, för de
              är en förutsättning för den generella välfärden, som vi alla är
              rädda om.
            </seg>
          </u>
          <note type="speaker" n="e0bb4b7d">
            Anf. 39 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-9dc5799cfdeda79d-2" n="184134cf">
            <seg n="3aa26afb">
              Herr talman! Jag är inte nöjd med de svar som näringsministern
              har lämnat här i kammaren i dag. Ni hade kanske blivit förvånad
              om jag hade jublat och applåderat. Jag tror tyvärr inte heller
              att det kommer ut så väldigt mycket mer av regeringens arbete.
              Men överraska mig gärna positivt!
            </seg>
            <seg n="696763b4">
              Det är roligt att höra att det finns kvinnor i näringsministerns
              omgivning som har varit egna företagare. Jag hoppas att näringsministern
              har lyssnat. Om näringsministern har en dotter, hoppas jag att
              även hon kan komma att tänka sig att välja företagarbanan.
            </seg>
            <seg n="c6f1dd61">
              Jag hade önskat att näringsministern i stället hade svarat så
              här:
            </seg>
            <seg n="add05d7a">
              Interpellanternas frågor visar på något som kan vara ett stort
              problem. Som ansvarig minister ska man alltid vara öppen för att
              så kan vara fallet. Med anledning därav kommer jag redan i morgon
              att kalla in ett antal experter för att undersöka hur vi på bästa
              sätt kan undanröja en del av de hinder som interpellanterna pekar
              på samt med bredaste möjliga politiska bas försöka lägga fram
              förslag som i likhet med den annalkande våren ska ge en ljusning
              för de kvinnor som vill starta företag och bidra till en växande
              välfärd och som helt naturligt också vill kunna tjäna pengar på
              hederligt och rejält arbete.
            </seg>
            <seg n="4171e224">
              Jag kan lova att i oss har ministern den politiska bas han behöver,
              om han vill göra de här förändringarna.
            </seg>
          </u>
          <note type="speaker" n="2bc61b5c">
            Anf. 40 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-11" n="f1c42515">
            <seg n="4c1c71f4">
              Herr talman! Som vanligt när vi diskuterar småföretagsamhet och
              företagsklimatfrågor kommer vi snabbt in på frågan om förmögenhetsskatten
              eftersom det är den fråga som förenar de borgerliga partierna.
              Det är den fråga som de prioriterar högst och som de avsätter
              mest pengar till. Det är det som ska vara patentmedicinen som
              löser alla problem, i dag också jämställdheten.
            </seg>
            <seg n="73c9e111">
              Maria Larssons argument är att när man har avskaffat förmögenhetsskatten
              får man mycket pengar tillbaka till landet. Danmark har provat
              och utvärderat detta. Återflödet blev enligt de utvärderingar
              som jag har sett i departementet vi har bett folk titta på det
              i princip noll. Italien var ett nytt exempel för mig. Jag ska
              gärna undersöka om jag kan finna något mer där.
            </seg>
            <seg n="6b570c28">
              Detta speglar någonting som jag tycker är en grundläggande svaghet
              i den borgerliga politiken på det här området, nämligen tron att
              allt beror på skatten. Den här diskussionen har visat att vi delar
              uppfattningen att vi behöver mindre av traditioner, könsroller
              och traditionella uppdelningar mellan män och kvinnor vad gäller
              företagande och företagandekultur. Men de enda riktigt skarpa
              idéer som kommer fram handlar ju om skatt, i första hand om förmögenhetsskatt
              och i andra hand om börsbeskattning. Även där handlar det ju om
              just förmögenhetsskatten.
            </seg>
            <seg n="c80465ef">
              Alla de kvinnor som skulle kunna förmås att överväga att starta
              företag affärer, hantverk och annat som både kvinnor och män har
              som de allra vanligaste företagsformerna har ju inte någon hjälp
              alls av det här. Hur ska vi bryta könsrollsmönstren? Hur ska vi
              påverka skolungdomar? Hur ska vi påverka ungdomar på universiteten
              att få en mindre könsrollsuppdelad attityd än deras föräldrar?
            </seg>
            <seg n="625ddcd0">
              Hur ska man kunna förbereda sig för att företag, som snart står
              utan sin företagsledare eftersom denne planerar att pensionera
              sig, så att också kvinnor blir beredda att ta över och fortsätta
              vidare i dessa företag? Hittills har det nästan bara varit män.
              Jag hoppas att vi en annan gång kan diskutera detta på ett mer
              konstruktivt sätt än att bara fastna i frågor om hur skattetrycket
              kväver alla kvinnor, trots att man bara identifierar de skatter
              som betalas av män.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="693f5ad8">
            13 § Svar på interpellation 2003/04:345 om avtal med IUC-bolagen
          </note>
          <note type="speaker" n="cc27f959">
            Anf. 41 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-12" n="f1c42515">
            <seg n="230d0492">
              Herr talman! Kerstin Lundgren har frågat mig på vilket sätt jag
              har säkerställt att avtalet med IUC-bolagen förlängts så att det
              dödläge som uppstod i och med att avtalet löpt ut verkligen brutits.
              Vidare har Kerstin Lundgren frågat vilka överväganden som ligger
              till grund för bedömningen att upphandling av en konsult som söker
              upp företag leder till ett bättre resultat för utveckling av små
              och medelstora företag än det nuvarande UPA-uppdraget.
            </seg>
            <seg n="98be8c14">
              Jag vill först tacka Kerstin Lundgren för det stöd som hon i
              sin interpellation ger till detta initiativ som vi socialdemokrater
              tagit om de industriella utvecklingscentrumen. Jag vill dock påminna
              Kerstin om vad jag sade vid den förra interpellationsdebatten,
              som vi hade här i kammaren för ett par veckor sedan.
            </seg>
            <seg n="8fe249bc">
              UPA-uppdraget, som det utformades i försöksverksamheten, var
              ett nytt sätt att genomföra insatser i små företag. Ett grundläggande
              villkor mellan staten och IUC-bolagen var att villkoren för IUC:s
              medverkan skulle utformas på ett sådant sätt att royalty-, försäljnings-
              eller liknande intäkter som uppstod medförde att statens engagemang
              kunde upphöra eller minimeras. Det har inneburit att bolagen kan
              ha olika typer av avtal och olika prioriteringar. Det statliga
              stödet var tidsbegränsat till tre år men har sedan i flera omgångar
              förlängts till och med 2003 års utgång. Regeringen har sedan 1997
              satsat avsevärda årliga resurser för att ge IUC-bolagen uppsökande-,
              produktutvecklings- och avknoppningsuppdrag.
            </seg>
            <seg n="c7de8f4a">
              Eftersom det har funnits en förväntan att UPA-uppdraget skulle
              bli självfinansierande har det varit svårt att långsiktigt överblicka
              och fatta beslut kring uppdraget. Om återbetalningsnivån vore
              så hög som Kerstin Lundgren låter det framstå i sin interpellation
              så skulle inte finansieringen vara ett problem. Grundtanken med
              ett självförsörjande system skulle då åtminstone delvis ha uppfyllts.
              Den faktiska återbetalningsnivån var under de senaste två åren
              emellertid bara 4,4 miljoner kronor respektive 4,8 miljoner kronor,
              vilket utifrån att staten under försöksperioden anslagit 500 miljoner
              kronor, en halv miljard kronor, är en låg återbetalningsnivå.
              Erfarenheten av detta är att det behövs fortsatta årliga statliga
              satsningar för att upprätthålla insatserna inom detta område.
            </seg>
            <seg n="55cb552d">
              Jag är dock positiv till den verksamhet som bedrivits och vill
              även fortsättningsvis stödja denna typ av insats. Framtagning
              av nya produkter och processer i små och medelstora företag är
              en viktig faktor för att de även i framtiden ska vara internationellt
              konkurrenskraftiga.
            </seg>
            <seg n="4646a539">
              Jag har mycket svårt att förstå Kerstin Lundgrens resonemang
              kring ifrågasättandet av upphandlingen. IUC har under försöksperioden
              fått möjlighet att bygga en kompetens och verksamhet inom detta
              område. Det finns i dag en stark organisationsstruktur som jag
              tror kan stå sig väl i en upphandling av detta uppdrag. Upphandling
              av extern kompetens görs inom de flesta statliga utgiftsområdena
              och är ett effektivt och konkurrensneutralt sätt att säkerställa
              en bra produkt eller tjänst.
            </seg>
            <seg n="9a13ff6c">
              För att ge mer tid för att förbereda en modell som uppfyller
              det behov av insatser som vi ser inom detta område har vi beslutat
              att IUC-bolagen får hela den avsatta summan för den här typen
              av insatser, det vill säga 30 miljoner kronor, för i år. Nutek
              har nu tagit beslut om detta, och pengarna har redan betalats
              ut.
            </seg>
          </u>
          <note type="speaker" n="2a1f267f">
            Anf. 42 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-47f71367acdbc947-0" n="2bf9b12a">
            <seg n="708ddcaa">
              Herr talman! Tack, näringsministern, för svaret på den här interpellationen.
              Jag väckte interpellationen, föga förvånande kanske för ministern,
              med tanke på att vi hade en debatt den 3 februari kring den här
              frågan, som kan synas liten men som naturligtvis är intressant
              att följa eftersom den berör rätt många aktörer även lokalt, till
              exempel privata företag och många projektverksamma ute i hela
              landet.
            </seg>
            <seg n="1539241c">
              Det är intressant att se hur ministern följer det svar som han
              gav till mig den 3 februari. Motivet till att jag ställer frågan,
              föga förvånande som sagt, är att Nutek den 19 februari beslutade
              i en riktning som såg helt annorlunda ut än den som ministern
              i dag presenterar. Det är klart att det föranleder en idog riksdagsledamot
              att försöka granska hur regeringen lever upp till de löften som
              ges här i kammaren.
            </seg>
            <seg n="6d9fdfc6">
              Jag hoppas naturligtvis att ministern inte värderar projekt utifrån
              vem som är den politiska upphovsmannen. Man skulle nästan kunna
              tro det när man läser svaret. För min del har jag inget bekymmer
              med att det var en socialdemokratisk ministär som lade fram förslaget.
              Förslaget bottnade i en verksamhet som hade funnits en tid ute
              i verkligheten och som ministern då gjorde till en treårig försöksverksamhet.
              Det är alltså inte vem som var upphovsmannen politiskt, utan det
              är resultaten som räknas.
            </seg>
            <seg n="fe4ecf78">
              Min fundering är om det verkligen också gäller ministern, eller
              om han nöjer sig med att bara vara upphovsman. Om det är så att
              det är resultaten som räknas så vore det naturligtvis intressant
              att få ta del av vilka överväganden ministern och regeringen har
              haft som grund för att man nu egentligen vill frångå det förslag
              som man var stolt uppenbarligen förälder till. IUC-verksamheten
              har som sagt var utvärderats, och regeringen har själv givit spelreglerna.
              Utvärderingen har visat ett gott resultat. Man kan naturligtvis
              ha olika synpunkter på siffror, men av de redovisningar som har
              kommit till Regeringskansliet framgår det att man för de här 300
              miljonerna har fått tillbaka ungefär 124 miljoner på i och för
              sig olika sätt, men det är ändå en ganska god återbetalning på
              insatt statligt kapital en återbetalning som också har den fördelen
              med sig att där också genereras pengar från andra aktörer. Det
              som talades om i den tidigare debatten att kunna poola resurser
              mellan privat sektor, lokala aktörer och staten har man haft möjlighet
              att göra i den här verksamheten.
            </seg>
            <seg n="861a1487">
              Då funderar man naturligtvis: Varför är det så att man å ena
              sidan tycker att det har varit bra, men å andra sidan säger att
              vi nu ska ge upp den här modellen och hitta en annan i stället
              allmänt sökande, till synes? Här finns en modell som har notifierats
              i EU och som är godkänd för upphandling med det upplägg som har
              varit. Det finns en modell som genererar både sysselsättning,
              privat kapital och nya företag. Då funderar man: Vad är det för
              skäl som ministern har för att i princip bryta det projektet i
              och med årets slut? Jag kan inte uppfatta ministerns signal på
              annat sätt än att det här egentligen är sista året. Sedan avser
              man att göra något annat. Det är kortsiktighet och inte långsiktighet
              som i så fall signaleras, och kortsiktighet ger inga framgångar
              om man vill vara med, som vi diskuterade tidigare, och tidigt
              initiera nya produkter, utveckling och nya företag.
            </seg>
          </u>
          <note type="speaker" n="e52c1def">
            Anf. 43 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-3" n="08143831">
            <seg n="ba3b2b02">
              Herr talman! Då var det IUC-debatt igen, och jag tackar Kerstin
              Lundgren, som så föredömligt håller i gång den här debatten.
            </seg>
            <seg n="32f8a2da">
              I varje svar som handlar om IUC är näringsministern noga med
              att skriva vi småler lite nu att detta från början var ett socialdemokratiskt
              initiativ. Det är ju, precis som Kerstin var inne på här, så att
              det var något som uppstod ute i verksamheten, och sedan har det
              legitimerats och lyfts upp till en ganska omfattande verksamhet
              av den socialdemokratiska regeringen. Men idén uppstod ju inte
              i Regeringskansliet så fungerade det inte riktigt. Men jag tycker
              att det är bra att ni har gjort det, och jag tillstyrker det här,
              därför att jag gillar det som är underifrån initierat och drivet.
              Det ska ha stöttning från de offentliga medlen också.
            </seg>
            <seg n="894ecd85">
              Men när man har satt barn till världen måste man också ta hand
              om dem och stödja dem under deras uppväxt. Nu är det snarare så
              att regeringen har satt ut det här barnet i skogen. Det gjorde
              man förr i tiden, men jag tycker inte att det lämpar sig nu. Svältgränsen
              har varit nära många gånger. Man har hållit det nödtorftigt vid
              liv. Det har varit en ganska oförutsägbar framtid som det här
              lilla barnet har sett, och det ger naturligtvis ingen harmonisk
              och trygg uppväxt. Det ger en ganska påfrestande uppväxt, och
              barnet blir ett maskrosbarn. Nu har det här maskrosbarnet artat
              sig väl och ändå levererat tillbaka väldigt mycket för de insatta
              medlen. Men det hade kunnat ske betydligt bättre, och det hade
              förmodligen levererats ännu mer tillbaka om det hade funnits en
              långsiktighet i besluten, om man från början hade kunnat se vilka
              pengar som fanns, hur länge de skulle vara och hur de skulle fördelas.
            </seg>
            <seg n="1dc6f2b0">
              Det har varit väldigt mycket ad hoc , och det har varit väldigt
              mycket sena besked. Det som gör mig väldigt bekymrad inför framtiden,
              och som är min fråga till näringsministern i dag, är vad framtidstankarna
              är inför 2005. Nu vet vi att de 30 miljonerna finns 2004. Det
              skedde lite omfördelning och lite förhandling med Nutek uppenbarligen
              och så landade det hela.
            </seg>
            <seg n="9624eef2">
              En handläggare på Nutek uttrycker det på följande sätt: Detta
              är sista året med UPA-uppdrag. Det blir inget nytt UPA-uppdrag
              nästa år. Då är min fråga till näringsministern: Är detta ord
              som härstammar från Regeringskansliet? Är detta det besked som
              de i IUC som jobbar med UPA-uppdrag har att förvänta sig tycker
              jag att det är rimligt att det beskedet ges vid detta tillfälle,
              så att man har möjlighet att på ett sjyst och snyggt sätt avveckla
              den verksamhet som regeringen inte längre planerar att fortsätta,
              i strid med Lönnqvists utredning och många andra intressenter
              på den här arenan. Det vore mycket beklagligt, men det är viktigt
              med ett besked i god tid. Det beskedet bör komma i dag.
            </seg>
          </u>
          <note type="speaker" n="266fdc1c">
            Anf. 44 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-13" n="f1c42515">
            <seg n="f6863e9b">
              Herr talman! Jag är väldigt glad att det är ett så starkt stöd
              för den här idén. Jag har bara en liten fråga innan jag går vidare
              med att svara på de frågor jag har fått.
            </seg>
            <seg n="656f2e9c">
              Om detta är en så väldigt bra verksamhet och den förtjänar en
              sådan uppslutning, hur mycket pengar har Kerstin Lundgrens parti
              och hur mycket pengar har Maria Larssons parti satt av i sina
              budgetmotioner för att stärka IUC?
            </seg>
          </u>
          <note type="speaker" n="8438c9f6">
            Anf. 45 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-47f71367acdbc947-1" n="2bf9b12a">
            <seg n="71b0d3c0">
              Herr talman! Det intressanta är naturligtvis att vi har olika
              politiska värderingar, olika politiska bedömningar i våra budgetförslag.
              Men i den här delen är det faktiskt så att regeringen har resurser
              till förfogande att stötta nyföretagandet i ett tidigt skede.
              Vi är alla angelägna om att hitta detta.
            </seg>
            <seg n="6b6e7768">
              Är det där som regeringen ser bekymret? Är det så att regeringen
              har svårigheter att i samarbete med Vänstern och Miljöpartiet
              få stöd, så att ministern nu söker någon form av vägledning från
              oppositionen för hur han ska kunna hämta hem de pengarna? Är det
              så vi ska tolka ministerns frågetecken i den här delen? Jag uppfattar
              att ministern är så glad över stödet från oss här i kammaren att
              jag börjar fundera över om ministern verkligen bara har stöd här
              i kammaren och inte i Regeringskansliet i övrigt.
            </seg>
            <seg n="bd01c4ff">
              Det viktiga är ju att synliggöra vad det är som är den långsiktiga
              politiken från regeringens sida. Det är regeringen som har initiativrätten.
              Det är regeringen som lägger fram och har lagt fram förslag och
              som skapar förutsättningar och grunder för de nya företagarna.
              Här har bristen på signaler, bristen på tydlighet utifrån beslut
              som har fattats här i kammaren inneburit stor förlust av trovärdighet
              ute hos de lokala aktörerna i hela landet.
            </seg>
            <seg n="d73349c2">
              Men min fråga tillbaka till ministern är: Hur mycket pengar avser
              ministern att satsa för nästkommande år? Det är i sådant fall
              den budgeten som jag misstänker att herr Pagrotsky efterlyser.
              Den budgeten kommer att presenteras senare. Nu diskuterar vi innevarande
              års budget, och vi diskuterar hur regeringen har tagit hand om
              den majoritet som har funnits för ett budgetförslag här i riksdagen.
            </seg>
            <seg n="a4182041">
              Det är vår uppgift, näringsministern, att granska hur regeringen
              fullgör det uppdrag som man har fått i de här delarna. Det är
              därför som jag väckt interpellationen i dag, för att tydliggöra
              och synliggöra hur ministern har tagit fasta på den signal som
              han gav till mig här i kammaren den 3 februari.
            </seg>
            <seg n="540fb755">
              Det var fram tills nyligen ett dåligt resultat av den signalen,
              därför att Nutek beslutade i helt annan riktning än näringsministern
              gav besked om här i kammaren. Frågan om innevarande års budget
              är redan avgjord. Diskuterar vi nästa års budget, eller vad är
              det ministern söker vägledning i?
            </seg>
          </u>
          <note type="speaker" n="c5758083">
            Anf. 46 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-4" n="08143831">
            <seg n="253300fa">
              Herr talman! Jag tycker att det är nästan oförskämt att näringsministern
              inte vill svara på någon av de frågor som vi interpellanter ställer
              utan enbart ställer frågor tillbaka till oss. Interpellationer
              är faktiskt riksdagsledamöters instrument för att kontrollera
              att regeringen gör sitt jobb. Det ligger i vårt uppdrag som riksdagsledamöter.
              Det nonchalerar Pagrotsky totalt när han står här och ställer
              motfrågor och kräver att vi ska svara. Det gör vi gärna, men näringsministern
              ska minsann svara på den fråga som jag ställde, som han över huvud
              taget inte berörde i sitt inlägg. Två korta meningar, sedan gick
              han och satte sig. Jag tycker faktiskt att det är oförskämt att
              agera på det sättet.
            </seg>
            <seg n="6522a969">
              Jag ska svara på mina frågor om näringsministern svarar på sin,
              och jag upprepar den först så att jag säkert hinner med det. Handläggaren
              på Nutek säger att detta är sista året med UPA-uppdrag. Det blir
              inget nytt UPA-uppdrag nästa år. Då vill jag ha besked av näringsministern
              i det inlägg som kommer om det blir ett nytt UPA-uppdrag nästa
              år eller inte. Det ska vara klara besked och de ska ges i god
              tid.
            </seg>
            <seg n="5c9b334c">
              För vår del avsatte vi mer pengar till IUC-bolagen föregående
              år. Det står uttryckligen i vår budget. Sedan vill näringsministern
              skriva om det, hantera och bolla med våra siffror som han vill.
              Det har vi haft argumentation och debatt om flera gånger tidigare.
              Det har vi olika syn på. I vår budget står det tydligt att vi
              avsätter mer pengar.
            </seg>
            <seg n="4f8000dc">
              I årets budget har vi dessutom skrivit att pengarna bör avsättas
              direkt och vara synliga i budgetarbetet och inte, som regeringen
              gör, gömmas så att IUC-bolagen står utan besked in i december
              månad. Det är det här sättet att hantera ett eget skötebarn på,
              ett skötebarn som man förskjuter, som jag reagerar på. Jag tycker
              att det är oerhört dåligt skött en god idé som har förvanskats
              och förvaltats på ett mycket dåligt sätt.
            </seg>
            <seg n="b0ffe6ac">
              Jag ser fram emot svaret på den fråga som jag ställde till näringsministern.
            </seg>
          </u>
          <note type="speaker" n="3b05f844">
            Anf. 47 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-cfad295ed43efe8a-2" n="f1c42515" next="i-ac44e5682144836a-2">
            <seg n="b0e7f155">
              Herr talman! Det kan väl inte framstå tydligare än det gjorde
              med det senaste utbrottet. Kerstin Lundgren och Maria Larsson
              klagar på att vi är för snåla i regeringen, att vi inte ger tillräckligt
              med pengar till IUC. Jag ställde den enkla frågan: Hur mycket
              pengar vill ni ge? Svara till riksdagens protokoll och till alla
              de IUC-representanter som brukar läsa våra protokoll!
            </seg>
            <seg n="7bfbb66d">
              Ingen av dem kunde svara med en enda krona. Jag tror att jag
              vet svaret. Ingen av dem valde att svara med en enda krona, och
              jag tror att jag vet svaret.
            </seg>
            <seg n="0481a0a9">
              Jag ska innantill ur budgeten för i år läsa de siffror som era
              två partier har föreslagit ska gälla för år 2004. Kristdemokraterna
              föreslår att Utgiftsområde 24, där IUC ingår, ska krympas med
              130 miljoner kronor. Och Centerpartiet
            </seg>
            <seg n="fcb4f88f">
              Herr talman! Kan inte jag få prata ensam när det är min talartid?
              Kan inte herr talmannen se till att hålla ordning i kammaren?
            </seg>
            <seg n="fd95d535">
              Jag blev distraherad, därför börjar jag om.
            </seg>
            <seg n="a103af25">
              Kristdemokraterna har föreslagit att Utgiftsområde 24 ska krympas
              med 130 miljoner kronor. Jag hoppas att alla IUC runtom i Sverige
              lyssnar noga på de här siffrorna, minus 130 miljoner.
            </seg>
            <seg n="81e398ac">
              Centerpartiet är mer modest. Man föreslår bara en krympning med
              55 miljoner kronor. 55 miljoner, det kan ni skriva upp.
            </seg>
            <seg n="7cd59c2f">
              Sedan har de mage att komma till kammaren och anklaga mig, som
              driver en linje som är mer generös, som innebär plus 30 miljoner
              kronor, alltså en extra tilldelning utöver de 500 miljoner som
              man redan har fått, för att sätta ut barn i skogen på gamla tiders
              maner, hjärtlöst, iskallt. Nej, någon måtta får det faktiskt vara
              på vad man ska behöva finna sig i även om man är statsråd.
            </seg>
            <seg n="c0a41d09">
              Den här verksamheten kommer att fortsätta hela det här året utan
              konkurrens från någon annan. Men från nästa år kommer vi att försöka
              ordna en konkurrensupphandling på det sätt som vi brukar göra
              i offentlig verksamhet för att säkerställa kostnadseffektivitet
              och kvalitet.
            </seg>
            <seg n="52801d0e">
              IUC har ett försprång. De är duktiga på detta en del av dem,
              även om de inte har lyckats få något återflöde att tala om tvärtemot
              vad ni säger. Jag räknar med att huvuddelen av pengarna kommer
              att hamna hos IUC under 2005.
            </seg>
            <seg n="2cd05f45">
              Den tjänsteman på Nutek som ni åberopar tror jag själv borde
              förstå, och ni borde förstå, att det inte är han utan regeringen
              och riksdagen som bestämmer vilka pengar som ska användas för
              vilka ändamål nästa år. Det förvånar mig att höra citatet. Jag
              undrar om det är korrekt återgivet. Jag får gå hem och undersöka
              det. Men det är inte upp till enskilda tjänstemän att fatta den
              typen av beslut.
            </seg>
          </u>
          <note n="a5c2c6a9">
            Anf. 48 FÖRSTE VICE TALMANNEN:
          </note>
          <u who="leif_pagrotsky_933584" xml:id="i-ac44e5682144836a-2" n="f1c42515" prev="i-cfad295ed43efe8a-2">
            <seg n="9b3b4219">
              Jag får erinra om att repliker sker från talarstolen. Det gäller
              både ledamöter och statsråd.
            </seg>
          </u>
          <note type="speaker" n="8f1ea306">
            Anf. 49 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-47f71367acdbc947-2" n="2bf9b12a">
            <seg n="dc08b8e9">
              Herr talman! Se där, vilket spännande samtal som utbröt runtomkring
              i den lilla IUC-frågan! Ministern har uppenbarligen bekymmer med
              framtiden. Han ska försöka ordna en konkurrensupphandling. Ja,
              det var väl det han skulle försöka göra redan innevarande år utifrån
              det budgetbeslut riksdagen hade antagit. Tyvärr hade riksdagen
              inte viljan att besluta i enlighet med Centerpartiets budgetförslag.
              Då hade förutsättningarna sett annorlunda ut. Men nu ska denna
              riksdag granska hur regeringen sköter det budgetförslag regeringen
              har att handha. Hur har man handhaft pengarna när det gäller IUC
              de 30 miljoner kronor som nu ska satsas?
            </seg>
            <seg n="4fa38f31">
              Det som skulle ha varit förutsättningen för det här årets arbete
              var att man skulle få ett besked i november. Nu är vi inne i mars,
              och då kommer beskeden som gäller innevarande år. Det är ett dåligt
              sätt att handha någonting som ministern uppenbarligen är så stolt
              över. Jag funderar då på om det finns något bekymmersamt i Näringsdepartementet
              eller i relation till Vänsterpartiet och Miljöpartiet som gör
              att ministern har så svårt att ge besked. Vore det inte rimligt
              att ministern är tydlig för kommande aktörer? Vad är det som ministern
              har uppfattat som ett problem? Ministern har suttit med regelboken,
              angivit vilka förutsättningar som ska gälla och har genomfört
              utredningar som har visat att det här har fungerat väl. Sedan
              presenterar man inte vad man är missnöjd med.
            </seg>
            <seg n="a386bd6a">
              Varför ändrar man inte på förutsättningarna på de områden man
              är missnöjd med utan bara slår undan benen på en verksamhet som
              uppenbarligen enligt egna utredningar har fungerat väl? Ministern
              har inte här i dag, och inte tidigare heller, kunnat presentera
              någon egen utredning som visar på var bekymren sitter. Det verkar
              vara en vilja hos Socialdemokraterna att vara stolta föräldrar
              men också snabbt hoppa från den tuva som fungerar till något annat.
              Man har förmodligen behov av att visa dådkraft och komma med nya
              förslag i vår. Måhända är det där skon klämmer, nämligen att det
              är roligare att dela ut paket än att vårda det som fungerar väl.
            </seg>
          </u>
          <note type="speaker" n="97255260">
            Anf. 50 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7d39bf8efede539-14" n="f1c42515">
            <seg n="bacf6119">
              Herr talman! Jag presenterade mina bevekelsegrunder redan i mitt
              inledningsanförande. Det var det svar ni hade fått hem för att
              kunna förbereda er för debatten. Vi har gett 500 miljoner kronor
              till IUC. En halv miljard kronor i den värld där jag lever är
              kolossalt mycket pengar. Detta var ett belopp som var tänkt att
              investeras, användas för amorteringar, royaltyer, inkomster av
              olika slag.
            </seg>
            <seg n="c7971a72">
              Återflödet är 1 %. Det är för lågt. 4,8 och 4,4 miljoner kronor
              räcker inte. De behöver ständigt mer och mer budgetmedel, på tvärs
              mot vad som var ambitionen när detta inleddes.
            </seg>
            <seg n="56a8df95">
              Nu vill vi förbättra systemet. En metod är att premiera dem som
              är duktiga och tvinga dem att ansöka om pengar och motivera hur
              pengarna ska användas i projekten. Det kommer att vara en bra
              lösning på det problem jag just har beskrivit.
            </seg>
            <seg n="5cee14ee">
              Det här kräver mer pengar. Vi anslår mer pengar, 30 miljoner
              kronor mer i kontrast mot den borgerliga oppositionen som vill
              skära ned och ändå vara systemets bästa vänner. Det kallar jag
              hyckleri. Det finns inget annat ord för det. Jag beklagar. Jag
              hoppas att det här systemet ska fortsätta att vara ett bra inslag
              i den statliga näringspolitiken. Vi satsar 30 miljoner kronor
              i år. Jag vill bara påpeka att om man driver detta i 100 år har
              man skrapat ihop hälften så mycket som ni vill lägga på att avskaffa
              förmögenhetsskatten på ett enda år.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="1312a47e">
            14 § Svar på interpellationerna 2003/04:343 och 344 om uppklaring
            av våldtäktsbrott
          </note>
          <note type="speaker" n="6c4df097">
            Anf. 51 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-15" n="2335688f">
            <seg n="c60def6b">
              Herr talman! Ulf Sjösten har frågat mig vilka åtgärder jag avser
              att vidta för att förbättra möjligheterna till att höja den faktiska
              uppklaringsprocenten av anmälda våldtäkter. Han har också frågat
              mig vilka åtgärder jag avser att vidta för att stimulera till
              förändringsarbete kring attityder och värderingar av sexualbrott.
            </seg>
            <seg n="f5015ad1">
              Johan Linander har frågat mig vad jag avser att vidta för åtgärder
              med anledning av de uppgifter som framkommer i Christian Diesens
              undersökning om polisens och rättsväsendets resurser, kunskaper
              och attityder mot utsatta kvinnor. Han har också frågat mig på
              vilket sätt jag har beaktat de påtalade bristerna hos polisen
              och rättsväsendet i arbetet med det förslag till ny sexualbrottslag
              som regeringen avser att presentera.
            </seg>
            <seg n="a28cf5ac">
              Låt mig först säga att det självklart alltid är allvarligt om
              anmälda brott inte klaras upp. Det är viktigt för förtroendet
              för rättsväsendet att människor känner att anmälningar om brott
              tas om hand och att polisen gör en ordentlig utredning för att
              utröna om brott har begåtts eller ej.
            </seg>
            <seg n="5e985371">
              I debatten de senaste dagarna har det framförts att en avgörande
              orsak till den låga uppklaringen av våldtäkter skulle vara polisens
              attityder gentemot offren. Det finns säkert fall där detta kan
              vara en förklaring, men jag vet samtidigt att polisen i allmänhet
              arbetar mycket professionellt i handläggningen av sexualbrott.
              De flesta poliser har i dag både kunskap och förståelse för den
              svåra situation som offren befinner sig i. Flera kvinnoorganisationer
              jag har träffat menar att polisens bemötande av utsatta kvinnor
              utvecklats mycket positivt de senaste åren.
            </seg>
            <seg n="e4b15234">
              Men så länge det förekommer att dessa kvinnor känner sig illa
              bemötta av polisen är det självklart ett problem. Regeringen har
              därför i det regleringsbrev som beslutades i december 2003 gett
              Rikspolisstyrelsen i uppdrag att redovisa vilka åtgärder som vidtagits
              för att säkerställa ett professionellt bemötande av utsatta kvinnor,
              till exempel offer för sexualbrott. Motsvarande uppdrag finns
              för övrigt i regleringsbrevet för Domstolsverket. Jag avser att
              ta ställning till ytterligare åtgärder när dessa uppdrag har redovisats.
            </seg>
            <seg n="1212a431">
              Enbart bristande förståelse för offrens situation är dock en
              alltför ensidig förklaring till varför så få anmälda våldtäkter
              leder till åtal. Våldtäkt är en av flera brottstyper där ofta
              ord står mot ord och den tekniska bevisningen, där sådan finns,
              inte entydigt pekar i den ena eller andra riktningen. Bakom statistiken
              ligger till exempel anmälningar som görs långt efter det att övergreppet
              skett och där offret inte har dokumenterade fysiska skador eller
              där det inte finns andra bevis. Våldtäkter sker också ofta helt
              utan vittnen. Detta är faktorer som försvårar utredningsarbetet,
              oavsett vilket slags brott det rör sig om.
            </seg>
            <seg n="aaa05b10">
              Den brottsutredande verksamheten inom polisen måste därför utvecklas
              på bred front så att fler brott kan leda till lagföring, till
              exempel när det gäller sexualbrott där bevisningen i ett inledningsskede
              kan vara svag. Polisen har vidtagit en rad åtgärder för att höja
              uppklaringen, men mer måste göras eftersom uppklaringen för många
              brottskategorier fortfarande är oacceptabelt låg detta i synnerhet
              mot bakgrund av de mycket stora resurstillskott polisen fått de
              senaste åren.
            </seg>
          </u>
          <note type="speaker" n="456facc2">
            Anf. 52 ULF SJÖSTEN (m):
          </note>
          <u who="ulf_sjosten_98d3ff" xml:id="i-b1f38c43b667b332-0" n="7477a270">
            <seg n="45c159e1">
              Herr talman och åhörare på läktaren! Jag vill inleda med att
              tacka justitieministern för svaret på min interpellation. Det
              framgår tydligt att justitieministern ser allvarligt på den bristande
              uppklaringsprocenten av våldtäktsbrott. I en nyligen publicerad
              undersökning pekar man på att 95 av 100 kvinnor som har gjort
              en anmälan om våldtäkt får beskedet att deras ärende lagts ned.
            </seg>
            <seg n="d99db950">
              Jag delar justitieministerns uppfattning att problemställningarna
              när det gäller uppklaring av våldtäktsbrott är mångfasetterade,
              men studien pekar också på brister i den offentliga statistiken
              där brott betecknas som uppklarade trots att motsatsen ibland
              är fallet. Nedläggningsgrunden brott kan ej styrkas används i
              ca 30 % av alla sexualbrottsutredningar, vilket inte innebär med
              automatik att fallet är uppklarat. Av de våldtagna kvinnor som
              vänder sig till Centrum för våldtagna kvinnor i Helsingfors har
              endast 20 % anmält våldtäkten till rättsvårdande myndigheter.
              I de fall kvinnor vänder sig till just Centrum för våldtagna kvinnor
              rör det sig i stor utsträckning om relationsvåldtäkter där spärren
              mot att polisanmäla är stor hos många kvinnor. Många uttrycker
              också en rädsla för att inte bli trodda som orsak till att våldtäkten
              inte har polisanmälts.
            </seg>
            <seg n="6320b055">
              Herr talman! Detta tyder på att det kan finnas ett betydande
              mörkertal när det gäller antalet begångna våldtäkter i förhållande
              till dem som polisanmäls.
            </seg>
            <seg n="91450186">
              Många pekar på vikten av att arbeta med bemötandefrågor som rör
              brottsoffer i allmänhet och brottsoffer som har utsatts för sexualbrottslighet
              i synnerhet. Det har skett utbildningsinsatser för dem som arbetar
              med utredningar om sexualbrott hos de rättsvårdande myndigheterna.
              Det är mycket bra, och det har säkerligen förbättrat kompetensen
              när det gäller bemötandefrågorna. Men det är viktigt att detta
              arbete fortsätter med ännu större intensitet, och det kommer att
              kräva politiska initiativ.
            </seg>
            <seg n="09fff5f5">
              Jag tänker inte uppehålla mig vid polisens resurser i någon större
              utsträckning i dag, men resursknappheten hos i första hand polisen
              gör sig också påmind när det gäller utredningar om sexualbrott.
              Det kan finnas skillnader mellan den relaterade utredningen och
              den officiella statistiken, men det visar på vikten av att få
              en samlad och väl underbyggd bild av hur rättsväsendet hanterar
              grova sexualbrott.
            </seg>
            <seg n="73cc22e2">
              Herr talman! I svaret säger Thomas Bodström att han avvaktar
              två utredningar som har till uppgift att spegla bemötandefrågorna.
              Problemen är inte nya, även om de nu har formaliserats på ett
              tydligt och förskräckande sätt. Därför borde det finnas någon
              form av åtgärdsplan hos regeringen, berört departement och ministern,
              eller i varje fall tankar kring vilka politiska initiativ som
              kommer att krävas för att åtgärda de här problemen, för att förbättra
              möjligheterna att höja den faktiska uppklaringsprocenten i fråga
              om allmänna våldtäkter och för att stimulera förändringsarbete
              kring attityder och värderingar i fråga om sexualbrott.
            </seg>
            <seg n="626764d3">
              Trots svaret från justitieministern efterlyser jag fortfarande
              ett mer konkret svar på de här frågorna.
            </seg>
          </u>
          <note type="speaker" n="8944a8ad">
            Anf. 53 JOHAN LINANDER (c):
          </note>
          <u who="johan_linander_68e9c1" xml:id="i-d9b56055c4f05a64-1" n="12edd1d5">
            <seg n="d0403b94">
              Herr talman! Även jag vill börja med att tacka justitieministern
              för svaret.
            </seg>
            <seg n="8ee41f62">
              Jag känner att justitieministern har goda intentioner det vet
              jag att han har. Men jag känner också att han inte orkar riktigt
              ända fram.
            </seg>
            <seg n="1f074bc0">
              Varför vågar inte ministern tydligt säga att det finns poliser
              och åklagare som har gjort ett dåligt jobb och vilkas inställning
              och attityder till kvinnan gör att våldtäkter aldrig går till
              åtal? Mäns attityder till kvinnor, att de som är utmanande klädda
              och berusade blir våldtagna, är inget unikt för polismän. Sådana
              attityder finns hos män i alla yrkeskategorier. Det gör det dock
              inte försvarbart på något sätt.
            </seg>
            <seg n="74bc32fb">
              Det var glädjande att Rikspolisstyrelsen reagerade på ett mer
              självkritiskt sätt än vad justitieministern gör. Justitieministern
              ger inte ett enda exempel på vad han och regeringen ska kunna
              göra bättre för att förbättra situationen för de utsatta kvinnorna.
              Det går att konstatera att den socialdemokratiska regeringen snarast
              är handlingsförlamad.
            </seg>
            <seg n="6e1757a2">
              Rikspolisstyrelsens överdirektör Ann-Marie Begler säger däremot
              att hon inser och medger vilka problem som finns. Hon konstaterar
              att många poliser saknar grundläggande kunskaper om hur en våldtagen
              kvinna reagerar. Utbildning i intervjuteknik och familjevåldsgrupper
              är viktiga åtgärder som lyfts fram.
            </seg>
            <seg n="9b11f0fd">
              Jag vill också lyfta fram vikten av att fler utredare utbildas.
              Det är brist på kompetenta utredare, och medelåldern är hög. Utredarna
              behöver också jobba i grupper, så att inte enstaka utredare kan
              lägga ned fall utan god motivering.
            </seg>
            <seg n="9314f21e">
              För övrigt vill jag säga att familjevåld är ett hemskt ord. Det
              låter som att olika familjemedlemmar använder våld mot varandra.
              Sanningen är att det är mäns våld mot kvinnor som måste bekämpas.
              Förmodligen är det vi män som har hittat på ordet familjevåld
              för att slippa känna oss skyldiga just som män.
            </seg>
            <seg n="6e6392e2">
              Justitieministern radar i sitt svar upp några åtgärder som han
              har genomfört. Dessa åtgärder är i de flesta fall bra. Men det
              går inte att komma ifrån att det under de senaste åren inte har
              blivit bättre snarare tvärtom. Professor Christian Diesen menar
              att situationen för våldtagna kvinnor inte har varit så dålig
              i Sverige sedan Birger Jarls kvinnofridslag trädde i kraft på
              1250-talet. Det kanske är att ta i något, men det belyser ändå
              att det finns ett tydligt problem i Sverige.
            </seg>
            <seg n="75942dc7">
              Herr talman! Det måste alltid sägas i sådana här sammanhang att
              vi alltid måste vara vaksamma på rättssäkerheten. Det måste givetvis
              finnas tillräckliga bevis för att en misstänkt våldtäktsman ska
              fällas. Men det minsta man borde kunna begära är att polisen gör
              allt som går för att säkra bevisning.
            </seg>
            <seg n="e354ca6a">
              Det finns självfallet poliser som gör ett otroligt bra jobb när
              de utreder sexualbrott, men det finns också poliser som har en
              grundläggande misstro mot kvinnor som anmäler sexualbrott och
              utgår från att de allra flesta anmälningar är falska speciellt
              om kvinnan har druckit alkohol, är klädd på ett som polisen uppfattar
              det utmanande sätt, är missbrukare eller är tidigare dömd. Har
              mannen hög status och kvinnan låg status är det i det närmaste
              omöjligt för kvinnan att få mannen fälld. Det är så det ser ut
              i dag.
            </seg>
            <seg n="1bc49999">
              Det är också skrämmande att det snarare verkar vara slumpen som
              avgör om det ska väckas åtal eller inte. En engagerad polis eller
              åklagare kan vara skillnaden mellan en nedlagd utredning och åtal,
              och detta är helt oacceptabelt. I de fall som det finns en känd
              misstänkt förövare är det så att mellan 15 och 30 % av de misstänkta
              inte ens blir förhörda. Detta kan vi inte acceptera.
            </seg>
          </u>
          <note type="speaker" n="5a0efe56">
            Anf. 54 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-e9cc1d46c6248986-0" n="0992f900" next="i-61530e328ebd4268-0">
            <seg n="ddecfc63">
              Herr talman! Kollegan Johan Linander tog utgångspunkt i Magnus
              Ladulås för att beskriva att frågan inte är ny och vår förvåning
              och bestörtning över att regeringen inte har åstadkommit mer än
              det vi har i dag, med de strukturfel som finns inom det här området.
            </seg>
            <seg n="6c3b8059">
              När det gäller regeringens handlingsmöjlighet har vi länge väntat
              på sexualbrottslagen. I dag fick vi i tidningen vetskap om att
              den inte kommer till våren. Min första fråga till justitieministern
              är: När kommer den nya sexualbrottslagen?
            </seg>
            <seg n="c2279f79">
              Vi har diskuterat lagen här i kammaren. Det har varit utredningar
              och remisser. Vi har länge blivit utlovade lagen till våren. Nu
              vet inte regeringen när den kommer. Vad är problemet? Om Thomas
              Bodström kunde förklara det i den här debatten skulle jag vara
              tacksam.
            </seg>
            <seg n="2e1979fc">
              Det är viktigt med lagstiftning som talar om gränserna. Men som
              justitieministern också sade, är ett professionellt arbetssätt
              bland dem som jobbar med de här sakerna också väldigt viktigt.
              Jag är inte helt säker på att det professionella arbetssättet
              genomsyrar hela rättsväsendets yrkeskår. Där har vi väldigt mycket
              kvar att göra. Jag ska ta ett exempel.
            </seg>
            <seg n="b503d689">
              Johan Linander var inne på detta med familjevåld och familjevåldsenheter.
              Vi hade i justitieutskottet besök av Riksåklagaren för några veckor
              sedan, och vi diskuterade den låga uppklaringsprocenten. Vad Riksåklagaren
              hade kunnat konstatera var att det var en oerhört låg uppklaringsprocent
              på sexualbrott mot barn, men inte där man arbetade i familjevåldsenheter.
              Där samarbetade man mellan polis och åklagare. Det gällde inte
              bara i utredningen, utan polis och åklagare utbildade de poliser
              som på fältet har hand om förstahandsåtgärderna för att de skulle
              bli bättre på den första bevisupptagningen. Riksåklagaren ansåg
              att man måste jobba vidare med detta.
            </seg>
            <seg n="01e0646e">
              Det som förvånar mig är att detta inte har kommit längre ut i
              organisationen, eftersom Rikspolisstyrelsen redan för tre år sedan
              rekommenderade alla polismyndigheter att upprätta det.
            </seg>
            <seg n="29bed832">
              Jag har i den här kammaren debatterat med justitieministrar,
              av både manligt och kvinnligt kön, om politiska initiativ för
              att påskynda utvecklingen av familjevåldsenheter, att ge en politisk
              push för det här förändrade arbetssättet, så att man kan få ett
              professionellt arbetssätt som genomsyrar hela polisverksamheten.
              Jag tycker att detta är oerhört angeläget, och jag skulle vilja
              ha justitieministerns kommentar.
            </seg>
            <seg n="0d5bd21b">
              Justitieministern nämner också i sitt svar att polisen måste
              göra mer för uppklaringen. Vilken är då justitieministerns uppfattning
              om vad det är polisen måste göra? Kan vi få lite klarhet i detta?
            </seg>
          </u>
          <note n="d74a0ab6">
            Ajournering
          </note>
          <note n="578bd38b">
            Kammaren beslutade kl. 16.29 på förslag av förste vice talmannen
            att ajournera förhandlingarna till kl. 18.00.
          </note>
          <u who="cecilia_magnusson_ec6e0d" xml:id="i-61530e328ebd4268-0" n="0992f900" prev="i-e9cc1d46c6248986-0">
            <seg n="709c0b83">
              Återupptagna förhandlingar
            </seg>
          </u>
          <note n="138fc326">
            Förhandlingarna återupptogs kl. 18.00.
          </note>
          <note n="e0a32b55">
            14 § (forts.) Svar på interpellationerna 2003/04:343 och 344
            om uppklaring av våldtäktsbrott
          </note>
          <note type="speaker" n="bf86a3e9">
            Anf. 55 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-16" n="2335688f">
            <seg n="693ab77b">
              Fru talman! Jag ska först säga till interpellanterna att det
              är möjligt att jag missar något, eftersom det har gått en och
              en halv timme, men ni får ju möjlighet att återigen ta upp era
              frågor.
            </seg>
            <seg n="68c79470">
              Det är klart att det är viktigt att man även lyfter fram studentuppsatser,
              men man måste också inse de begränsningar som finns i studentuppsatser.
              Detta tycker jag inte på något sätt ska vändas till någon kritik
              mot det. Jag tycker att det är bra när man skriver om sådana här
              saker, men det är klart att det är ett begränsat urval, och statistiken
              stämmer inte alltid, inte heller i det här fallet när det gäller
              uppklarade brott. Det är ett betydligt högre antal.
            </seg>
            <seg n="c3a57900">
              Men låt oss säga två saker som jag tror att vi är överens om.
            </seg>
            <seg n="afabc4e4">
              Först och främst delar jag helt uppfattningen att uppklarade
              brott är uppklarade brott. Det är inte uppklarade brott när man
              skriver av på det här sättet, och det ska ju RPS ändra. Kommer
              man mot förmodan inte att göra det kommer vi i alla fall att ge
              instruktion om att det ska ändras. Jag håller helt med om att
              det inte är den statistiken som man ska ha.
            </seg>
            <seg n="d9316987">
              Låt oss också vara överens om att man självklart kan höja uppklaringsprocenten,
              trots att vi är medvetna om att det naturligtvis är mycket svårare
              när uppgift står mot uppgift. Det är ju som Johan Linander säger,
              att det ska vara styrkt, ställt utom rimligt tvivel. Är det ord
              mot ord är det svårt, men den kan definitivt bli högre. Vi ser
              nämligen att det är stora regionala skillnader, och det faktum
              att det är det visar att det faktiskt går att höja uppklaringsprocenten.
            </seg>
            <seg n="65588219">
              Som jag faktiskt sade är det självklart att det finns poliser
              som inte har rätt attityd. Det vore märkligt annars, med tanke
              på att det finns så många som ägnar sig åt det här. Men låt mig
              i rättvisans namn säga att den information som jag har fått från
              många kvinnoorganisationer är att den utbildning som har gjorts
              av polisen har givit resultat. I många fall känner man sig bättre
              bemött. Men, som sagt, självklart kan det bli ännu bättre.
            </seg>
            <seg n="32754f19">
              Bland annat sker arbete här i Helsingfors med att inrätta just
              sådana enheter som Magnusson efterfrågar.
            </seg>
            <seg n="627390dd">
              Sedan gäller det då vad vi har gjort från politiskt håll. Ja,
              som jag nämnde gav vi så sent som förra året i uppdrag åt både
              Rikspolisstyrelsen och Domstolsverket att just prioritera de här
              frågorna. Och på det sätt som det fungerar sker ju det i regleringsbrev,
              och sedan blir det en återrapportering.
            </seg>
            <seg n="d887872c">
              Det här visar att vi prioriterar annat än själva lagstiftningen.
              Det handlar också om ren instruktion till myndigheterna om att
              prioritera dessa frågor. Mer tydliga än så kan vi inte vara, om
              vi inte ska göra oss skyldiga till grundlagsbrott.
            </seg>
            <seg n="4c6a480c">
              När det gäller lagstiftningsarbetet är det som bekant kanske
              det största och mest omfattande arbete som har skett på det här
              området, och det arbetet har pågått under lång tid. Det var tre
              år som kommittén satt, så det är mycket omfattande på område efter
              område. Det har varit en spännande resa och en svår resa på vissa
              håll. Jag tänker bland annat på den starka remisskritik som kom
              med det ursprungliga förslaget, vilket jag i och för sig inte
              vill kritisera därför att det var modigt av Sexualbrottskommittén
              att ta det steget, men det kanske blev lite inkonsekvent, som
              remissinstanserna sade. Därför gjorde vi den här ytterligare utvidgningen.
            </seg>
            <seg n="075ce64b">
              Som vi sade skulle det här presenteras före jul, vilket också
              gjordes. Nu pågår själva skrivarbetet på departementet. Politiskt
              är det här klart. I och med den extra remissrunda som vi gjorde
              kunde vi också konstatera att det här ligger rätt. Det som nu
              återstår är alltså redaktionellt, tekniskt, juridiskt arbete på
              departementet.
            </seg>
            <seg n="2b7c7b85">
              Enligt de senaste uppgifterna jag har fått kommer vi att kunna
              lägga fram en lagrådsremiss, som vi sade, senare i vår. Om det
              arbetet går bra, vilket man i och för sig inte ska säga innan
              man har skickat det till Lagrådet, kan man kanske också lägga
              fram en proposition senare i vår.
            </seg>
            <seg n="90ddbe73">
              Men, som sagt, nu återstår det tekniskt redaktionella arbetet,
              som naturligtvis också måste göras mycket noggrant. Det är det
              som återstår, enligt min uppfattning. Sedan är det upp till riksdagen
              att bedöma det här, men som jag ser det är det en stor samsyn
              i de här olika frågorna. Jag tror att det här kommer att få en
              stor betydelse, även om det är viktigt att vi inte slår oss till
              ro och tror att allting löser sig bara för att vi har en ny bra
              sexualbrottslag.
            </seg>
          </u>
          <note type="speaker" n="d2238da6">
            Anf. 56 ULF SJÖSTEN (m):
          </note>
          <u who="ulf_sjosten_98d3ff" xml:id="i-b1f38c43b667b332-1" n="7477a270">
            <seg n="9b8c30b2">
              Fru talman! Jag delar justitieministerns uppfattning att bevisningen
              i ett våldtäktsmål ofta inledningsvis kan vara svag, men det blir
              inte bättre av att endast två av tio våldtagna kvinnor som vänder
              sig till Centrum för våldtagna kvinnor i Helsingfors har anmält
              våldtäkten till polisen.
            </seg>
            <seg n="90047420">
              Tio kvinnor vänder sig till ett frivilligt stödorgan för våldtagna
              kvinnor, men endast två har polisanmält det här övergreppet.
            </seg>
            <seg n="d1710334">
              Det parti som jag representerar, Moderaterna, har lagt fram ett
              antal förslag som belyser den här problematiken. Bland annat har
              vi motionerat om att våldtäkt ska vara häktningsgrundande redan
              på försöksstadiet och att sexuella övergrepp på en person som
              berusar sig frivilligt också ska kunna anses som våldtäkt. Men
              man måste också diskutera attityder i sexualmål, inte bara inom
              ramen för en process, men också bakgrunden till att vissa människor
              sexuellt förgriper sig på andra och i vilka situationer detta
              sker.
            </seg>
            <seg n="f5cd984a">
              En öppen debatt är alltid av godo i frågor där lagstiftning kan
              vara svår.
            </seg>
            <seg n="a98ab69d">
              Jag tycker att den situation som har relaterats i den här undersökningen,
              men även på andra sätt tidigare, är fruktansvärd. Jag undrar om
              inte justitieministern kan lätta på förlåten här i dag och redovisa
              de tankar som finns för att förändra denna helt oacceptabla situation.
            </seg>
          </u>
          <note type="speaker" n="dc4da4b4">
            Anf. 57 JOHAN LINANDER (c):
          </note>
          <u who="johan_linander_68e9c1" xml:id="i-d9b56055c4f05a64-2" n="12edd1d5">
            <seg n="2ce35ec1">
              Fru talman! Det är säkert så att professor Diesens rapport kan
              kritiseras på olika sätt, men det är ingen tvekan om det tror
              jag faktiskt att justitieministern kan hålla med om att det har
              betydelse vem det är som anmäler och vilken man det är som blir
              anmäld eller som är misstänkt våldtäktsman. Om kvinnan anmäler
              direkt eller om hon väntar har stor betydelse man kan inte bli
              förvånad över att en kvinna är väldigt omskakad efter en sådan
              här händelse. Om hon har fysiska skador har det givetvis stor
              betydelse. Om hon har varit berusad och hur hon uppträder gentemot
              polisen under förhör har också betydelse. Det har också betydelse
              om mannen har varit bekant till henne, och det har framför allt
              betydelse om mannen gör en samtyckesinvändning, alltså att mannen
              hävdar att kvinnan faktiskt var med på det här.
            </seg>
            <seg n="9fb652a9">
              Jag är orolig för att tjejer inte kommer att anmäla våldtäkter.
              Givetvis har vi ett ansvar där, men om det blir den allmänna bilden
              att det kvittar om man anmäler, eftersom mannen ändå aldrig blir
              dömd, är risken att det inte blir två av tio utan kanske ännu
              färre som anmäler en våldtäkt. Man kanske hellre blundar och försöker
              komma över det än går igenom en jobbig utredning som ändå inte
              leder till någonting. Detta är jag orolig för.
            </seg>
            <seg n="67aa00bd">
              Vi har talat om Sexualbrottskommittén och om hur länge vi har
              väntat på lagstiftning. Det är klart att det är viktigt att vara
              noggrann, men jag tycker inte att noggrannhet ska behöva ta tre,
              kanske fyra, år. Man kan också kommentera att justitieministern
              tillsammans med representanter från Vänsterpartiet och Miljöpartiet
              presenterade det kommande lagförslaget redan i julas. Då tänkte
              man: Nu kommer det snart. Det var journalister som ringde till
              mig. Man tänkte: Nu är tydligen den här propositionen på gång.
              Det dröjde ytterligare ett år innan den kom, men så kan det vara.
            </seg>
            <seg n="1886c124">
              Jag tänkte säga ytterligare en sak om samtyckesinvändningar som
              i varje fall jag tycker är rätt sjuk.
            </seg>
            <seg n="64c977f7">
              Om jag skulle ge justitieministern en rejäl käftsmäll här utanför
              efter debatten det tänker jag inte göra, så du behöver inte vara
              orolig och sedan påstå att justitieministern faktiskt samtyckte
              till att jag fick slå honom skulle den samtyckesinvändningen starkt
              ifrågasättas av polis och åklagare. Jag är helt övertygad om att
              domstolen över huvud taget inte skulle ta någon notis om det.
              Men om ett antal män hävdar att den starkt berusade kvinnan samtyckte
              till att ha sex med dem allihop samtidigt, fast hon efteråt har
              sådana skador i underlivet att hon knappt kan sitta, ifrågasätts
              den samtyckesinvändningen inte alls på samma sätt.
            </seg>
            <seg n="62de8778">
              Det kan rentav bli så att hon kan ha gått med på det. Det måste
              göras någonting i lagstiftningen så att en samtyckesinvändning
              inte kan göra att mannen i princip frias från det han har gjort
              eller det hon hävdar att hon har varit med om.
            </seg>
            <seg n="5e19b96a">
              Min fråga till justitieministern är om han har några förslag
              på hur samtyckesinvändningar ska bedömas i sexualbrott framöver.
            </seg>
          </u>
          <note type="speaker" n="3b02e870">
            Anf. 58 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-1e48156eed385676-2" n="0992f900">
            <seg n="270441c0">
              Fru talman! Justitieministern säger att studentuppsatser är studentuppsatser.
              Ja, men när det som kommer fram i studentuppsatserna sammanfaller
              med övrig kunskap på området tycker jag att man kan ta med det
              i diskussionen.
            </seg>
            <seg n="a53cf648">
              Höja uppklaringsprocenten, säger justitieministern. Det här är
              svåra utredningar precis som misshandel mot barn. Men varför kan
              inte justitieministern och regeringen uppmuntra rättssystemet
              till att arbeta på det sätt som faktiskt utvecklar arbetet och
              som gör det bättre? Det var inte omöjligt att införa miljörotlar
              utan att man skulle bli anklagad för att begå grundlagsbrott.
              Det var ju regeringen som klart ut sade: Inrätta miljörotlar!
            </seg>
            <seg n="7367847e">
              På samma sätt skulle regeringen kunna agera om det fanns vilja
              till det. Det finns andra sätt också. Justitieministern kan ju
              ta chansen här i denna debatt och uttrycka en åsikt i detta.
            </seg>
            <seg n="53c88348">
              Det är väl jättebra att vi har fått sexualbrottslagstiftningen
              och en redogörelse om detta. Det har tagit lång tid. Det är ändå
              lite förvånande om den inte kommer till våren eftersom den är
              så efterlängtad. Lagstiftning tar tid.
            </seg>
            <seg n="5c900c50">
              Jag skulle vilja fråga justitieministern angående attitydproblem
              varför BRÅ som är regeringens stabsorgan har satt i gång en utredning
              om vad som ligger bakom våldtäkter, hur relationen ser ut mellan
              offer och gärningsman, hur de träffats, hur mycket som är kopplat
              till krogen och så vidare. Varför utreder inte regeringens stabsorgan
              vilka attityder det finns inom polisväsendet i de här målen och
              vilka attityder det finns bland åklagare i domstolarna?
            </seg>
          </u>
          <note type="speaker" n="4af95f36">
            Anf. 59 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-17" n="2335688f">
            <seg n="492a2e4d">
              Fru talman! Vi ska ha en debatt om det här på torsdag. Vi kanske
              inte ska föregå hela den debatten.
            </seg>
            <seg n="cb3e156b">
              Den diskussion som följde efter Sexualbrottskommitténs i och
              för sig omfattande arbete 2001 var på grund av den omfattande
              kritiken från remissinstanserna. Det vore demokratiskt omöjligt
              att gå fram med det förslaget. Enligt förslaget skulle det om
              en person var så berusad att hon inte kunde göra motstånd rubriceras
              som våldtäkt, och om hon dricker ännu mer och blir sovande skulle
              det bli ett lindrigare brott. Det är klart att det finns en viss
              inkonsekvens i det. Det måste man hålla med remissinstanserna
              om.
            </seg>
            <seg n="d4eb1a3b">
              Det har också hänt saker sedan 2001. Människohandelsbrottet kan
              väl ändå inte vara obekant. Det kommer från Sexualbrottskommittén
              och trädde i kraft 2002.
            </seg>
            <seg n="a833d183">
              Vi har presenterat förslaget precis som vi sade. Det var också
              en kompletterande remissrunda in i januari. Det är det som nu
              omhändertas. Rent tekniskt arbete återstår. Det bygger på Sexualbrottskommitténs
              förslag. Det är det som är underlaget.
            </seg>
            <seg n="0870ac17">
              BRÅ ska titta närmare på det här eftersom det är viktigt att
              öka kunskapen om de här brotten för att sedan kunna fortsätta
              arbetet tillsammans med polis och åklagare. Det arbetet pågår
              parallellt. Det pågår utbildningar. De rotlar och enheter som
              efterfrågas inrättas just nu. Det följer vi väldigt noga. Men
              om polis och åklagare inrättar de här sakerna finns det ingen
              anledning att säga till dem att de ska inrätta det de just nu
              håller på att inrätta.
            </seg>
            <seg n="8054da50">
              Mycket av det arbete som efterfrågas finns. Det är viktigt att
              öka kunskapen. Det är därför det är viktigt att man också fortsätter
              arbetet med att lära sig mera och att öka forskningen. Man har
              länge haft mycket forskning om gärningsmännen, vilket är bra,
              men det är också viktigt att man ökar den om brottsoffren. Den
              kunskapen kan i sin tur användas i den brottsbekämpande verksamheten.
            </seg>
          </u>
          <note type="speaker" n="5a7763c5">
            Anf. 60 ULF SJÖSTEN (m):
          </note>
          <u who="ulf_sjosten_98d3ff" xml:id="i-b1f38c43b667b332-2" n="7477a270">
            <seg n="ffd379ba">
              Fru talman! Det är bra att invänta utredningar, men det hindrar
              inte att justitieministern och Justitiedepartementet i arbetet
              med frågan fortlöpande redovisar resultatet i kammaren när frågan
              är mycket aktuell som den är just nu. Frågor ställs omkring den
              från riksdagsledamöter.
            </seg>
            <seg n="42bc2e86">
              Eftersom våldtäkter och annat våld mot kvinnor ofta förekommer
              i relationer har Moderaterna föreslagit inrättandet av familjevårdsenheter,
              som tidigare har sagts här under debatten. Dessa enheter skulle
              finnas hos polismyndigheterna.
            </seg>
            <seg n="12a8c4ab">
              Det finns sådana enheter i dag i viss utsträckning men långtifrån
              överallt. Resursbrist, hög arbetsbelastning fördelad på få yrkesverksamma
              där kom jag in lite på resurser igen trots att jag sade motsatsen
              i början samt lagregler leder till att prioriteringar måste göras.
              Rättsväsendet tvingas att koncentrera sig på de tydliga fallen.
              Det kanske är en minoritet i just de här fallen.
            </seg>
            <seg n="5d9a87b7">
              Utredning av våldtäktsbrott är ofta komplicerat. Det kommer säkert
              att krävas att man samlar många kompetenser tillsammans som polis,
              socialtjänst, psykologkompetens och frivilligkrafter som kvinnojourerna.
              För en sådan utveckling krävs politiska initiativ. Kommer vi att
              få se sådana initiativ, Thomas Bodström, och i så fall när?
            </seg>
          </u>
          <note type="speaker" n="5da805a8">
            Anf. 61 JOHAN LINANDER (c):
          </note>
          <u who="johan_linander_68e9c1" xml:id="i-d9b56055c4f05a64-3" n="12edd1d5">
            <seg n="65365aa3">
              Fru talman! Justitieministern sade att mycket av det som vi efterfrågar
              finns redan. Då måste man ställa sig frågan varför det ser ut
              som det gör. Om det är 95 av 100 eller hur nu statistiken ser
              ut, det kanske vi inte kan säga exakt är det katastrofalt få av
              de män som begår våldtäkt som blir dömda. Jag hoppas att justitieministern
              har några svar att ge angående den proposition som ska läggas
              fram. Det är inte första eller sista gången som vi debatterar
              de här frågorna i kammaren.
            </seg>
            <seg n="f8dd3050">
              När jag satt och tänkte på hur den här debatten skulle bli kom
              jag att tänka på Ålakusten i Skåne där man har en tävling som
              går ut på att utse en ålakung. Ålakung blir den person som lyckas
              fånga ålen med bara händerna i en tunna med vatten. Det är ju
              oerhört svårt. Ålen är hal. Jag vet inte varför jag kom att tänka
              på det inför debatten med justitieministern.
            </seg>
            <seg n="e98fa3d6">
              Det här är allvarliga frågor. Vi måste kunna arbeta tillsammans.
              Det är för allvarligt för politisk retorik när det gäller de kvinnor
              som är utsatta för de här fruktansvärda sexualbrotten. Vi kan
              vara överens om att det inte är bra som det är. Det måste bli
              bättre.
            </seg>
          </u>
          <note type="speaker" n="c4814c8f">
            Anf. 62 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-18" n="2335688f">
            <seg n="4ca20e6e">
              Fru talman! Johan Linander kanske har ägnat sig för mycket åt
              ålajakten och inte följt med det arbete som har pågått. Det finns
              uppenbart vissa brister angående vad som hänt.
            </seg>
            <seg n="86ce30d3">
              Låt oss se att det trots allt finns en hel del saker som vi ser
              gemensamt. Skillnaden är att det som efterfrågas redan har genomförts.
              Bland annat finns den familjevårdsenhet som det har talats om
              på olika ställen.
            </seg>
            <seg n="d60b156a">
              Vi ska inte göra om Regeringskansliet till någon slags polisorganisation.
              Det tror jag alla är överens om. Det bästa är att vi driver på
              arbetet på det sätt som vi har gjort. Sedan ägnar sig polisen
              åt sitt organisatoriska arbete. Om det är något som vi anser ska
              prioriteras ytterligare, som bemötande av brottsoffer, ger vi
              instruktioner till det genom förordningar, regleringsbrev eller
              annat. Så ska vi fortsätta driva de här frågorna på bred front:
              med lagstiftning, myndighetsstyrning och inte minst en allmän
              diskussion.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="2bab58a2">
            15 § Svar på interpellation 2003/04:332 om tingsrätternas framtida
            organisation
          </note>
          <note type="speaker" n="3aa554e7">
            Anf. 63 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-19" n="2335688f">
            <seg n="99144534">
              Fru talman! Carina Hägg har frågat mig vilka åtgärder jag är
              beredd att vidta för att frågan om den framtida tingsrättsorganisationen
              ska få en allsidig belysning och för att tingsrätterna i Eksjö,
              Ljungby och Värnamo ska kunna bli kvar och utvecklas.
            </seg>
            <seg n="c79e6819">
              Det pågår sedan flera år en omfattande reformering av domstolsväsendet.
              Som Carina Hägg framhåller finns det en rad aspekter som bör beaktas
              vid arbetet med att utforma den framtida tingsrättsorganisationen.
              För att kunna få ett så bra beslutsunderlag som möjligt har regeringen
              bedrivit reformarbetet stegvis region för region, vilket riksdagen
              också har ställt sig bakom. Detta innebär att varje region utreds
              utifrån sina speciella förutsättningar, samtidigt som en helhetssyn
              kan anläggas utifrån de principiella utgångspunkterna. Dessutom
              kan erfarenheter från tidigare genomförda sammanläggningar tas
              till vara.
            </seg>
            <seg n="5c0bb1cf">
              Utredningen bedrivs normalt på så sätt att Domstolsverket ser
              över tingsrättsorganisationen i en viss region. Därefter remitterar
              Domstolsverket utredningen till berörda myndigheter och organisationer.
              När remissbehandlingen avslutats ges utredningen, remissyttrandena
              och verkets förslag in till regeringen. Efter beredning av frågan
              inom Regeringskansliet anmäler regeringen sitt ställningstagande
              till riksdagen, som också har ställt sig bakom varje beslutad
              förändring av tingsrättsorganisationen.
            </seg>
            <seg n="64678d58">
              Genom det förfarande jag har beskrivit tillförsäkras regeringen
              ett brett beslutsunderlag i frågor om förändringar av tingsrättsorganisationen.
              När det gäller de tingsrätter Carina Hägg särskilt nämner remissbehandlar
              Domstolsverket för närvarande en utredning om tingsrätterna i
              Kronobergs och Jönköpings län. Jag har inte för avsikt att föregripa
              denna genom att nu ta ställning till hur den framtida tingsrättsorganisationen
              i den regionen bör se ut.
            </seg>
          </u>
          <note type="speaker" n="e930522a">
            Anf. 64 CARINA HÄGG (s):
          </note>
          <u who="carina_hagg_47dc40" xml:id="i-0ade680b1e88c1bd-0" n="b5a781dd">
            <seg n="2be71c27">
              Fru talman! Jag vill inleda med att tacka justitieminister Thomas
              Bodström för svaret. Jag kan dock inte vara nöjd med vad kammaren
              nu har fått ta del av. Mer information har vi kunnat ta del av
              via medierna, fru talman.
            </seg>
            <seg n="11cff26e">
              Jag vill redan inledningsvis understryka min uppfattning att
              tingsrätterna ska vara kvar. Den uppfattningen har också stärkts
              efter justitieministerns svar.
            </seg>
            <seg n="f430ee5f">
              Statsrådet har deklarerat att regeringen inte ska ta något beslut
              som går riksdagen emot. Ska jag tolka detta uttalande som att
              om länsbänken, kommuner och remissinstanser säger nej till nedläggning
              av tingsrätterna så kommer justitieministern att respektera folkviljan
              i Jönköpings och Kronobergs län? Är det argument och information
              från oss som representerar och lever i de berörda regionerna som
              justitieministern kommer att lyssna på? Vilkas ord kommer att
              väga tyngst för regeringen Domstolsverkets enmansutredares eller
              vi folkvaldas?
            </seg>
            <seg n="7d5e4044">
              Att människor känner trygghet är och har varit en hörnsten i
              socialdemokratisk politik, till exempel ekonomisk och social trygghet
              vid sjukdom och arbetslöshet. Men detta gäller självklart också
              trygghet vid brott. Vid riksdagens partiledardebatt den 21 januari
              var detta också en central del av statsminister Göran Perssons
              anförande.
            </seg>
            <seg n="35f1e13b">
              Vi socialdemokrater har satsat mycket på polisen de senaste åren.
              Men vi måste samtidigt se till helheten i rättskedjan. Tingsrätterna
              är och förblir en viktig del av rättskedjan.
            </seg>
            <seg n="bba6414e">
              I dag ger brottmål och civilmål mer än full sysselsättning åt
              en kompetent personal på våra tingsrätter. Får polisen möjlighet
              att bli än effektivare kommer trycket på tingsrätterna att öka
              ytterligare, även om jag inte förbiser effekterna av ett brottsförebyggande
              arbete.
            </seg>
            <seg n="c264aef8">
              Även för det brottsförebyggande arbetet är dock rättsväsendet
              knutpunkten. Jag vet att kvinnojourer och brottsofferjourer ser
              allvarligt på sina möjligheter att fortsätta sitt arbete i nuvarande
              omfattning om tingsrätterna slaktas. Lyssnar justitieminister
              Thomas Bodström på ROKS oro för nedläggning av tingsrätterna?
              Har justitieministern analyserat hur arbetet med att stödja brottsoffer
              kommer att påverkas? Kommer en kompletterande analys av hur förutsättningarna
              för det brottsförebyggande arbetet skulle påverkas av en nedläggning
              att göras?
            </seg>
            <seg n="6fce1678">
              I dagens Värnamo Nyheter kunde vi läsa att nämndemännen aviserar
              att man lämnar uppdraget om verksamheten centraliseras. Det är
              en utveckling som vi har kunnat konstatera i de bygder där tingsrätterna
              redan har centraliserats. Den starka lokala förankringen har försvagats.
              Rekryteringen av nämndemännen har smalnats av. Är detta ett steg
              i att gå dem till mötes som vill avveckla nämndemännen som funktion?
              Ett sådant synsätt kan finnas med i vågskålen, enligt många som
              är intresserade av denna fråga. Det är angeläget att justitieministern
              klargör om så är fallet.
            </seg>
            <seg n="10c10522">
              Ett skäl som anförts mot våra tingsrätter är enligt justitieministern
              EG-rätten. I år har vi val till EU-parlamentet och ett EU som
              står under press genom hot från terrorism och grov kriminalitet.
              På vilket sätt kommer människor att uppfatta samarbetet inom Europa
              om det konkreta resultat man ser, dessutom ett valår, är att tingsrätterna
              försvinner? Borde inte fokus enligt justitieministern i stället
              läggas på hur man minskar onödigt krångel inom EU?
            </seg>
            <seg n="79430af9">
              Jag vill fråga Thomas Bodström om det rättsliga samarbetet ska
              fälla tingsrätterna när det är den gränsöverskridande brottsligheten
              som i stället borde känna sig hotad.
            </seg>
            <seg n="5c959cef">
              Hotet har hängt över våra tingsrätter sedan länge. Trots detta
              har tingsrätterna arbetat med att utveckla sin verksamhet och
              se nya vägar. Nu behöver dock personalen på tingsrätterna arbetsro
              för att ytterligare kunna stärka samarbetet.
            </seg>
            <seg n="68719bb1">
              Mina kolleger från Kronobergs län kommer att vidare beröra samarbetet
              mellan Ljungby och Värnamo tingsrätter.
            </seg>
            <seg n="c7ef6a1e">
              I Eksjö har man tagit fram ett intressant förslag om att samarbeta
              österut över länsgränsen, ett spännande förslag som är väl värt
              att beakta. Samtidigt har det framkommit en tveksamhet från departementets
              sida till att arbeta länsöverskridande. En tolkning som görs är
              att det öppnar för centralisering av tingsrätterna om man inte
              tillåts gå över länsgränserna för samarbetet. Ska vi se denna
              tveksamhet till att gå över länsgränserna som ett sätt att öppna
              för en ytterligare centralisering?
            </seg>
            <seg n="dbfa1500">
              Det var några av mina frågor. Jag återkommer med resten i nästa
              anförande.
            </seg>
          </u>
          <note type="speaker" n="72f4ea70">
            Anf. 65 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-5" n="08143831">
            <seg n="80a0996d">
              Fru talman! Jag får tacka justitieministern för det svar som
              har levererats. Det är inte så ofta justitieministern och jag
              har debatter, så det kan ju vara spännande.
            </seg>
            <seg n="87f4514d">
              Den här frågan känns angelägen för mig naturligtvis för att jag
              ser till rättsväsendet som helhet, men också för att jag kommer
              från Småland dit tingsrättsnedläggningarna nu har nått.
            </seg>
            <seg n="675c8bfb">
              Det har redan gjorts en kraftig omdaning. Massor med små tingsrätter
              har lagts ned. Ingen ordentlig konsekvensanalys är gjord av vad
              detta har åstadkommit ur rättslegitim synvinkel. Det går inte
              heller att göra en sådan konsekvensanalys förrän några år har
              lagts till efter det att beslutet har fattats och genomförts.
            </seg>
            <seg n="89b10074">
              Vad handlar det om av inbesparade kostnader eller utökade kostnader?
              Vad har det för betydelse för rättsväsendets legitimitet? Hur
              många inställda förhandlingar har det blivit därför att människor
              har längre att åka? Hur ser det ut med vittnens uteblivande? Vi
              vet väldigt lite om konsekvenserna. Ändå verkar det som om regeringen
              är beredd att gå vidare och fortsätta att slakta tingsrätter.
              Vi är nu inne på de medelstora tingsrätterna.
            </seg>
            <seg n="67784103">
              Till handledning har man Domstolsverkets rapport, utförd i olika
              län av unga jurister som har varit ensamutredare och som inte
              alltid har granskat eller förstått de regionala omständigheterna,
              ett hastverk som togs fram på tre månader. Jag vet inte om den
              var ett beställningsverk från Regeringskansliet jag hoppas inte
              det men ibland funderar jag över detta.
            </seg>
            <seg n="df8bb696">
              Detta kan väl inte, justitieministern, få styra något så viktigt
              som den framtida domstolsorganisationen! Det finns en mängd felaktigheter,
              saker som inte har belysts och saker som fattas i Domstolsverkets
              rapport.
            </seg>
            <seg n="d28fc1af">
              En skrivelse från Eksjö tingsrätt visar tydligt på detta. Den
              ska jag be att få överräcka till justitieministern sedan.
            </seg>
            <seg n="9eec9e8d">
              I direktivet till Domstolsverket fanns att man skulle titta på
              de regionala konsekvenserna. Detta blir väldigt svårt när man
              nu slår sönder tingsrättsomdaningen. Dels kan vi som ledamöter
              i riksdagen inte få någon överblick eftersom det kommer några
              beslut i taget, några län i taget som belyses, dels kan de förslag
              som Carina Hägg nämnde om andra grepp när det gäller den regionala
              indelningen över huvud taget inte bearbetas, tas upp eller belysas.
            </seg>
            <seg n="ea07bfb7">
              Eksjö tingsrätt har till exempel föreslagit att det skulle gagna
              invånarna i Ydre kommun, Vimmerby kommun och Hultsfreds kommun
              att få tillhöra Eksjö tingsrätt i stället för den organisation
              som råder i dag. Närheten till tingsrätten har betydelse.
            </seg>
            <seg n="8100047f">
              Det handlar också om tillgången på advokater. Man riskerar att
              de försvinner från en stad som får sin tingsrätt indragen. Vad
              får det för konsekvenser? Gnosjöregionen, som jag kommer ifrån,
              ligger nära Värnamo tingsrätt. Det finns en oro bland de företagare
              som behöver anlita advokathjälp för olika avtal och så vidare,
              för att de ska förlora den kompetensen på nära håll. Det är en
              ganska avgörande regionalpolitisk faktor. Den har inte alls belysts
              i Domstolsverkets rapport.
            </seg>
            <seg n="6c96e25e">
              Eksjö tingsrätt pekar tydligt på att EU:s strukturfonder kan
              vara svåra att nyttja om det inte finns någon tingsrätt kvar.
              Man ligger inom stödområdet och har möjlighet att nyttja dem.
              Det har betydelse. Den regionalpolitiska konsekvensen har inte
              heller tagits upp eller belysts över huvud taget i Domstolsverkets
              rapport.
            </seg>
            <seg n="ce48e1f4">
              Det finns ganska mycket arbete kvar att göra med att utreda konsekvenserna.
              Jag hoppas att regeringen hejdar sig.
            </seg>
            <seg n="13190b11">
              Det finns också ett tydligt storstadsperspektiv, en centraliseringstanke
              som går igen när det gäller många av de statliga organen i dag.
              Domstolsverket är bara ett i ledet.
            </seg>
            <seg n="e6a7dd6e">
              Som sagt, jag väntar på ett svar, justitieministern. Det är dags
              att hejda sig och göra en konsekvensanalys, och den är inte möjlig
              att göra än.
            </seg>
          </u>
          <note type="speaker" n="2f4e4064">
            Anf. 66 CARINA ADOLFSSON ELGESTAM (s):
          </note>
          <u who="carina_adolfsson_elgestam_caa4b1" xml:id="i-4968619fa3e73297-0" n="76db512b">
            <seg n="4ee583c2">
              Fru talman! Jag vill också tacka för svaret. Vi från Kronoberg
              kanske också ska tacka Carina Hägg för att hon har skrivit interpellationen.
            </seg>
            <seg n="0b1e3b3d">
              Tingsrätternas framtida organisation är en framtidsfråga som
              kommer att vara avgörande i ett långsiktigt perspektiv. Många
              tycks i den här debatten tro att lösningen är att centralisera.
              Jag delar inte den uppfattningen.
            </seg>
            <seg n="e532ca30">
              Ur den enskildes perspektiv måste man väga in både rättssäkerheten
              och regionalpolitiken. Det regionala perspektivet måste vägas
              in när man diskuterar tingsrätternas framtida organisation.
            </seg>
            <seg n="5cf6b67f">
              Samarbetet mellan tingsrätterna i Ljungby och Värnamo har fungerat
              bra. Därför måste de få möjlighet att utveckla det samarbetet,
              inte avveckla det. Ett framtidsinriktat synsätt är att utveckla
              samarbete över länsgränserna och på så sätt stärka kommunernas
              och regionens möjlighet till utveckling och ökad kompetens. Det
              är viktigt att det finns människor i hela landet som är högutbildade.
              Om man då centraliserar verksamhet som kräver högskole- och universitetskompetens
              minskar man sakta men säkert småstädernas möjlighet till tillväxt.
            </seg>
            <seg n="632641e6">
              I Ljungby finns det i dag enligt telefonkatalogen tre olika advokat-
              och juristföretag. Det har förmodligen ett samband med att det
              finns en tingsrätt. Om man ser det ur ett långsiktigt perspektiv
              riskerar nedläggningen av Ljungby tingsrätt att leda till att
              viktig kompetens försvinner.
            </seg>
            <seg n="c27db28e">
              I Kronobergs län har vi uppfattat att samarbetet mellan Ljungby
              och Värnamo tingsrätter fungerar bra och att de krav som finns
              på en modern domstol i dag uppfylls. Vi har inte fått några andra
              signaler, varken från medborgare eller andra. Man uppfyller de
              krav som finns på rättssäkerhet. Därför vill jag fråga justitieministern
              hur ministern ser på samarbete över länsgränserna.
            </seg>
          </u>
          <note type="speaker" n="3042b19c">
            Anf. 67 JAN ERTSBORN (fp):
          </note>
          <u who="jan_ertsborn_0fcba0" xml:id="i-1cb104fb13de5f3e-0" n="950a1ddb">
            <seg n="305beb6e">
              Fru talman! Det här med tingsrätterna i Sverige är ett oerhört
              viktigt ämne. Inte bara deltagarantalet i interpellationsdebatten
              i dag visar det utan även antalet interpellationer och skriftliga
              frågor som ställts.
            </seg>
            <seg n="cbde350b">
              Sedan jag senast deltog i en interpellationsdebatt med justitieministern
              i den här frågan har jag ägnat mig åt att besöka ett antal tingsrätter,
              både nedläggningshotade och sådana som är tänkta att bli större.
              Jag möts hela tiden av domare och domstolspersonal som ställer
              frågor. Man förstår inte vad Domstolsverket håller på med. Man
              förstår inte skälen i riksdagens beslut och Domstolsverkets utredningar
              om beredningsorganisation, rekryteringsproblem, kompetensutveckling
              och så vidare. Man talar i stället om och visar på hur väl de
              här tingsrätterna fungerar.
            </seg>
            <seg n="df6b6092">
              Justitieministern har bland annat talat om att man ska undvika
              sårbarhet hos domstolarna. När jag har ringt runt och åkt runt
              till tingsrätter har jag haft en standardfråga, nämligen om någon
              domare känner till om man någonsin har inställt en förhandling
              på grund av att domare eller domstolspersonal har blivit sjuk
              eller av annan anledning inte kan ställa upp. Hela tiden har jag
              naturligtvis fått nekande svar. I de här tingsrätterna ställer
              man upp för varandra.
            </seg>
            <seg n="fe7dc6c7">
              En annan fråga som ofta ställs, i alla fall sedan Skåneutredningen
              kom i december, är om justitieministern verkligen ställer sig
              bakom Domstolsverkets resonemang att en tingsrätt i fortsättningen
              måste ha underlag för arbete för 810 domare. I utredningarna från
              Domstolsverket talar man inte bara om domare utan man talar om
              ordinarie domare, vilket innebär att fiskaler inte räknas med.
              Jag vill direkt fråga justitieministern om justitieministern är
              beredd att ställa sig bakom det besked som Domstolsverket lämnar
              i sina utredningar om att det behövs 810 domare i tingsrätterna
              i framtiden.
            </seg>
            <seg n="e6cd7116">
              Sedan har vi naturligtvis ekonomin. Vi har fått klara besked
              att detta inte är förorsakat av några sparbeting. Det förstår
              vi kanske också, eftersom det inte finns några ekonomiska överväganden
              i de här utredningarna, vare sig för domstolsväsendet, polisen
              eller kriminalvården. Kriminalvården får transporter, det blir
              poliser som ska vittna och så vidare. Kostnaden för offentliga
              försvarare som ska åka ett antal mil kommer att bli betydande.
              Det berörs över huvud taget inte.
            </seg>
            <seg n="77034288">
              Vi har också lokalkostnaderna. På flera ställen avser man att
              inte bara bygga till en tingsrättsbyggnad utan bygga en helt ny
              byggnad, som i Göteborg med den föreslagna så kallade kransdomstolen.
            </seg>
            <seg n="86654731">
              Min andra fråga till justitieministern är därför: Är det inte
              nödvändigt att komplettera de här utredningarna med ekonomiska
              överväganden, så att vi vet om det handlar om mindre kostnader
              eller mera kostnader för framtiden?
            </seg>
          </u>
          <note type="speaker" n="32e2ae73">
            Anf. 68 JEPPE JOHNSSON (m):
          </note>
          <u who="jeppe_johnsson_f5be11" xml:id="i-11c6ef7683161711-0" n="1daa54e7">
            <seg n="25717329">
              Fru talman! Regeringen har i många avseenden gett ordet reform
              en helt ny innebörd. Reform har i ett stort antal fall inneburit
              att en myndighet är tvungen att spara pengar. Då kommer man med
              en reform.
            </seg>
            <seg n="2fcf755e">
              Jag misstänker att även den så kallade reformeringen av domstolsväsendet
              till viss del nu är jag lite försiktig tvingas fram av det faktum
              att den uppgift och de mål som satts upp för domstolsväsendet
              inte går att förena med de resurser som regeringen och majoriteten
              i utskottet hitintills har varit beredda att släppa till.
            </seg>
            <seg n="4e9d8a1e">
              Vi moderater menar inte att organisationen av domstolsväsendet
              aldrig behöver förändras. Men det får inte ske på det sätt som
              det nu sker, styckevis och delt.
            </seg>
            <seg n="5bd2cfd9">
              Fru talman! Jag citerar en mening i justitieministerns svar:
              För att kunna få ett så bra beslutsunderlag som möjligt har regeringen
              bedrivit reformarbetet stegvis region för region, vilket riksdagen
              också har ställt sig bakom. I alla fall har tre partier ställt
              sig bakom det. De andra partierna, de borgerliga, har hela tiden
              krävt en helhetssyn. Men den har vi inte fått. Jag är nästan säker
              på att ett antal av ministerns egna riksdagsledamöter hade vacklat
              och känt sig ganska svettiga, om man hade kommit med en helhetssyn
              till kammaren.
            </seg>
            <seg n="2e52a2ca">
              Vi tycker att det här är fel väg att gå. Vi moderater anser att
              den nya tingsrättsorganisationen måste beslutas utifrån principer
              som är vägledande för dömandet i framtiden. Det här handlar om
              en total förändring av tingsrättsorganisationen. Innan man går
              vidare måste man faktiskt ta ett samlat grepp, så att man vet
              var man är på väg att landa och inte hålla på så här, län för
              län.
            </seg>
            <seg n="77ebff98">
              Den pågående reformeringen av domstolsväsendet får inte heller
              göras till ett besparingsprojekt. Jag ber om ursäkt, fru talman,
              men jag är kanske konspiratoriskt lagd. Jag har en känsla av att
              det är mycket kostnadsbesparingar. Det är bara att titta på ekonomin
              i Domstolsverket och hur det ser ut framöver. Jag kommer till
              det lite senare.
            </seg>
            <seg n="e8d95a87">
              Fru talman! Medborgarperspektivet med tyngdpunkt på tillgänglighet
              och lokal förankring måste värderas högre än vad man hitintills
              har gjort. Redan i dag är det förenat med stora svårigheter att
              få vittnen att inställa sig till domstol. Hur blir det i framtiden,
              om man ska åka uppemot 10 mil? Då kanske man inte ser det man
              borde se, och man kanske inte ställer upp för rättvisan som man
              faktiskt måste göra om vi ska få ett drägligt samhälle.
            </seg>
            <seg n="c9f9270a">
              Till grund för det fortsatta arbetet bör ligga en omfattande
              utvärdering och konsekvensanalys av de förändringar som man hitintills
              har gjort. Jag instämmer med någon av de föregående talarna här.
              Det är för kort tid att titta på det som redan har gjorts. Konsekvenserna
              fullt ut är inte heller genomlysta.
            </seg>
            <seg n="4444f27e">
              Kostnaderna för de planerade förändringarna till exempel i form
              av nya domstolsbyggnader, som Jan Ertsborn sade här bör också
              granskas. Vidare är det viktigt att större förändringar av domstolsorganisationen
              faktiskt har en bred politisk förankring här i kammaren. Så är
              inte fallet nu.
            </seg>
            <seg n="0ed14e44">
              Om det nu är någon idé att kasta ut frågor ska jag ställa två,
              fru talman. Ministern borde få lite mer tid med alla frågorna.
              Har regeringen för avsikt att komma med en helhetssyn på hur domstolsväsendet
              ska vara organiserat i framtiden? Anser justitieministern att
              länsrätter och tingsrätter ska slås ihop? Det gör man på vissa
              ställen.
            </seg>
          </u>
          <note type="speaker" n="aea17d01">
            Anf. 69 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-e7f454ba0ea7d7e3-0" n="fbe621c7">
            <seg n="4526fa4c">
              Fru talman! I oktober månad förra året skrev jag tillsammans
              med riksdagsledamoten Bengt-Anders Johansson från Jönköpings län
              till Domstolsverket i den fråga som Carina Hägg har interpellerat
              om. Vi skrev att vi var väldigt oroliga för den aviserade förändringen.
              Vi framförde vår uppfattning att reformering av rättsväsendet
              måste baseras på en långsiktig vision. Det är visionen om ett
              rättssäkert och tillgängligt domstolsväsende.
            </seg>
            <seg n="b76f3b7c">
              Vi sade att vår uppfattning är att man måste ta hänsyn till många
              saker, medborgares närhet till rättsväsendet, polisens arbetssituation,
              åklagarväsendets roll och arbetsmöjligheter och vittnens roll
              och uppgifter i domstolarna. I svaret från Domstolsverket säger
              man i avslutningen på sitt brev: I arbetet kommer självfallet
              att beaktas sådana omständigheter som Ni nämner i brevet, t.ex.
              närheten för medborgarna till domstolarna och samverkan med polis
              och åklagare.
            </seg>
            <seg n="73e01e4e">
              Nu har vi utredningen här, och den är på remiss. Det visar sig
              att vår oro var befogad. Man har inte tagit hänsyn över huvud
              taget, utan tingsrätterna i Eksjö, Värnamo och Ljungby föreslås
              läggas ned som så många andra. Det verkar vara någon sorts strategi
              i detta för organisationen av tingsrätter. Man visar bara upp
              en liten del av nedläggningarna i taget, för det är nedläggningar
              det handlar om på hela linjen.
            </seg>
            <seg n="c48c8953">
              Det fanns 92 tingsrätter år 2000. Nu är det 72. I en promemoria
              från Domstolsverkets generaldirektör i augusti förra året föreslår
              man att tingsrätterna ska bli 37. Följer man den linjen har man
              halverat antalet tingsrätter och lite till. Det blir 40 % kvar.
              Inte en enda översiktlig och enhetlig plan för detta har presenterats,
              utan man serverar det styckevis och delt.
            </seg>
            <seg n="af086281">
              Hela denna landsomfattande omorganisation som håller på nu och
              som tidigare har haft ett väldigt motstånd ser man inte. Nu får
              man det regionalvis i stället. Just nu är det tingsrättsorganisationen
              i Jönköping och Kronoberg som är på tapeten. Man fortsätter den
              strategi man påbörjat med nedläggning.
            </seg>
            <seg n="459d0ac6">
              I den utredning som Domstolsverket nu har gjort om Jönköpings
              och Kronobergs län finns ett förslag från tingsrätten i Eksjö.
              De säger att man skulle vilja utreda förutsättningarna för att
              behålla tingsrätten som en självständig domstol med utökad omkrets.
              Man tar till sig Hultsfred, Vimmerby och Ydre.
            </seg>
            <seg n="6b19ed2f">
              Domstolsverket säger att det skulle kunna innebära att det blir
              bättre för dem som bor i Eksjö domsaga. De i de tillkommande kommunerna
              skulle också få kortare avstånd. Samordningen med andra platser
              påverkas inte. Det finns alltså inga hinder för detta. Så fortsätter
              man med en fantastisk poäng. Man avfärdar förslaget i stället
              för att säga: Det var ett väldigt bra förslag.
            </seg>
            <seg n="a69ec589">
              Man säger också att nedläggningen av tingsrätten i Eksjö kommer
              att medföra problem för åklagarverksamheten och för polisverksamheten.
              Det blir ökade kostnader, ökat resande och allting. Men ändå säger
              man att man ska genomföra reformen för att det blir ett antal
              positiva effekter. Man tar sig för pannan. Detta är ett klart
              bevis på att det är olämpligt att göra utredningar på detta uppdelade
              regionala sätt.
            </seg>
            <seg n="05dd53c8">
              Fru talman! Jag skulle ändå vilja be justitieministern: Svara
              Carina Hägg. Finns det några som helst åtgärder som justitieministern
              tänker vidta för att tingsrätterna i Värnamo och Eksjö ska få
              finnas kvar?
            </seg>
          </u>
          <note type="speaker" n="a900e609">
            Anf. 70 LARS-IVAR ERICSON (c):
          </note>
          <u who="unknown" xml:id="i-f7d39bf8efede539-20" n="9ae8e68a">
            <seg n="3643b82c">
              Fru talman! Anledningen till att jag vill vara med i diskussionen
              är att jag kommer från Hässleholm. Där har vi också en tingsrätt
              som är nedläggningshotad. Sedan 1860 har Hässleholms tingsrätt
              fungerat. Den är bevisligen mycket kostnadseffektiv och har en
              bra organisation än i dag. Men nu är den hotad av nedläggning.
              Det känns väldigt smärtsamt och tråkigt.
            </seg>
            <seg n="24abfeff">
              En eventuell nedläggning kommer att få svåra konsekvenser för
              orten och kommunen som tappar en del av sin status. Advokater
              kommer att flytta från Hässleholm. Näringslivet kommer att stå
              utan advokater. Vittnen och anklagade kommer att ha betydligt
              längre väg till en eventuell tingsrätt i Kristianstad.
            </seg>
            <seg n="9a06482c">
              Då säger någon att det bara är 5 mil till Kristianstad. Hur ser
              det ut i Kristianstad? De har inte plats att ta över från Hässleholm.
              De är redan mycket trångbodda. De skulle få 700 fler brottmål
              varje år. Det skulle behövas en ny rättssal och fler kontorslokaler.
              Hur ska man få plats med arkivet från Hässleholm? Har verkligen
              Domstolsverket tänkt över konsekvenserna av en eventuell nedläggning
              av Hässleholms tingsrätt?
            </seg>
            <seg n="6ce576c3">
              Jag skulle vilja citera några rader ur Norra Skåne från måndagen
              den 5 mars 2004. Rubriken är Skånska nämndemän efterlyser demokrati.
              Skånska nämndemän frågar sig vart demokratin tagit vägen. De har
              inte tillfrågats underhand när Domstolsverkets utredare befunnit
              sig i Skåne. Nämndemännen är förtroendevalda och utsedda av de
              politiska partierna.
            </seg>
            <seg n="7d72361b">
              Är det frågan om ett förbiseende eller ett avsiktligt negligerande
              av oss, frågar sig Kjell Nilsson, ordförande i Hässleholms Tingsrätts
              nämndemannaförening och Erling Rooth, förbundsstyrelseledamot.
            </seg>
            <seg n="f2defcf5">
              De upprörs över att Domstolsverkets organisationsutredning inte
              följer de anvisningar om remissinstanser, som generaldirektör
              Stefan Strömberg angivit i direktiven för utredningen om den nya
              domstolsorganisationen.
            </seg>
            <seg n="6102f9a9">
              Där anges tydligt att nämndemannaföreningar vid berörda tingsrätter
              bör ges möjlighet att delta i remissbehandlingen.
            </seg>
            <seg n="fff35d22">
              Hur vill ministern kommentera detta tidningscitat?
            </seg>
          </u>
          <note type="speaker" n="4b61ff12">
            Anf. 71 LARS WEGENDAL (s):
          </note>
          <u who="lars_wegendal_bb6ccd" xml:id="i-5dc0f393ba89a78f-0" n="b5d6dbb7">
            <seg n="a43331c6">
              Fru talman! Jag tackar justitieministern för standardsvaret.
              Det är lite synd att ministern inte är beredd att föra en lite
              mer nyanserad diskussion om förslaget. Om den inte kommer nu så
              kommer den förhoppningsvis senare i processen. Det vore bra om
              de synpunkter som alla remissinstanser och kanske även de enkla
              synpunkter som vi enkla riksdagsledamöter framför också kunde
              få ett genomslag så småningom i det slutgiltiga beslutet.
            </seg>
            <seg n="fc633da1">
              Jag skulle vilja ta upp två frågor i det här sammanhanget. Den
              första frågan handlar om själva utredningen som sådan. Sällan
              eller aldrig har jag sett en så dålig utredning som den som Domstolsverket
              nu lyckats prestera. Det verkar ha haft som enda syfte att finna
              motiv till en ökad centralisering av organisationen.
            </seg>
            <seg n="2c4a051f">
              Man bryr sig väldigt lite om att validera det samarbete som finns
              mellan Ljungby och Värnamo tingsrätter. Man söker inga positiva
              argument för att behålla de små tingsrätterna, utan man argumenterar
              bara för att göra en tingsrätt i varje län så fort som möjligt,
              helst. Man ägnar bara två timmar till att samtala med varje tingsrätt
              ute i organisationen två ynka timmar för att skapa sig en bild
              av en ganska stor arbetsplats!
            </seg>
            <seg n="c1268a26">
              På samma sätt gör man vad gäller länsstyrelserna två timmar med
              Länsstyrelsen i Jönköpings län! Vad gäller Kronobergs län tog
              man sig inte ens tid att besöka dem. Man besökte dem inte, utan
              man ringde ett telefonsamtal ett ynka telefonsamtal för att få
              länets samlade bild av och synpunkter på den här viktiga verksamheten!
              Men så kanske man beter sig när man vet att länet samlat står
              upp för sina tingsrätter och för den organisation som finns i
              dag. Det gäller politiskt, och även samtliga kommuner står upp
              för detta.
            </seg>
            <seg n="8944c502">
              Den andra delen av den frågeställning jag vill ta upp är den
              regionalpolitiska. Varje departement har ansvaret för sin egen
              verksamhet. Det är kanske riktigt. Man har ett utpräglat stuprörsseende.
              Jag tycker att det är både felaktigt och djupt olyckligt. När
              statlig verksamhet ska förändras organisatoriskt, vare sig det
              gäller tingsrätter eller tullverksamhet eller vad det nu är, så
              tycker jag att det vore mycket bättre att staten såg till helheten
              och att man tog ett helhetsansvar och ett regionalpolitiskt ansvar
              för helheten.
            </seg>
            <seg n="5afb357f">
              I alla de analyser och utredningar som man gör inom till exempel
              tingsrättsorganisationen borde man även ta upp de regionalpolitiska
              konsekvenserna av förslaget redan i det skedet. Man borde ha ett
              bredare anslag än det sektorstänkande som i dag råder. Jag är
              övertygad om att man då, oavsett vilket resultat en utredning
              kommer fram till, både i kommuner och i organisationen skulle
              få ett mycket större accepterande av ett utredningsresultat.
            </seg>
            <seg n="1ea5db3a">
              Mitt ödmjuka råd till justitieministern är: Släng Domstolsverkets
              utredning i papperskorgen! Lyssna på den samlade kören från Kronobergs
              och Jönköpings län och försök finna vägar att utveckla det positiva
              samarbete som finns i dag mellan Ljungby och Värnamo tingsrätter!
            </seg>
          </u>
          <note type="speaker" n="c959496f">
            Anf. 72 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-4d8dee861dd12a21-0" n="2cd1b18d">
            <seg n="d5ae77bc">
              Fru talman! Jag vill inleda med att uttrycka i viss mån medlidande
              och också beundran för justitieministern som har ett sisyfosarbete
              i att besvara denna kanonad av frågor. Det är inte den första,
              och förmodligen inte den enda, gången som justitieministern debatterar
              tingsrätterna i det här landet.
            </seg>
            <seg n="df18dea9">
              Jag vill också ställa en fråga till justitieministern. Vilket
              intryck tar han av att vi är så många här i dag som har ställt
              upp för tingsrätterna i våra län? Vi känner att vi har våra väljares
              stöd och medborgarnas stöd i våra respektive län oavsett partitillhörighet.
            </seg>
            <seg n="4a44fb3d">
              Jag var i går i Ljungby och talade med en person som arbetar
              på tingsrätten. Det visade sig att även de som är tingsrättens
              mer frekventa kunder och som har fått reda på att den nu är nedläggningshotad
              uttryckte sin oro över detta. Även där har man alltså ett stöd
              för det här!
            </seg>
            <seg n="113f66e1">
              Om Domstolsverkets senaste förslag går igenom kommer två tredjedelar
              av tingsrätterna i Småland att ha försvunnit sedan sekelskiftet.
              Det här är ett stort geografiskt område, där man har en befolkning
              på omkring 800 000 invånare. Vilka effekter tror justitieministern
              att det får att man på ett så stort geografiskt område med så
              många invånare bara har tre tingsrätter kvar?
            </seg>
            <seg n="c83b8e89">
              Förtroendet för rättssamhället bygger i ganska stor utsträckning
              på att rättsskipningsprocessen sker nära de människor som på något
              sätt har varit drabbade av brott eller har upplevt att brott sker.
              Det är viktigt att man ser att brott utreds på ett bra sätt. Det
              är viktigt att man ser att de personer som i dag misstänks för
              brott rannsakas och, om de befinns skyldiga, döms. Förtroendet
              för rättsstaten bygger på att rättsskipningen ligger nära människor.
              Hur tror justitieministern att detta påverkas när man inte längre
              kan se rättsskipningen på nära håll, utan den kanske ligger i
              residensstaden eller i vissa fall ännu längre bort?
            </seg>
            <seg n="50ccd9d8">
              Andra här har pekat på de effekter som nedläggningen av tingsrätter
              kan få på det omkringliggande samhället, inte bara när det gäller
              rättsskipning utan över huvud taget infrastruktur. Från Ljungby
              vet jag med säkerhet att de som driver advokatbyrå där är oroade
              för vad som kommer att ske när tingsrätterna läggs ned. Vi har
              hört från andra företrädare här också att liknande oro finns i
              Eksjö och i Värnamo. Detta har effekt inte bara på rättsskipningen
              utan också över huvud taget när det gäller möjligheterna att till
              exempel bedriva affärsverksamhet för de företag som finns där
              och för enskilda människor. Varför väger man inte in de aspekterna
              i större utsträckning än vad man har gjort när man ska bedöma
              nedläggningar?
            </seg>
            <seg n="71689cb9">
              Avslutningsvis undrar jag varför man inte från statens och från
              regeringens sida tar ett helhetsansvar när det gäller nedläggningar.
              Andra här har ju också varit inne på detta. Nu sker det sektorsvis.
              Domstolsverket kommer med en rapport och man tittar på tingsrättsorganisationen.
              I andra fall kan det röra sig om nedläggning av CSN-kontor. Vi
              vet om att vi förmodligen kommer att få se ett antal nedläggningar
              när det gäller försvaret och så vidare. Om man som nu tittar på
              det här styckevis så kan effekterna för en enskild bygd bli fullständigt
              förödande. Jag undrar varför inte detta vägs in i större utsträckning.
            </seg>
          </u>
          <note type="speaker" n="711127dd">
            Anf. 73 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-21" n="2335688f">
            <seg n="751a6c30">
              Fru talman! Detta är lite av rekord för mig. Det känns spännande
              att föra en debatt med så många personer samtidigt. Det kan dock
              innebära vissa svårigheter, så att jag inte kan besvara alla frågorna
              på en gång. Men då får ni möjlighet att återkomma. Självfallet
              ger det ett starkt intryck att man är samlad från länsbänken.
            </seg>
            <seg n="d260068e">
              När vi har lagt fram de olika förslagen har vi varit noga med
              att detta ska vara förankrat i riksdagen. Så anser jag också att
              vi ska fortsätta att arbeta. Även om det är en skrivelse så har
              vi varit noga med att det hela ska vara förankrat. Det är klart
              att inte hela riksdagen står bakom det här; det är jag fullt medveten
              om. Men det har ändå funnits en majoritet av riksdagens ledamöter
              bakom varje enskilt förslag.
            </seg>
            <seg n="8d39fcc2">
              Domstolsverket gör en utredning, sedan går det hela på remiss
              och sedan gör vi en samlad bedömning. Efter det lämnar vi ett
              förslag som får stöd eller inte av riksdagen. Detta skiljer sig
              inte från andra utredningar. På samma sätt vill inte jag föregå
              någonting och det har ni inte heller begärt. Jag är glad att ni
              respekterar att vi inte ska ge oss in i en sakdiskussion här.
              Detta är ute på remiss nu, och det vore att föregå den demokratiska
              processen.
            </seg>
            <seg n="82fb4f58">
              Jag vill ändå informera er om att vid flera tillfällen har resultatet
              blivit ett annat än det ursprungliga förslaget. Det är bara att
              titta på de förslag som har lagts fram och beslutats om. Det görs
              en mycket mer samlad bedömning där man tar in saker på andra sätt
              än kanske strikt ur rättsväsendet synvinkel när vi lägger fram
              det här. Det gäller bland annat närheten, som ju har en betydelse,
              och i viss mån också regionalpolitiken. Det som jag brukar lyfta
              fram och som är viktigt är det kulturgeografiska. Ofta handlar
              det om byggnader som betyder mycket för människor, man riskerar
              en avintellektualisering och så vidare. Allt detta tycker jag
              är nog så viktigt.
            </seg>
            <seg n="9d4a9a77">
              Men det som ändå är det allra viktigaste och det som är målet
              för många av de förslag som har lagts fram är att få en ännu bättre
              verksamhet. Det finns inget självändamål. Jag tror inte att det
              finns något ekonomiskt att vinna på det här. Om det är så så är
              det väldigt lite, för ofta behöver det byggas nya lokaler och
              så vidare. I varje fall är inte ekonomin någonting som jag tycker
              att man ska ta hänsyn till i förslagen. Det handlar helt enkelt
              om att man ska försöka ge en så bra rättssäkerhet som möjligt
              för alla medborgare.
            </seg>
            <seg n="aaf0f3b0">
              Det har vid många tillfällen visat sig att alltför små domstolar
              inte har möjlighet att leva upp till de krav som man kan ställa
              i den alltmer komplicerade domstolsverksamhet som finns. Det har
              också visat sig och det vill jag understryka att en del domstolar
              är för stora för att kunna vara effektiva. Det är inte så att
              bara det blir större och större så blir det bättre och bättre.
              Tvärtom har det visat sig här i Helsingfors, och nu kanske också
              i Göteborg, att alltför stora domstolar innebär precis motsatsen.
            </seg>
            <seg n="f6129c4a">
              Det handlar om att försöka skapa en så bra verksamhet som möjligt
              och att man gör en samlad bedömning regionalt. Det är därför man
              inte kan göra något slags helhetslösning för alla olika delar
              av Sverige. Det är viktigt att man går på varje område och att
              man skapar sig en samlad bild av helheten i varje enskilt område.
              Det är skälet bakom detta, och det är ingen hemlighet. Vi har
              presenterat detta för riksdagen. Det är ingenting som vi har försökt
              göra i smyg, utan tvärtom. Det här är arbetssättet. Meningen är
              att det ska vara så väl förankrat och demokratiskt som möjligt.
            </seg>
            <seg n="065d8cc7">
              Närheten är viktig, kanske inte för de återkommande eftersom
              de brukar få skjuts ändå till domstolen. Det är också viktigt
              att komma ihåg att i genomsnitt besöker en medborgare en domstol
              en gång i livet. Därför får inte närheten vara helt avgörande,
              även om den har sin betydelse.
            </seg>
            <seg n="59d5dccf">
              Det görs en samlad bedömning med målsättningen att försöka skapa
              en så bra domstolsverksamhet som möjligt. Det finns inget annat
              syfte här.
            </seg>
          </u>
          <note type="speaker" n="7181c7a3">
            Anf. 74 CARINA HÄGG (s):
          </note>
          <u who="carina_hagg_47dc40" xml:id="i-0ade680b1e88c1bd-1" n="b5a781dd">
            <seg n="9193c043">
              Fru talman! Jag förstår att Thomas Bodström inte kan gå in i
              detalj på hur man kommer att ställa sig framöver när det gäller
              utredningen. Jag pekade på en del faktorer som finns med i debatten
              där man undrar om det finns något underliggande som styr. Det
              gäller frågan om hur man ser på nämndemännen på sikt eftersom
              man inte beaktar det som har framkommit så här långt i utredningen,
              nämligen att nämndemännen får en smalare rekryteringsbas om man
              centraliserar tingsrätterna. Det gäller också EU-rättens betydelse
              och så vidare. Det finns frågor som jag ställde som jag skulle
              kunna få svar på här likaväl som att läsa Thomas Bodströms uttalanden
              i lokalpressen i samma frågor.
            </seg>
            <seg n="5b8fc684">
              Jag förstår också att det är väldigt många frågor som dyker upp
              här. Vi kommer att kunna ta emot skriftliga svar också, både med
              porto på och via e-mail .
            </seg>
            <seg n="329d4920">
              Jag vill också peka på Domstolsverkets rapport. Den rapporten
              imponerar inte. Jag instämmer i en del av mina kollegers tidigare
              inlägg här i det fallet. Domstolsverket påstår till exempel att
              Eksjö tingsrätt är en betydligt mindre domstol än Jönköpings tingsrätt.
              I Jönköpings tingsrätt finns i dag fem ordinarie domare och två
              fiskaler. Fakta visar att vi i stället har två i stort sett lika
              stora tingsrätter. Av personaldimensioneringen framgår det att
              det finns dubbelt så många anställda vid Eksjö tingsrätt som vid
              Jönköpings tingsrätt.
            </seg>
            <seg n="d38fcfa1">
              Detta var ett exempel på ett rent sakfel. Jag skulle kunna fortsätta
              den uppräkningen, men jag väljer att lyfta fram den mer allvarliga
              och övergripande kritiken att Domstolsverket har låst sig på förhand
              vid en modell och inte låter pröva och utreda andra lösningar.
              Det intryck läsarna får av utredningens egentliga syfte är att
              det har varit att rättfärdiga och legitimera det förslag för den
              framtida domstolsorganisationen som Domstolsverket tidigare lyft
              fram.
            </seg>
            <seg n="f833c2b7">
              Genom den avgränsning som görs i utredningen kan det konstateras
              att Domstolsverket inte fullgjort sitt uppdrag och det härigenom
              saknas förutsättningar att lägga rapporten till grund för ett
              ställningstagande för den framtida domstolsorganisationen.
            </seg>
            <seg n="668391f0">
              Riktmärket 810 domare har varken riksdagen eller regeringen lagt
              fast. Jag har inte kunnat utröna på vilken grund det påståendet
              vilar. Vad menas med kvalificerad administration i detta sammanhang?
              Inte heller det har jag kunnat utröna.
            </seg>
            <seg n="044bf64f">
              Det pekas på rekryteringsproblem. Det är ett argument som vi
              lokalt ställer oss frågande inför. Ingen har kunnat peka på vilken
              tjänst det har gällt. Om detta skulle vara något generellt problem
              för de tingsrätter som Domstolsverket nu pekar ut, är uppgiften
              direkt felaktig.
            </seg>
            <seg n="575a6b5e">
              Jag vill upprepa frågan om hur justitieministern kommer att hantera
              de sakfel och de brister som finns i Domstolsverkets rapport.
            </seg>
            <seg n="41327492">
              Finns det underlag som visar på brister i rättssäkerheten vid
              de tingsrätter som nu är aktuella, Värnamo, Ljungby och Eksjö?
              Finns det fel i domarna, fler ändrade domar eller domar i högre
              instans? Jag tror att om man skulle titta på detta skulle man
              inte se att de tingsrätter som nu är aktuella har fler frågetecken
              kring sina domar, kan visa på ett sämre resultat eller sämre rättssäkerhet
              för dem som är föremål för rättsväsendets granskning och domar.
              Detta är väldigt viktigt att få fram när man säger att en förändring
              görs för att öka rättssäkerheten.
            </seg>
            <seg n="6c207f0c">
              Den region som jag representerar är en väldigt livaktig region
              med en stor befolkning. Det finns väldigt många företag och hög
              sysselsättningsgrad. Gnosjöbygden, som man ibland kallar den,
              är ju känd över hela landet. Men man behöver ju också juridisk
              kompetens. I GGVV finns det i dag 14 jurister verksamma. De är
              beroende av en nära kontakt med tingsrätterna. Erfarenheten av
              en tidigare nedläggning är att advokatkontoren avvecklas och flyttar
              i väg med tingsrätten. Om advokatkontoren skulle stanna kvar på
              orten i ett övergångsskede kommer kostnaderna för samarbetet med
              den nya regionala tingsrätten att öka. Kostnaderna för vittnen
              skulle öka, liksom kostnaderna för inställda mål och så vidare.
              Även om Thomas Bodström inte tycker att kostnadsfrågan är så viktig
              tycker vi smålänningar att pengar är viktiga. Varje krona ska
              användas på bästa och effektivaste sätt.
            </seg>
          </u>
          <note type="speaker" n="c423c7aa">
            Anf. 75 MARIA LARSSON (kd):
          </note>
          <u who="maria_larsson_49fd18" xml:id="i-8b573f68d0a05d9e-6" n="08143831">
            <seg n="1bd1e8f0">
              Fru talman! Tack för beskedet att det är effektivitet som gäller.
              Jag tycker att det är viktigt att justitieministern också talar
              om på vilket sätt det har brustit i kvalitet hos de små domstolarna,
              hos de domstolar som nu ska läggas ned enligt Domstolsverket.
              Nu pratar jag om Ljungby, Eksjö och Värnamo. På vilket sätt har
              det brustit i kvalitet där eftersom de nu hotas av nedläggning?
              På vilket sätt skulle de inte vara effektiva? De har tydligt visat
              att de är ganska kostnadseffektiva, men Domstolsverket säger att
              det inte har någon betydelse. Det kan inte tillmätas avgörande
              betydelse för om en domstol ska läggas samman eller inte, skriver
              man på s. 30.
            </seg>
            <seg n="0e8fd551">
              Handlar effektiviteten om att det optimala skulle vara 810 domare?
              Jag har inte kunnat hitta någon utredning som talar om att det
              är den optimala storleken. Domstolsverket har applicerat siffran,
              och sedan har det gått troll i den. Den har blivit en levande
              sanning för en del som hävdar sammanläggningsidéerna, men det
              finns inget vetenskapligt belägg för att det faktiskt är den optimala
              storleken på en tingsrätt.
            </seg>
            <seg n="1ec5d018">
              Domstolsverkets rapport har vi samfällt gett underkänt här. Jag
              tycker att justitieministern också ska göra det. Jag tycker att
              det är oerhört viktigt att det görs en kostnadsanalys av vad de
              här förslagen skulle innebär på regional basis och också på nationell
              basis. Jag tycker att det är horribelt gentemot skattebetalarna
              att lägga fram förslag för den här kammaren som man inte har gjort
              en rejäl kostnadsanalys av.
            </seg>
            <seg n="b08a0329">
              Sedan har vi konsekvensanalysen. Mitt förslag är att hela processen
              stoppas upp och en konsekvensanalys görs av det som redan har
              skett. Sedan gör vi halt en stund och tänker efter vilken framtida
              organisation vi vill ha. Processen, som den hittills har gått
              till, har också samfällt fått underkänt av oss som finns här i
              kammaren och som representerar väldigt många partier. Det är en
              stor majoritet.
            </seg>
            <seg n="b6d120bd">
              Jag skulle vilja skicka med justitieministern inte bara Eksjö
              tingsrätts rapport som belyser att Domstolsverket har varit ute
              på hal is utan också ett råd att stanna upp processen, tänka efter
              och konsekvensanalysera.
            </seg>
          </u>
          <note type="speaker" n="e37add1a">
            Anf. 76 CARINA ADOLFSSON ELGESTAM (s):
          </note>
          <u who="carina_adolfsson_elgestam_caa4b1" xml:id="i-4968619fa3e73297-1" n="76db512b">
            <seg n="0c1df690">
              Fru talman! Alltfler små tingsrätter får svårt att klara sig.
              Man kan fundera mycket över detta och vad som kan vara lösningen
              på det. Är det bra att man centraliserar och många ska åka till
              en plats? Eller är det kanske bättre att några av personalen och
              några domare åker i stället för att 100 personer ska åka? Man
              kan ju också ta upp miljöaspekten i den här frågan.
            </seg>
            <seg n="906e3c8a">
              Det är bra att ministern tycker att närhet är viktigt. När jag
              tittar på hur det ser ut i Kronobergs län och vad som har hänt
              där under de senaste två åren kan jag se att vi har en alltmer
              ökande brottslighet. Samtidigt har vi aldrig klarat upp så många
              olika brott som vi gör i dag. Det leder ju till att vi behöver
              åklagare och domstolar ännu mer i nuläget och i framtiden än vad
              som har varit fallet tidigare.
            </seg>
            <seg n="aabfc1d2">
              Utifrån detta och att hela Sverige ska leva hoppas jag att ministern
              har tagit till sig vad de samlade debattörerna här har framfört
              ur det regionala perspektivet. Det pågår ett samarbete i dag mellan
              Ljungby och Värnamo. Jag hoppas att det blir just samarbetet som
              man försöker att utveckla i stället för nedläggning.
            </seg>
          </u>
          <note type="speaker" n="1f8e09dc">
            Anf. 77 JAN ERTSBORN (fp):
          </note>
          <u who="jan_ertsborn_0fcba0" xml:id="i-1cb104fb13de5f3e-1" n="950a1ddb">
            <seg n="d1455eed">
              Fru talman! Jag är lite imponerad över justitieministerns svar
              i det senaste inlägget. Jag ser också mellan raderna att det finns
              lite öppningar i den politiska sfären. Däremot är jag bekymrad
              över hur Domstolsverket bedriver det här.
            </seg>
            <seg n="46be9413">
              Jag har här i min hand den mycket färgglada och fina broschyr
              som säkert många av er här har sett. Den är utarbetad av en grupp
              av domare och domstolspersonal, och i den står det att man vill
              ha högst 40 underrätter. I detta kopplar man även in länsrätterna.
            </seg>
            <seg n="10497e62">
              I generaldirektörens numera berömda skrivelse av den 22 augusti
              2003 handlar det om 37 tingsrätter. När man ser det materialet
              misstänker man ju att det är ett beställningsverk som utförs av
              Domstolsverkets personal för att generaldirektören ska få igenom
              sin uppfattning. Men glädjande nog är det ju så att justitieministern
              i varje fall vad gäller Helsingforss län har gjort avsevärda förändringar
              i förhållande till det förslag som Domstolsverket lade fram. Det
              senaste som nu har hänt är faktiskt att Domstolsverket självt
              har gjort en liten men nog så väsentlig ändring i Skåneutredningen
              vad gäller Ystads tingsrätt.
            </seg>
            <seg n="9f86bffd">
              Jag hoppas att jag kan tolka justitieministerns senaste inlägg
              så att det kommer betydligt fler och större förändringar från
              departementet när frågorna väl kommer upp i de ärenden som den
              närmaste tiden blir aktuella. Jag har däremot tyvärr inte några
              förhoppningar om att vi ska få ett tillfälligt stopp för den här
              processen för att få en allomfattande utredning för hela Sverige.
              Jag är bekymrad över detta, men jag får väl acceptera att det
              finns en majoritet som vill dela upp det på det vis som sker.
            </seg>
          </u>
          <note type="speaker" n="e4c7ab83">
            Anf. 78 JEPPE JOHNSSON (m):
          </note>
          <u who="jeppe_johnsson_f5be11" xml:id="i-11c6ef7683161711-1" n="1daa54e7">
            <seg n="9f4678b1">
              Fru talman! Jan Ertsborn och jag är kanske de enda i dagens debatt
              som inte har nämnt namnen på några tingsrätter. Det var inte vår
              avsikt utan vi är ute efter principer.
            </seg>
            <seg n="19354b13">
              Många ondgör sig över generaldirektören och vill skjuta på honom,
              men det är helt fel, fru talman. Han gör bara sitt jobb. Han har
              fått en budget som han ska hålla. Ska vi lasta över ansvaret på
              någon så är det faktiskt på vår justitieminister Thomas Bodström.
            </seg>
            <seg n="76950037">
              Jag vill nämna några fakta. Under de senaste två åren har tvistemålen
              i tingsrätt ökat med 4 % och brottmålen med 8 %, och antalet inkomna
              mål i länsrätter har gått upp med 11 %. År 2003 pekade det ekonomiska
              resultatet för Domstolsverket på minus 112 miljoner. Det förbättras
              lite i år, och om prognosen slår in blir det minus 75 miljoner.
              Man kan då tro att man är på rätt väg, men Domstolsverket gör
              också den bedömningen att om det får fortgå så här och om justitieministern
              och finansministern fortsätter att vara lika njugga blir det minus
              750 miljoner år 2007.
            </seg>
            <seg n="aabfe516">
              Fru talman! Ansvaret vilar tungt på justitieministern och på
              den majoritet som i alla fall för tillfället och alltför länge
              styrt det här landet. Till den räknar jag naturligtvis också Carina
              Hägg och hennes partikompisar. Ni har icke gett Domstolsverket
              och domstolsorganisationen de pengar som hade behövts för att
              vi ska kunna ha ett domstolsväsende som är nära människorna och
              som kan svara upp mot ett rättssäkert samhälle, utan det har hela
              tiden varit fråga om besparingar.
            </seg>
            <seg n="28cfb749">
              Har ni möjligtvis gjort en analys av de här kostnadsövervältringarna
              på andra aktörer, poliser och advokater, och av vad det kostat
              totalt? Minns nedläggningen av häktet i Östersund!
            </seg>
            <seg n="f63c7f9d">
              Vi moderater förnekar inte behovet av reformering av domstolsväsendet
              i syfte att skapa rättssäkerhet och kvalitetshöjning. Däremot
              tror vi inte att man ska spara på domstolsväsendet. Att ha ett
              fungerande domstolsväsende måste få kosta. Rättstrygghet kan inte
              skattas i pengar.
            </seg>
            <seg n="75312a53">
              Slutligen, fru talman: Avser justitieministern att ge domstolsväsendet
              resurser så att man kan fullgöra sina uppgifter på ett bra sätt
              och inte att gneta på det här sättet, där man bara fortsätter
              att dra ned?
            </seg>
          </u>
          <note type="speaker" n="22f0c3cc">
            Anf. 79 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-e7f454ba0ea7d7e3-1" n="fbe621c7">
            <seg n="7460650a">
              Fru talman! Gunnar Sträng sade: Steg för steg ska vi socialisera
              Sverige, men vi ska inte basunera ut det på gator och torg. Man
              kan fråga sig om det nu är strategin för Thomas Bodström och regeringen
              att steg för steg centralisera och lägga ned tingsrätterna i Sverige
              men utan att basunera ut det på gator och torg.
            </seg>
            <seg n="a31adba8">
              Det är lite svårt att på annat sätt tolka det förhållandet att
              man gör utredningar inom domstolsväsendet på det här sättet styckevis
              och delt i stället för sammanhängande och helt. Varför är det
              så svårt att ta ett helhetsgrepp, göra upp en heltäckande plan
              och presentera den?
            </seg>
            <seg n="dbb30171">
              När man gör på det här sättet får man sådana resultat som till
              exempel i Eksjöfallet. Eksjö tingsrätt lade själv fram ett förslag
              om att utökas med HultsfredVimmerby. Domstolsverket menade att
              det var ett väldigt bra förslag men sade i nästa andetag att man
              inte kunde göra så eftersom man tidigare haft en utredning om
              organisationen i Kalmar län. Då var det inte lämpligt att ta upp
              det här igen.
            </seg>
            <seg n="80415b66">
              Att ha en sådan här regional behandling av frågorna blir inte
              bra. Det blir styckevis och delt i stället för sammanhängande
              och helt.
            </seg>
            <seg n="93f2f88e">
              I Jönköpings län råder nu stor oro. Poliserna syns knappt. Det
              behövs 520 poliser för att uppfylla de krav och mål som finns.
              Vi har knappt 450 poliser. Polisstationerna håller på att läggas
              ned, medborgargrupper bevakar själva sina orter och väktare har
              högkonjunktur. Att då lägga ned ytterligare delar av rättsväsendet
              kommer inte att stärka medborgarnas tilltro till statens möjligheter
              att ge trygghet och skydd.
            </seg>
            <seg n="13cda64e">
              Vill Thomas Bodström att medborgarna i Jönköpings län ska känna
              sig trygga i framtiden?
            </seg>
          </u>
          <note type="speaker" n="92195d07">
            Anf. 80 LARS-IVAR ERICSON (c):
          </note>
          <u who="unknown" xml:id="i-f7d39bf8efede539-22" n="9ae8e68a">
            <seg n="4e0adb40">
              Fru talman! I december 2001 kom ett pressmeddelande från Näringsdepartementet.
              Det stod där: Nästan klart med 215 ersättningsjobb i stället för
              nedlagda regementen i Hässleholm.
            </seg>
            <seg n="1d82dbb0">
              Men verkligheten är en helt annan. Hässleholm har fått 115 jobb.
              Om tingsrätten läggs ned och inskrivningsmyndigheten försvinner
              finns endast 65 av de utlovade 215 ersättningsjobben kvar.
            </seg>
            <seg n="c29deb0a">
              Det handlar alltså inte bara om en centralisering av tingsrätten
              utan också om ödesdigra konsekvenser för den lokala arbetsmarknadssituationen
              i Hässleholm, någonting som också bör vägas in vid den slutgiltiga
              bedömningen.
            </seg>
            <seg n="6de7b91b">
              Som centerpartist tycker jag alltid att det är viktigt att ta
              fram medborgarperspektivet, betydelsen av närhet och tillgänglighet
              till rättsvården inklusive domstolarna. Jag tror att mina borgerliga
              vänner har samma insikter, och jag gläder mig åt att också tre
              socialdemokrater verkar ha den åsikten. Det lär finnas en god
              tradition inom socialdemokratin att man ska lyssna på rörelsen.
              Därför tycker jag att den här debatten ger hopp om att man ska
              ta sitt förnuft till fånga och att vi ska få bevara de berörda
              tingsrätterna, som verkligen gör en god insats, inte bara i Småland
              utan också i Skåne.
            </seg>
          </u>
          <note type="speaker" n="7b25550c">
            Anf. 81 LARS WEGENDAL (s):
          </note>
          <u who="lars_wegendal_bb6ccd" xml:id="i-5dc0f393ba89a78f-1" n="b5d6dbb7">
            <seg n="68e3534f">
              Fru talman! Lars-Ivar säger att det finns en lång tradition inom
              socialdemokratin att lyssna på rörelsen, och det är ju precis
              detta vi i dag har gjort. Vi har lyssnat på rörelsen, men inte
              bara på den utan också på en samlad grupp av kommuner i den här
              delen av landet. Vi har lyssnat på samtliga kommuner, och de säger
              att de inte ställer upp för det här ändringsförslaget. Vi har
              både stora ögon och stora munnar.
            </seg>
            <seg n="8bdc2c49">
              Jag förstår att justitieministern inte i dag kan säga: Nu lägger
              vi av och stoppar det här. Självklart kan man inte göra så. Men
              jag hoppas att justitieministern tar intryck av den diskussion
              som förs över hela bredden av politiska partier och över samtliga
              kommuner i varje fall i Kronobergs län. Vi vill så gärna att man
              verkligen analyserar det samarbete som finns mellan Ljungby och
              Värnamo tingsrätt. Vi kan gärna driva det som någon sorts försöksprojekt
              eller på något annat sätt, bara man på något tydligt vis visar
              att samverkan är en framtidsmelodi.
            </seg>
            <seg n="1e535372">
              Det finns vidare frågeställningar i detta sammanhang som jag
              tycker är lite märkliga mot bakgrund av den gjorda utredningen.
              Det verkar som om utredaren när man diskuterar avstånden inom
              länen vad gäller tingsrätterna finner avstånden från Markaryd
              till Växjö eller från Värnamo till Jönköping vara oerhört mycket
              kortare än avstånden mellan Växjö och Markaryd och mellan Jönköping
              och Värnamo. Det verkar genomgående vara så att avstånden från
              de små orterna till de stora är kortare än de motsatta avstånden.
              Det här är något som vi borde fundera lite grann på.
            </seg>
          </u>
          <note type="speaker" n="5f65c950">
            Anf. 82 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-4d8dee861dd12a21-1" n="2cd1b18d">
            <seg n="c7db1cb0">
              Fru talman! Jag kan i mångt och mycket instämma i det som Lars
              Wegendal sade, och det finns ingen anledning att upprepa det.
              Däremot kan man säga att när Domstolsverkets utredning kom var
              det inte någon överraskning vad man föreslog om man uttrycker
              sig så. Det var ju det förväntade resultatet. Det ger intrycket
              av ett beställningsjobb, att man har någon form av dold agenda,
              när det gäller tingsrätterna i landet. Här har från en rad håll
              framförts en omfattande kritik mot det sätt på vilket den här
              utredningen har gjorts, och det finns andra tillfällen då man
              också har kritiserat andra utredningar av Domstolsverket när det
              gäller tingsrätternas framtid.
            </seg>
            <seg n="766116f3">
              Min korta fråga till justitieministern då är: Vilket intryck
              tar justitieministern av att det ändå vid ett antal tillfällen
              har funnits en massiv kritik mot utredningar och att man med jämna
              mellanrum påpekar att det verkar finnas ett slags dold agenda
              bakom detta?
            </seg>
          </u>
          <note type="speaker" n="d4dc8d86">
            Anf. 83 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-23" n="2335688f">
            <seg n="80d5db49">
              Fru talman! Jag vill ta upp några saker som jag inte hann svara
              på i mitt förra anförande.
            </seg>
            <seg n="a490a4b9">
              Nej, det är inte så att länsrätt och tingsrätt på något sätt
              har slagits ihop. På vissa ställen har man en administrativ samverkan,
              men man har inte gjort några sammanslagningar, och det finns inte
              heller några sådana förslag.
            </seg>
            <seg n="3d35febf">
              Jag tycker visst att det kan finnas anledning att fundera över
              om arbetet också ska ske över länsgränserna.
            </seg>
            <seg n="d8291e88">
              Ni säger att ni har träffat lokala domare, och jag betvivlar
              förstås inte att det ni säger är riktigt. Jag vill bara informera
              er om att när jag träffar lagmännen och domarna jag gjorde det
              bland annat för ett år sedan så ger de ett väldigt starkt uttryck
              för att det här arbetet går alldeles för långsamt. Det måste gå
              mycket fortare. Man tycker alltså att regeringen och samarbetspartierna,
              och i viss mån kanske också andra, inte gör det här tillräckligt
              fort. Sedan händer det att enskilda domare ringer upp efter mötet
              och säger: Just vår domstol ska däremot inte läggas ned. De säger
              inte det när man träffar de andra domarna. Och det är klart: När
              de vänder sig till mig i förtroende kan jag heller inte gå ut
              och säga vilka det är och så vidare, men det är ganska besvärande
              att inför ett stort kollektiv av domare få höra att det här måste
              fortsätta och att det är så väldigt viktigt med domstolssammanläggningarna
              och sedan få de här små signalerna vid sidan om. Särskilt när
              det är fråga om domare tycker jag att det är extra betänkligt.
            </seg>
            <seg n="c15977e0">
              Nej, jag tror inte att det blir några ekonomiska vinster, och
              inte heller några stora ekonomiska förluster. Det är i alla fall
              de bedömningar som har gjorts av dem som har utrett det här. Det
              finns andra skäl till att man har gjort sammanläggningar. Ytterst
              handlar det om att försöka få en så bra verksamhet som möjligt.
            </seg>
            <seg n="c7c8bec7">
              Men eftersom nu ekonomin ändå fördes in av Moderaterna, vilket
              man sällan kan låta bli, får jag anledning att svara. Det är mycket
              märkligt att man från Moderaterna fortsätter tala om att det dras
              ned och att det finns färre poliser. Jag måste då återigen konstatera
              att det är Moderaterna som särskiljer sig från er andra såväl
              borgerliga som socialdemokratiska och försöker skapa en bild av
              att det dras ned på rättsväsendet. Det handlar alltså inte om
              ekonomi, men jag kan ändå meddela att bara för i år ökar anslagen
              till rättsväsendet med 1,1 miljarder, och detta i tider då nästan
              alla andra myndigheter får spara. Vi har sedan vändningen kom
              inom polisen fått 1 100 fler inom polisorganisationen: 535 ordinarie
              poliser och 565 civilpoliser.
            </seg>
            <seg n="5073c3e0">
              Det är märkligt att man bedriver denna felaktiga propaganda från
              Moderaterna, och det är dags att börja föra en saklig debatt.
              Jag tycker att debatten här är utmärkt, men det är störande att
              höra alla dessa felaktigheter det går inte att komma ifrån särskilt
              som detta är en så viktig fråga där just sakligheten måste finnas
              som en grund för debatten. Jag tycker att ni andra, när ni nu
              har gått samman, ska ta bestämt avstånd från de direkta felaktigheter
              som faktiskt förs fram av Moderaterna och påståenden om att det
              skulle bli färre poliser i Sverige och att det är neddragningar
              inom rättsväsendet. Däremot kan det förstås alltid bli effektivare,
              och det arbetet pågår också bland myndigheterna. Men såväl polisen
              som domstolar har hela tiden fått ökade anslag. Den satsningen
              kommer att fortsätta det känner ni till på det sätt som har beskrivits,
              det vill säga att pengar från försvaret ska föras över till rättsväsendet.
            </seg>
          </u>
          <note type="speaker" n="a6bc8134">
            Anf. 84 CARINA HÄGG (s):
          </note>
          <u who="carina_hagg_47dc40" xml:id="i-0ade680b1e88c1bd-2" n="b5a781dd">
            <seg n="90a07e04">
              Fru talman! Det är väldigt roligt att konstatera att det är så
              många som har känt att de vill ta del av och känner sig engagerade
              i den här debatten. Ändå vet jag kolleger som är förhindrade att
              närvara i kväll och som har sagt att de gärna hade varit här om
              de inte hade varit på uppdrag i Bryssel, i valkretsen eller ute
              i landet. Det tyder på att det finns ett väldigt brett intresse,
              och det har också kommit till uttryck under den här debatten.
            </seg>
            <seg n="2bc7fa4c">
              Jag skulle också vilja ge Thomas Bodström möjlighet till en öppning
              framöver. Jag vet att Thomas Bodström som justitieminister har
              ärvt den här frågan. Den var inte ny när du tillträdde. Den fanns
              redan när jag kom in i riksdagen, och jag har levt med den under
              flera år. Min uppfattning om att bevara tingsrätterna har stärkts
              under tiden. Jag har vägt och vridit argumenten. Det ligger inte
              för mig att reflexmässigt slåss för någonting därför att det finns
              i närheten av den plats där jag själv befinner mig geografiskt
              i vardagen, men när jag ser att det här är på väg åt fel håll
              är jag beredd att vara tydlig. Jag är beredd att stå upp och slåss
              för en sådan fråga, och därför är jag här i dag i den här interpellationsdebatten.
            </seg>
            <seg n="a65b9c81">
              Jag tycker att tingsrätterna är oerhört viktiga. Det går inte
              att applicera den situationen och hur man uppfattar den regionala
              indelningen i vårt län på hur det har sett ut i andra delar av
              landet eller hur det ser ut i Kronobergs län. Varje län har sina
              förutsättningar och måste bedömas och betraktas utifrån det.
            </seg>
            <seg n="3d577bf7">
              De regioner som är representerade här, alltså Kronobergs och
              Jönköpings län, har inte för vana att stå på Rosenbads trappa
              med krav, men vi vill ha rimliga förutsättningar genom strukturer
              som rättsväsendet för att kunna utvecklas. Juridiken är en näring
              och bör respekteras som en sådan. Småföretagarna behöver också
              juridisk kompetens för att kunna bidra till tillväxten, något
              som jag vet framkom genom den näringslivsrepresentant som deltog
              i uppvaktningen hos Thomas Bodström den 18 mars. Det finns en
              bred politisk uppslutning lokalt bakom att näringslivet skulle
              påverkas negativt vid en nedläggning av tingsrätterna. Regionalpolitiskt
              har det konsekvenser.
            </seg>
            <seg n="b8cc04b4">
              Men det viktigaste är naturligtvis rättssäkerheten. Thomas Bodström
              har inte under debatten kunnat peka på att han har uppgifter som
              skulle tyda på samma sak som Domstolsverkets rapport, nämligen
              att det finns brister i rättssäkerheten. Det är ett tryggt förfarande
              på våra tingsrätter i dag, och det borde borga för att tingsrätterna
              också skulle kunna få fortsätta sin kunniga och uppskattade verksamhet.
            </seg>
          </u>
          <note type="speaker" n="a36879ab">
            Anf. 85 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-f7d39bf8efede539-24" n="2335688f">
            <seg n="808e4d2e">
              Fru talman! Även om det är kväll får jag tacka för den här debatten.
              Det har varit spännande att ha en debatt med så många personer
              samtidigt. Jag hoppas vi kan fortsätta föra den här diskussionen.
            </seg>
            <seg n="70046c92">
              Som sagt: Vi får återkomma när vi kan ge ett tydligare besked,
              men nu är vi inne i den processen att det här är ute på remiss,
              och vi kan alltså inte föregå det arbetet. Låt oss i stället återkomma
              i debatten om det här och domstolsväsendet i övrigt.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="330eb8ac">
            16 § Svar på interpellation 2003/04:341 om närpolisstationernas
            betydelse för rättssäkerheten
          </note>
          <note type="speaker" n="fc31cf46">
            Anf. 86 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-cfad295ed43efe8a-3" n="2335688f" next="i-ac44e5682144836a-3">
            <seg n="92ec9055">
              Fru talman! Gunnar Andrén har frågat mig vilka åtgärder jag avser
              att vidta för att motverka den omfattande nedläggningen av närpolisstationer
              i praktiskt taget alla delar av Sverige.
            </seg>
            <seg n="5719658e">
              Jag har förståelse för den debatt som följer i spåren av de nedläggningar
              eller sammanslagningar som gjorts av polisstationer runtom i landet.
              En polisstation på orten är viktig för många människor, inte bara
              för känslan av trygghet utan också för att en del mindre orter
              som berörts av polisens omorganisation även har drabbats av andra
              nedskärningar av privat och offentlig service.
            </seg>
            <seg n="d5703115">
              Jag vill i det här sammanhanget understryka att det är Rikspolisstyrelsen
              och ytterst de lokala polismyndigheterna som beslutar i frågor
              som rör polisens organisation. Jag vill ändå ta tillfället i akt
              att nyansera debatten om närpolisstationerna.
            </seg>
            <seg n="e58a11c8">
              En av de frågor som Gunnar Andrén tar upp rör polisens inställelsetid
              vid exempelvis ett pågående våldsbrott. Det är oftast särskilda
              ingripandepatruller från de större polisstationerna som har till
              uppgift att ta hand om akuta ärenden, inte polispersonalen vid
              närpolisstationerna. Dessa arbetar i huvudsak med utredningar,
              brottsofferkontakter, trygghetsfrågor i lokalsamhället med mera,
              men sällan med ingripandeverksamhet.
            </seg>
            <seg n="f878a8a8">
              Gunnar Andrén målar också upp ett scenario där brottsligheten
              breder ut sig som en följd av färre polisstationer. Det finns
              såvitt jag vet inget som styrker ett sådant påstående. Den lokala
              polisstationen kan ha ett symbolvärde för polisiär närvaro, men
              dess påverkan på den anmälda brottsligheten är långt ifrån lika
              stor.
            </seg>
            <seg n="6fb0a651">
              Min uppfattning är att polisen måste arbeta med ett lokalt fokus
              där personalen har god kännedom om orten och dess invånare, samtidigt
              som effektivitet och rättssäkerhet måste upprätthållas. Men detta
              kan ske på flera sätt, inte bara genom att ha fullt utrustad närpolisstation
              utan också genom exempelvis mindre poliskontor i anslutning till
              kommunhus och liknande. Det kan också finnas poliser vid de större
              stationerna som är särskilt avdelade att arbeta med de orter inom
              länet som saknar permanent bemanning av polis.
            </seg>
            <seg n="c699be17">
              Jag tycker att det är viktigt i den här debatten att vara öppen
              för olika lösningar och inte falla för frestelsen att måla upp
              en bild av att polisverksamheten dramatiskt kommer att försämras
              som en följd av ett minskat antal polisstationer. Polisen måste
              liksom andra myndigheter anpassa sin verksamhet efter de förutsättningar
              och behov som finns, såväl ekonomiskt som verksamhetsmässigt.
              Att fortlöpande se över verksamhetens kostnader, till exempel
              för lokaler, är en del av detta.
            </seg>
          </u>
          <note n="917ecd47">
            Anf. 87 GUNNAR ANDRÉN (fp):
          </note>
          <u who="thomas_bodstrom_3aff3a" xml:id="i-ac44e5682144836a-3" n="2335688f" prev="i-cfad295ed43efe8a-3">
            <seg n="96ab0386">
              Fru talman! Det måste vara roligt att vara justitieminister i
              detta land när man ser ett sådant engagemang för rättsfrågorna
              som vi har sett i tingsrättsfrågan tidigare och som jag tror att
              den här interpellationen också är ett uttryck för. Det är jag
              som har skrivit den, därför den gissningen.
            </seg>
            <seg n="f84bf9d6">
              Jag tror att man måste börja med att fundera kring vad människor
              upplever som trygghet. Det är naturligtvis väldigt många olika
              saker. Om man tittar på sådana konkreta saker som utryckningsfrågor
              ser vi att brandförsvaret hanteras av kommunerna, den lägsta nivån.
              Där har man bestämda utryckningstider. Man kan inte låta husen
              brinna ned, 1220 minuter brukar vara en vanlig utryckningstid.
            </seg>
            <seg n="969ed8fe">
              Vi har sjukvård på landstingssidan där man också har väldigt
              snäva utryckningstider. Man ska täcka hela landet. Landstingen
              hanterar detta.
            </seg>
            <seg n="adae65a9">
              Så har vi då den översta nivån där staten ingriper, nämligen
              på polissidan. Skillnaden som jag uppfattar den, och som jag tror
              att allmänheten också uppfattar den, är att det där tyvärr inte
              finns någon sådan snabbhet och beslutsamhet som de andra nivåerna
              har, kommunen med brandförsvaret och sjukvården med ambulansvården.
              Det finns någon form av uppgivenhet. Jag tror att detta är en
              av de mest bekymmersamma saker som vi upplever i vår tid, nämligen
              att allmänheten upplever att man inte kan få den hjälp av polisen
              som man förväntar sig och tycker att man har rätt till när det
              är väldigt aktuellt.
            </seg>
            <seg n="bbbf9dd4">
              På den här punkten säger statsrådet många kloka saker i sitt
              svar. Jag håller med om effektivitet och allt möjligt annat. Men
              någonstans vill jag ändå ställa frågan till statsrådet, eftersom
              jag vet att det kommer en uppräkning av en del andra saker från
              Torkild Strandberg och andra meddebattörer: Är det rätt väg som
              vi är inne på? Är det rätt väg att så många närpolisstationer
              försvinner?
            </seg>
            <seg n="dede6c4c">
              Det tror jag är en väldigt viktig fråga att ställa. Man kan inte
              bara säga att det är Rikspolisstyrelsens sak. När man försöker
              besvara frågan om vi är inne på rätt väg måste man ändå säga sig
              att staten genom Justitiedepartementet och regeringen har väldiga
              möjligheter att påverka hur strukturen inom polisen ska se ut.
              Det menar jag, och därför är min viktigaste fråga: Är vi egentligen
              inne på rätt väg?
            </seg>
            <seg n="dddf7410">
              Jag har tagit upp ett antal polisstationer. I de frågorna har
              jag full förståelse för att det är Rikspolisstyrelsen och de andra
              myndigheterna som ska besluta. Jag har mer tagit dem som exempel,
              som Rimbo, som jag besökte häromdagen. Jag får ändå referera något
              till det besöket eftersom statsrådet berör en del företeelser
              där också.
            </seg>
            <seg n="15157cb3">
              När man på en sådan nedläggningshotad polisstation frågar om
              de har några positiva effekter menar de att brottsligheten ändå
              går ned genom att den polisiära närvaron finns. Det finns en lokalkännedom
              som är svår att avvara. Det får effekter när den inte finns. För
              att uttrycka sig exakt sade de att buset har en tendens att försvinna
              genom att de känner så många lokala personer och vet vilka det
              är som ställer till det för andra medborgare där. Jag menar att
              det är en aspekt som man måste väga in när man tittar på alltihop.
            </seg>
            <seg n="08591a96">
              Jag får återkomma till några andra synpunkter som jag också har
              i ett senare inlägg.
            </seg>
          </u>
          <note type="speaker" n="ea62f447">
            Anf. 88 YVONNE ÅNGSTRÖM (fp):
          </note>
          <u who="yvonne_angstrom_7151f5" xml:id="i-63ab84723e2a6177-0" n="fd55012f">
            <seg n="9b4d0700">
              Fru talman! Gunnar Andrén har fört fram många av de synpunkter
              som vi i Folkpartiet har och som jag delar. Men jag vill ändå
              haka på.
            </seg>
            <seg n="328d57ad">
              Jag ställde tidigare i år en skriftlig fråga till justitieministern
              om polisverksamheten i glesbygden. Den berörde specifikt fyra
              stationer i norra Västerbotten, Byske, Jörn, Bureå och Burträsk.
              De här fyra ligger ganska långt från centralorten Skellefteå,
              som så småningom kanske har den enda polisstationen.
            </seg>
            <seg n="60ced00f">
              Min och Folkpartiets uppfattning är att det är viktigt för människor
              att känna trygghet. En polisstation inom rimligt avstånd har betydelse
              för just den trygghet i lokalsamhället som justitieministern själv
              nämner i sitt interpellationssvar.
            </seg>
            <seg n="71455c4a">
              Justitieministern nämner också i svaret bland annat att polisen
              liksom andra myndigheter måste anpassa sin verksamhet efter de
              förutsättningar som finns, ekonomiskt och på andra sätt. Det har
              jag full förståelse för. Jag vill ändå peka på att vi i Folkpartiet
              faktiskt föreslog mer pengar än regeringen i höstens budgetomgång,
              men det föll dessvärre.
            </seg>
            <seg n="1a457a9d">
              De här fyra polisstationerna i Västerbotten som jag nämnde berör
              ungefär 30 000 människor. De här människorna känner väldigt stor
              oro. Jag läste i tidningen Norra Västerbotten förra tisdagen att
              man i Bureå har satt i gång en lokal kampanj mot indragningen
              av polisstationen. Man har faktiskt satt upp ett stort kassaskåp
              alldeles utanför den stängda polisstationen. Där uppmanar man
              människor att satsa minst 20 kr var som bidrag. Insamlingen är
              såvitt jag vet unik. Den har satts i gång trots att man naturligtvis
              har fått besked från polisen att de inte kan ta emot pengarna.
              Jag vet också att människor inte låter sig avskräckas. De har
              skrivit till justitieministern, såvitt jag vet, och frågat om
              man inte kan öppna ett särskilt statligt konto just för att föra
              över de här pengarna.
            </seg>
            <seg n="394a4135">
              Sanningen att säga tror naturligtvis inte jag att den typen av
              lösningar är riktiga. Men det är ett tecken på att människor är
              oerhört oroliga. Just uppe i min del av landet, Västerbotten,
              och även i Norrbotten, är det en mycket stor ängslighet för vad
              som sker. Åklagarmyndigheter läggs ned, och tingsrätten i Lycksele
              hotas eventuellt. Vi vet inte riktigt ännu hur det blir med det.
              Men just att det ständigt är tal om att olika statliga inrättningar
              försvinner och kommer väldigt långt bort är inte ett bra tecken.
            </seg>
            <seg n="3d1ab7aa">
              I den tidigare debatten om tingsrätter talade en partikamrat
              till justitieministern just om det viktiga i att man har regional
              överblick och inte har vattentäta skott mellan olika departement
              och utskott. Jag tycker att det känns väldigt viktigt att vi verkligen
              tänker oss för.
            </seg>
            <seg n="755437f1">
              Jag vet att det behövs mycket pengar. Men jag vet också att man
              kan ha en verksamhet som inte behöver vara oerhört dyr.
            </seg>
            <seg n="13e91820">
              Jag vill till slut ställa en fråga till justitieministern: Anser
              justitieministern att det är rimligt att stora delar av vårt land
              blir i stort sett utan polis, åklagare och tingsrätt eller i varje
              fall kanske får 3040 mil till närmaste inrättning?
            </seg>
          </u>
          <note type="speaker" n="6550e1a8">
            Anf. 89 ULF SJÖSTEN (m):
          </note>
          <u who="ulf_sjosten_98d3ff" xml:id="i-b1f38c43b667b332-3" n="7477a270">
            <seg n="1bf336e8">
              Fru talman! Närpolisreformen sjösattes i mitten av 1990-talet
              med sikte på en större polisiär förankring i lokalsamhället. Det
              var inte många som den gången ifrågasatte tankarna med reformen
              som byggde på närhet, större trygghet för människor och en fördjupad
              legitimitet för polisen i samhället. Det var en reform som genom
              långsiktig närvaro i lokalsamhället tog sikte på prevention snarare
              än repression.
            </seg>
            <seg n="89e354f9">
              Dåvarande Borås polisdistrikt var ett av de första distrikten,
              om inte det allra första, som började med kvarterspolisverksamhet
              i slutet av 1960-talet. En eller två poliser var stationerade
              i olika bostadsområden. Man följde ungdomar i skolan och på fritiden.
              Man skapade en relation som ofta var mycket långsiktig. Det finns
              exempel på poliser som arbetat i 25 år som kvarters- eller för
              den delen närpoliser och följt flera generationer av ungdomar
              till vuxen ålder. Betydelsen av den här verksamheten ska inte
              underskattas, och vittnesmålen är många om vilken påtaglig påverkan
              en polis ute i bostadsområdet har haft för många unga på väg in
              i missbruk och kriminalitet.
            </seg>
            <seg n="42b40773">
              I Borås ett exempel eftersom jag kommer därifrån frodades närpolisverksamheten
              under 70- och 80-talen fram till avlösningen i form av närpolisreformen
              i mitten av 1990-talet. I dag är kvarterspoliserna borta och närpolisstationerna
              har stängt sina dörrar. Den lokala närvaron, som aldrig kan uppvägas
              av ambulerande patruller, har i hög grad försvunnit. Varför?
            </seg>
            <seg n="574e97c7">
              Justitieministern pekar ofta på att polisverksamheten har fått
              mycket stora resurstillskott de senaste åren. Mina frågor blir
              med anledning av alla stängda närpolisstationer: Har regeringen
              ändrat inställning till närpolisverksamhet? Är den inte längre
              högt prioriterad? Varför?
            </seg>
          </u>
          <note type="speaker" n="06c83d94">
            Anf. 90 TORKILD STRANDBERG (fp):
          </note>
          <u who="torkild_strandberg_920975" xml:id="i-e332e1a1b00687e6-1" n="4a5ea8d1">
            <seg n="101f6775">
              Fru talman! RUT, riksdagens utredningstjänst, har blivit något
              av ett sanningsserum i den svenska politiska debatten de senaste
              veckorna. Jag frågade RUT häromdagen vilka polisstationer som
              har stängts och vilka man har fattat beslut om att stänga i Sverige
              sedan 1995. Svaret är uppdelat. Ett par av svaren är ganska häpnadsväckande.
              Man kan läsa följande: Några av de nedlagda stationerna har emellertid
              ersatts av nya, men Rikspolisstyrelsen saknar information om vilka.
              Vidare framgår från RUT: Uppgifter från åren 1995 till 1998 samt
              information om beslut om eventuellt kommande nedläggningar finns
              inte att tillgå centralt.
            </seg>
            <seg n="99e29146">
              Jag undrar hur det kommer sig att man på Rikspolisstyrelsen tycks
              ha så dålig ordning på vilka stationer man har att tillgå runtom
              i landet att man inte kan svara på en ganska enkel fråga från
              riksdagens utredningstjänst. Det gick att få fram de flesta av
              de stationer som har lagts ned mellan åren 1999 och 2003.
            </seg>
            <seg n="91fe3724">
              Den 16 oktober 2000 tillträdde justitieministern sin nuvarande
              position. Sedan dess har 43 närpolisstationer i Sverige stängt.
              Sedan början av år 1999 har minst 61 eftersom listan från Rikspolisstyrelsen
              inte är komplett närpolisstationer stängts. Som vi hörde bland
              annat av Yvonne Ångström är det fler som står inför att låsa dörren.
              När det är fråga om så många tycker jag att man inte kan se annat
              än att det finns en oerhört stor systematik i detta. Jag tror
              att det kokar ned till någon sorts socialdemokratisk ideologi
              som är densamma som i den förra debatten, nämligen att det finns
              en övertro på att störst alltid är bäst och att centralistiska
              lösningar alltid är kostnadseffektivast.
            </seg>
            <seg n="645dc66a">
              Det var 43 stängda polisstationer. Jag vill hänvisa till en passus
              i justitieministerns svar där han sade: Den lokala polisstationen
              kan ha ett symbolvärde för polisiär närvaro, men dess påverkan
              på den anmälda brottsligheten är långt ifrån lika stor. Sedan
              1999 har det funnits 61 polisstationer i landet som tydligen har
              haft ett symbolvärde. Hur många av de återstående som jag inte
              vet hur många de är, och där man kan undra om Rikspolisstyrelsen
              vet närpolisstationerna eller polisstationerna i landet har för
              justitieministern bara ett symbolvärde?
            </seg>
          </u>
          <note type="speaker" n="851381af">
            Anf. 91 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-cfad295ed43efe8a-4" n="2335688f" next="i-ac44e5682144836a-4">
            <seg n="06fb32d8">
              Fru talman! Det är viktigt när den här frågan diskuteras att
              se precis hur det ser ut i verkligheten. Jag tycker förstås också
              att det är viktigt med polisstationer, men de ska vara väl fungerande
              på det sättet att de ska ha ordentliga öppettider och det ska
              finnas inte ett symbolvärde utan en reell möjlighet att komma
              dit.
            </seg>
            <seg n="2b44c3a3">
              Sedan finns det en del mindre stationer som ändå kan behöva finnas
              av det skälet att det kan vara alltför långt till nästa polisstation.
              Då får man göra sådana prioriteringar också från polisen. När
              man talar om att en polisstation ska ha ett verkligt värde gäller
              det att den ska ha den funktionen att den kan användas i brottsbekämpande
              syfte.
            </seg>
            <seg n="b2ec90b7">
              När det gäller de stationer som har nämnts här har jag tagit
              reda på hur det ligger till. Då kan man själv sätta sig in i frågan
              om hur viktigt det är med öppettiderna i dessa lokaler för brottsbekämpningen.
            </seg>
            <seg n="42c22a31">
              I Rimbo har man av veckans sju dagar öppet en dag, tisdagar.
              Om nu alla brott ska begås bara på tisdagar i Rimbo skulle den
              ha en funktion, men jag tror inte att det är på det sättet. Detta
              är en station som naturligtvis kan ha betydelse när man ska ansöka
              om pass och så vidare.
            </seg>
            <seg n="03faac69">
              Hur många av veckans dagar är det öppet i Burträsk? En dag, onsdagar.
              Om inte alla brott begås just på onsdagar i Burträsk har den faktiskt
              inte någon funktion när det gäller brottsbekämpning. Också här
              är det fråga om passansökningar och så vidare.
            </seg>
            <seg n="8ae83280">
              Detta är alltså två helt skilda saker. Jag ska inte säga att
              det är helt oväsentligt. Det är trots allt viktigt att kunna ansöka
              om pass och så vidare, men det gäller att skilja detta från den
              brottsbekämpande verksamheten och det närpolisarbete som behövs
              ute i länen. Det finns ingenting som hindrar att poliser befinner
              sig i Rimbo de andra dagarna i veckan och att man fortsätter med
              en polisiär närvaro bortsett från om just den stationen ska vara
              stängd eller öppen. Det är inte min sak att bedöma om den ska
              vara stängd eller öppen. Det kanske finns fullgoda skäl att den
              ska vara öppen. Det kanske inte finns någon station tillgänglig
              i närheten. Men det är viktigt för att förstå diskussionen att
              se skillnaden i syftet hos de olika polisstationerna.
            </seg>
            <seg n="63aa0d97">
              Det är viktigt att det finns bra stationer. Det är viktigt att
              närpolisreformen går vidare. Men självklart ska den förändras.
              På många ställen säger polismännen själva att det blev för plottrigt.
              Det var för många ställen där det fanns tre poliser varav en var
              chef, och sedan två kilometer bort var det tre andra poliser varav
              en var chef. Det var bättre när sex gick ihop och en blev chef.
              När man reser runt i landet kan man konstatera att det på många
              ställen blev betydligt bättre när det blev lite större enheter.
              Det här innebär inte att det inte fortfarande finns geografisk
              täckning och kunskap om de olika områdena. Det handlar om att
              få en bättre verksamhet.
            </seg>
            <seg n="b0567a8f">
              Det är så oerhört mycket viktigare att det finns poliser ute
              på gator och torg. Man har nämnt den tid som har gått sedan jag
              blev justitieminister. Uppgifterna är säkert riktiga att det har
              blivit färre lokaler. Låt mig ändå i det sammanhanget säga att
              sedan januari 2001 strax efter det jag tillträdde har det blivit
              1 100 fler poliser i Sverige. Det är nästan en om dagen. Nog har
              det varit en ordentlig satsning. Men jag kommer att ha den fullaste
              respekt även i framtiden för hur polisen vill organisera sitt
              arbete. Jag tror på dem när de säger att polisstationer som har
              öppet en dag i veckan inte har någon verklig funktion när det
              gäller brottsbekämpningen.
            </seg>
          </u>
          <note n="2687b68f">
            Anf. 92 GUNNAR ANDRÉN (fp):
          </note>
          <u who="thomas_bodstrom_3aff3a" xml:id="i-ac44e5682144836a-4" n="2335688f" prev="i-cfad295ed43efe8a-4">
            <seg n="145cc124">
              Fru talman! Jag tror faktiskt att statsrådet har fel på den punkten.
              Jag ska ta ett exempel. Jag har nöjet av att se även statsrådet
              Johansson här i salen i dag. Jag har en rubrik från Sydsvenska
              Dagbladet den 23 mars, dagens datum. Anders Ljungberg skriver
              att effektiv polis tynger Rosengårds budget. Det är i och för
              sig tråkigt. Närpolisens ökade effektivitet i jakten på kriminella
              ungdomar på Rosengård kostar stadsdelen stora pengar. Polisingripandena
              har resulterat i institutionsplaceringar eller dyra öppenvårdsinsatser
              för ett antal ungdomar.
            </seg>
            <seg n="918a6626">
              Det är en tråkig omständighet att pengar flyttas om. Men jag
              tror att det viktiga är att om närpolisen i Rosengård inte hade
              funnits hade det så småningom gått ännu sämre för de ungdomarna.
              Det är min poäng. Jag tror att den lokala närvaron och kunskapen
              är mycket viktigare än vad statsrådet vill göra gällande. Därför
              uppfattade jag svaret på min fråga om vi är på rätt väg ganska
              negativt. Min tolkning var att justitieministerns svar var att
              vi är på rätt väg. Jag tror att det är det omvända, att vi är
              på fel väg, att vi bryter sönder systemet med den lokala närvaron.
            </seg>
            <seg n="16300118">
              Man kan säkert diskutera öppettiderna, men jag har inte tagit
              upp den aspekten utan pratat om närvaron. Då kan man konstatera
              till exempel i Rimbo att det är en plus tre, mot en plus fem 1995.
              Den stationen läggs nu samman med Hallstavik.
            </seg>
            <seg n="294d4205">
              Jag tror att det i sak är väldigt viktigt att man har en tydlig
              närvaro och att det finns en lokal kännedom för att man ska kunna
              komma åt de problem som annars blir större. På den punkten vill
              jag fråga statsrådet igen: Är vi verkligen på rätt väg när vi
              avvecklar så många närpolisstationer? De har mer än symboliskt
              värde.
            </seg>
            <seg n="e1b36b6f">
              Jag håller naturligtvis med statsrådet om att man kan diskutera
              enskilda polisstationer. Folkpartiet har nyligen i den här regionen
              biträtt att Globens polisstation ska läggas ned, så vi är inte
              emot alla rationaliseringar och effektiviseringar. Däremot måste
              man fortfarande diskutera detta: Är det verkligen en klok synpunkt?
            </seg>
            <seg n="e8b557e7">
              Jag tänker på detta att vi nu ska få en annan effektivisering,
              genom att få ett telefonnummer till polisen i hela landet. Jag
              tycker att det låter bra. Det som jag fruktar är att det ska bli
              bara en telefonsvarare också, att det ska bli en effektivisering
              på det sättet också. Tvärtom måste det nya numret fungera så att
              det blir ännu mer lokalt. Det måste vara syftet.
            </seg>
            <seg n="4fbdc3d8">
              Min fråga är fortfarande: Är vi verkligen på rätt väg? Det kan
              gälla både Hemse och Vaxholm, och det kan gälla alla de andra
              områdena. Förlorar vi inte den lokala kännedomen? Kan inte den
              besparing som man gör jag har förståelse för att Rikspolisstyrelsen
              och deras organisation vill göra det visa sig vara ganska kostsam?
              Och är inte Rosengård ett utmärkt exempel på att vi gör en effektivitetsvinst
              i människor? De människor som håller på att hamna i olycka får
              visserligen initialt en tråkig tillvaro, men totalt sett kan de
              se fram mot ett bättre liv.
            </seg>
          </u>
          <note type="speaker" n="bc7ad1d6">
            Anf. 93 YVONNE ÅNGSTRÖM (fp):
          </note>
          <u who="yvonne_angstrom_7151f5" xml:id="i-63ab84723e2a6177-1" n="fd55012f">
            <seg n="ea6c8154">
              Fru talman! Jag kan hålla med om en sak, och det är att det kanske
              inte är tillräckligt att en polisstation har öppet en dag i veckan.
            </seg>
            <seg n="de36ae01">
              Justitieministern säger också att det är fråga om prioriteringar.
              Men i till exempel mitt län måste det nog till mer resurser att
              fördela. Man kan inte prioritera bara några och ta bort de små
              stationerna. Däremot kan man tänka sig att de i Burträsk har någon
              som kan ta emot passansökningar och vidarebefordra dem. Det är
              inte det som är det viktiga syftet med polisstationen, utan det
              är, precis som Gunnar Andrén har sagt, att det finns poliser någorlunda
              i närheten och inte 25 mil bort.
            </seg>
            <seg n="342d6e88">
              Jag kan också nämna Västerbottens inland och fjällvärlden. Justitieministern
              vet att det kan vara 20 mil för en polisutryckning, och det är
              inte tillfredsställande. Det gäller inte minst under vintersäsongen,
              när det händer många olyckor i fjällvärlden, både med skidåkare
              och med skoterförare tyvärr alkoholpåverkade och så vidare. Då
              behöver polisen finnas tillgänglig.
            </seg>
            <seg n="5468d5af">
              Jag har ingen mer fråga, utan jag vill bara skicka det vidare.
              Jag ska sedan överlämna den lilla artikeln från Norra Västerbotten.
            </seg>
          </u>
          <note type="speaker" n="c7fe7fd7">
            Anf. 94 ULF SJÖSTEN (m):
          </note>
          <u who="ulf_sjosten_98d3ff" xml:id="i-b1f38c43b667b332-4" n="7477a270">
            <seg n="bf3143e6">
              Fru talman! Som jag sade tidigare kan ambulerande poliser aldrig
              ersätta den stationära närvaron i form av närpoliser som verkar
              i lokalsamhället. Det finns en större bredd i den här frågan än
              den som framförs av Thomas Bodström här i kväll. Preventionen
              får vika, och repressionen kommer i förgrunden, med det system
              vi har i dag.
            </seg>
            <seg n="b668337b">
              Den yttersta orsaken till närpolisreformens kollaps är givetvis
              att den socialdemokratiska regeringen från 1995 har prioriterat
              ned polisväsendet ekonomiskt. Det är den direkta orsaken.
            </seg>
            <seg n="5a5c490d">
              Nu ökar antalet poliser i Sverige, Thomas Bodström. Det erkänns
              av mig som moderat det är ett faktum. Men ställt mot de stora
              nya pensionsavgångar som kommer, med en ny deltidspensionsreform,
              som började verka 2003, blir nettoökningen av poliser ytterst
              blygsam i fortsättningen. Hur stor var nettoökningen av poliser
              2003, Thomas Bodström?
            </seg>
            <seg n="84971b54">
              Fru talman! Detta är ingen propaganda utan en realitet i dagens
              Sverige. Min fråga är: Vilka åtgärder avser justitieministern
              att vidta för att ge närpolisreformen en välbehövlig renässans?
              Något svar har vi inte fått i dagens debatt.
            </seg>
          </u>
          <note type="speaker" n="d1154160">
            Anf. 95 TORKILD STRANDBERG (fp):
          </note>
          <u who="torkild_strandberg_920975" xml:id="i-e332e1a1b00687e6-2" n="4a5ea8d1">
            <seg n="feb23d0b">
              Fru talman! Jag tycker inte att det finns något skäl att försvara
              varenda närpolisstation som finns i Sverige. Det finns de som
              av olika skäl behöver läggas ned, slås samman med någon annan
              eller har tjänat ut på annat sätt. Det kanske till och med behöver
              öppnas en ny närpolisstation i Sverige där det inte finns någon
              i dag. Man behöver inte till varje pris slå vakt om det som är
              nu.
            </seg>
            <seg n="c42a77ac">
              Det som är oroande i den här listan är den stora systematiken,
              att minst 61 stationer har försvunnit sedan 1999. Det är samma
              systematik som vi ser i fråga om tingsrätterna, att det genomförs
              så konsekvent och kategoriskt och att justitieministern kallar
              den polisiära närvaron i form av stationer på många håll i landet
              för någonting som är av symboliskt värde.
            </seg>
            <seg n="ceb1097f">
              Öppettider på polisstationer ställer justitieministern mot att
              de finns kvar. Men det är ju inte av naturen givet att närpolisstationen
              i Rimbo ska ha öppet på tisdagar eller att den i Burträsk ska
              vara öppen bara på onsdagar. Det är någonting som justitieministern
              också ansvarar för, att måndagar, onsdagar, torsdagar, fredagar,
              lördagar och söndagar är det stängt. Det är inte någonting som
              vi från oppositionen har ansvaret för, utan det är också justitieministerns
              ansvar att anslagen trots tillskotten är så snålt tilltagna att
              polisen i Burträsk klarar att ha öppet en eftermiddag i veckan.
            </seg>
            <seg n="065faf8f">
              Valet står inte mellan att ha öppet en dag i veckan och att lägga
              ned, utan alternativet borde rimligen vara att hålla stationen
              öppen åtminstone fem dagar i veckan.
            </seg>
          </u>
          <note type="speaker" n="1a926ea8">
            Anf. 96 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-cfad295ed43efe8a-5" n="2335688f" next="i-ac44e5682144836a-5">
            <seg n="52172fd9">
              Fru talman! Jag ska bara klargöra uppgiften om 1 100 fler, så
              att det inte blir fel i protokollet. Det är 535 vanliga poliser
              och 565 civilanställda.
            </seg>
            <seg n="0f7c0aa0">
              Ja, jag tror att polisen är på rätt väg. Polisen gör mycket bra
              saker. Det är intressant att följa dess utveckling. Man går mot
              en alltmer nationell samordning när det gäller utbildning, utrustning,
              hur man ska behålla den polisiära lokala närvaron och mycket annat.
              Det är viktigt. Jag tycker att just det ska vara ledstjärnan,
              inte lokalerna i sig, som kostar nästan 10 % av polisens budget.
            </seg>
            <seg n="c38597ce">
              60 stationer i Sverige kostar 100 000 kr per polis och år. Om
              då polisen försöker effektivisera sin verksamhet tycker jag inte
              att man utan att ha något eget underlag kan säga att det är helt
              fel.
            </seg>
            <seg n="c00da5fc">
              Nu får vi höra och jag tror att vi delar den uppfattningen att
              det på sina ställen kan vara rätt att till och med öppna stationer.
              På vissa håll där det är långa avstånd tror jag faktiskt att man
              måste ta stor hänsyn till just att det är långa avstånd, även
              om det kanske inte är motiverat verksamhetsmässigt, därför att
              känslan av otrygghet med alltför långa avstånd är det också viktigt
              att ta hänsyn till.
            </seg>
            <seg n="193f43d6">
              Jag vet också att Folkpartiet i Helsingforss län har varit med
              och tagit beslut om Globens polisstation. Där var det fyra anmälningar
              per dag när man hade öppet. Folkpartiet ansåg, liksom Socialdemokraterna,
              att det inte var motiverat att ha den öppen när man kunde åka
              några kilometer till en annan station. Jag tror inte att skillnaderna
              är så stora.
            </seg>
            <seg n="64612eae">
              Jag tycker ändå att det är viktigt att skilja på den polisiära
              närvaron vilket vi tycker är väldigt viktigt, inte minst i områden
              som Rosengård och att stationer på vissa håll inte fyller den
              funktionen att det är motiverat att betala en hyra för alla tider
              som det inte är öppet, det vill säga större delen av veckan.
            </seg>
            <seg n="6c84aad6">
              Jag tror att det är viktigt att polisen får fortsätta att utvecklas
              och att vi fortsätter att ge de resurser som behövs, så att vi
              kan få en ännu bättre polisverksamhet i framtiden.
            </seg>
          </u>
          <note n="d1a8402d">
            Anf. 97 GUNNAR ANDRÉN (fp):
          </note>
          <u who="thomas_bodstrom_3aff3a" xml:id="i-ac44e5682144836a-5" n="2335688f" prev="i-cfad295ed43efe8a-5">
            <seg n="10335235">
              Fru talman! Jag var ganska positiv till statsrådets svar när
              jag läste det, men nu när jag ställer frågan om vi är på rätt
              väg eller på fel väg är det uppenbart att vi skiljer oss väldigt
              mycket åt.
            </seg>
            <seg n="2d32ec80">
              Jag tror för min del att den allt sämre lokala närvaron framför
              allt inte är till gagn för medborgarnas syn på om man kan lita
              på rättssystemet. Jag tror att trygghetsfrågan, som jag diskuterar,
              är väldigt viktig.
            </seg>
            <seg n="b9e18b45">
              När man lägger ned till exempel västra Järfälla närpolisstation
              och i norra Botkyrka, Torshälla, Funkabo, Kvarnholmen, Skärhamn,
              Viskafors, Dalsjöfors, Sjöbo, Getinge, Hulta, Marstrand, Landvetter,
              Lindome, Lilla Edet, Henån, Ed, Skövde och Svärdsjö sänder det
              en signal till medborgarna om att det är en form av kapitulation.
              Det är ett hårt ord. Jag kanske skulle vilja nyansera det, men
              det var det bästa jag kunde finna just nu. Det är ett hårt ord.
              Det är inte riktigt det jag menar. Men det sänder en felaktig
              signal om vad staten ska göra.
            </seg>
            <seg n="b2dea562">
              Jag tycker att statsrådet borde fundera på detta med utryckningstider
              som vi har diskuterat här. När det gäller sjukvården har vi väldigt
              hårda krav på att man ska komma. Det gäller också brandförsvaret.
              Men det finns ett glapp här, och det finns en uppgivenhet när
              det gäller hur snabbt polisen kan komma. Närvaron spelar en roll.
            </seg>
            <seg n="cece9238">
              Jag önskar emellertid statsrådet lycka till, och jag tycker att
              man ska se positivt på det väldiga engagemang som finns här. Jag
              tror för min del både att antalet poliser är viktigt och att närvaron
              är viktig. Jag tror också att det är viktigt att vi får ett engagemang
              inom statsrådets eget parti. Ibland får jag en känsla av att det
              inte finns ett tillräckligt engagemang för rättstrygghetsfrågor.
              Jag önskar att det vore större. Vi ska själva, i Folkpartiet,
              ha en poliskonferens på fredag som vittnar om detta. Jag tror
              att det skulle behövas flera sådana också inom regeringspartiet.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="0245b03d">
            17 § Svar på interpellation 2003/04:292 om självmord
          </note>
          <note type="speaker" n="d78a0535">
            Anf. 98 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-f187604134203447-0" n="addf15cc">
            <seg n="dc06c10c">
              Fru talman! Magdalena Andersson har frågat Lars Engqvist om han
              är beredd att se över regelverken som förhindrar Riksorganisationen
              för suicidprevention och efterlevandes stöd (SPES) att verka som
              en anhörigförening. Andersson frågar även om vilka åtgärder Engqvist
              är beredd att vidta för att göra WHO:s stödmaterial för självmordsprevention
              tillgängligt i skolorna. Arbetet på Socialdepartementet är organiserat
              så att det är jag som ska svara på dessa frågor.
            </seg>
            <seg n="0a9944f7">
              Jag förstår den första frågan som att den handlar om möjligheterna
              för organisationen SPES att erhålla statligt bidrag till sin verksamhet.
              Magdalena Andersson jämför SPES med de organisationer som i dag
              har möjlighet att söka bidrag enligt förordningen (2000:7) om
              statsbidrag till handikapporganisationer. Ett villkor för detta
              stöd är att organisationens medlemmar till övervägande delen är
              personer med varaktiga funktionshinder. Flera av handikapporganisationerna
              bedriver även anhörigverksamhet, men det är inte i det syftet
              som bidraget ges, utan syftet är att stärka de funktionshindrades
              ställning i samhället. SPES kan därför inte definieras som en
              organisation som har rätt till denna typ av bidrag.
            </seg>
            <seg n="59cf5805">
              Jag har nyligen träffat representanter för SPES och vet att SPES
              medlemmar gör ett mycket viktigt arbete. Jag vet också att det
              i dag finns flera andra organisationer som också har goda argument
              för att de borde komma i fråga för statligt organisationsstöd.
              Samtidigt är utrymmet i statsbudgeten för bidrag till ideella
              organisationer begränsat.
            </seg>
            <seg n="7dd0beb5">
              Statskontoret arbetar just nu med att se över den offentliga
              bidragsgivningen till ideella organisationer. I uppdraget ingår
              även att överväga principer och allmänna riktlinjer för den statliga
              bidragsgivningen. Uppdraget ska redovisas senast den 30 april
              i år. Jag vill avvakta den översynen innan jag kan lämna besked
              om hur vi ska gå vidare.
            </seg>
            <seg n="a9bcc984">
              Interpellationens andra fråga handlar om WHO:s stödmaterial för
              självmordsprevention i skolor. Riksdagens beslut från 2001 om
              att detta material skulle översättas och omsättas till svenska
              förhållanden har verkställts, och materialet finns tillgängligt
              på Internet utan kostnad. Information om materialet har spridits
              till skolpersonal via tidskriften Skolhälsovårds temanummer förra
              året om självmordsprevention i skolor. Informationen sprids även
              via de regionala nätverken för självmordsprevention.
            </seg>
            <seg n="f91bfad4">
              Det är mycket smärtsamt när en människa hamnar i en situation
              där man upplever att enda utvägen är att ta sitt liv. När det
              gäller skolans roll i detta sammanhang vill jag i första hand
              lyfta fram skolans allmänna hälsoarbete. Hälsofrågor ska, enligt
              läroplanen, uppmärksammas särskilt i skolan. Det är viktigt att
              man i hälsoundervisningen utgår från elevernas vardagsliv och
              egna frågor, även de existentiella frågorna. Det är också viktigt
              att man i skolans hela verksamhet uppmärksammar sambanden mellan
              hälsa, lärande och trygghet. På så sätt kan skolan utvecklas som
              en hälsofrämjande arena. Min förhoppning är att det extra statsbidraget
              under åren 2001 till 2007 för personalförstärkning i skolor och
              fritidshem också kommer att bidra till bättre förutsättningar
              för skolans framtida hälsoarbete.
            </seg>
            <seg n="1a85e259">
              Jag vill också nämna den satsning som pågår under åren 2001 till
              2004 för utveckling av hälso- och sjukvården och där ett stärkt
              stöd till barn och ungdomar med psykisk ohälsa är en av prioriteringarna.
              Det handlar bland annat om att barn och ungdomar som visar tecken
              på psykiska problem ska erbjudas tidigt och adekvat stöd. Enligt
              Socialstyrelsens uppföljning av satsningen har bland annat samarbetet
              mellan barn- och ungdomspsykiatri, socialtjänst och skola utvecklats
              i flera landsting. Det finns även exempel på specialteam för ungdomar
              med depressiva tillstånd med risk för självmordshandlingar.
            </seg>
            <seg n="d0d78b78">
              Inom en mängd politikområden vidtas åtgärder som har betydelse
              för människors upplevelse av att kunna hantera tillvaron och av
              att kunna se en meningsfull framtid. För folkhälsans skull behöver
              vi bli bättre på att se dessa samband. I propositionen Mål för
              folkhälsan (2002/03:35), som antogs av riksdagen förra våren,
              presenterades en långsiktig strategi för det arbetet. Vi arbetar
              nu med att förankra den brett inom Regeringskansliet och hos myndigheterna.
              Om vi lyckas föra en mer hälsofrämjande politik ur ett brett samhällsperspektiv
              så kommer det att skapa bättre förutsättningar för en god folkhälsa.
            </seg>
          </u>
          <note type="speaker" n="7d6f6e51">
            Anf. 99 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-e7f454ba0ea7d7e3-2" n="fbe621c7">
            <seg n="a5ee88de">
              Fru talman! Tack så mycket, ministern, för svaret, även om jag
              inte blev så nöjd som jag hade förhoppningar om att bli! Jag tycker
              att svaret innehöll många vackra ord, fina klappar på axeln men
              ingenting konkret i själva sakfrågorna.
            </seg>
            <seg n="0fea43bb">
              Enligt statistiken är det minst 1 200 människor som tar sitt
              liv under ett år. Ytterligare 350 benämns i statistiska sammanhang
              som så kallade osäkra självmord. Dessutom döljs ytterligare självmord
              bakom singelolyckor och drunkning. Sammanlagt är det minst 500
              personer varje år som tar sitt liv. Av dem är 110 personer barn
              och ungdomar upp till 24 år. Varje vecka är det två unga människors
              liv som går förlorade.
            </seg>
            <seg n="7ba1fe97">
              Kring varje självmord finns det minst fem personer som har allvarliga
              psykiska skador. Det är många som blir sjukskrivna. Andra blir
              pensionerade. Att vara anhörig till någon som har tagit sitt liv
              är annorlunda än att vara anhörig vid en naturlig död. Det finns
              självklart en sorg. Men dessutom tillkommer skammen och skulden,
              alla tabun, arbetskamraters och grannars tassande kring det här
              och de egna tankarna. Vad var det som gick snett? Vad gjorde jag
              för fel? Vad kunde ha varit bättre? Vad var det som brast? Tankarna
              bara maler och går runt.
            </seg>
            <seg n="ca4393c7">
              Det finns studier det vet ministern som visar att anhöriga till
              personer som har tagit sitt liv har varit sjukskrivna i snitt
              i ett och ett halvt år. De mår inte bra, och det är klart att
              de behöver hjälp. Då är anhörigföreningen SPES alldeles unik.
              Eftersom de själva har varit med om det här svåra och oförståeliga
              vet de vad, och har det, som krävs för att kunna stötta och hjälpa
              på vägen mot ett bättre liv. Jag tror att vi är överens om det,
              statsrådet och jag.
            </seg>
            <seg n="108a2c07">
              Att SPES är viktig visar verksamheten. Den har vuxit på ett sätt
              så att de aktiva inte längre klarar att driva den på ideell basis.
              Man ägnar sig åt informationsverksamhet i skolor. Man har telefonjour.
              Det är mängder med anhöriga som kontaktar dem. Det finns ingen
              som kan ta över denna verksamhet, för det finns ingen annan som
              har den unika kunskap och erfarenhet som SPES har.
            </seg>
            <seg n="f1796a92">
              Jag frågade då statsrådet om han är beredd att se över regelverket
              för att SPES ska kunna bli en av övriga handikapporganisationer
              men får ett till intet förpliktigande svar, och någon egen uppfattning
              i frågan redovisar inte statsrådet. Han redovisar inte ens om
              han tycker att det vore en bra sak.
            </seg>
            <seg n="51eb2466">
              Fru talman! I trafiken dör 500 personer varje år. När Vägverket
              beräknar kostnaden för trafikdöden säger man att den per person
              är ungefär 15 miljoner kronor. Om man använder den beräkningsgrunden
              för personer som tar sitt liv skulle den totala kostnaden för
              1 500 självmord per år vara den ofattbara summan 22 ½ miljarder
              kronor. Staten satsar väldiga pengar på att förebygga trafikolyckor
              nollvisionen har väl alla hört talas om men man satsar i pengar
              två tjänster på att förebygga självmord. Sedan är det slut.
            </seg>
            <seg n="3a38af4e">
              Nog vore det rimligt att se till att den förening som kan medverka
              till information som kan underlätta livet för anhöriga får det
              stöd och den hjälp som den behöver.
            </seg>
            <seg n="efed0104">
              Om reglerna är för snäva kunde man uttrycka en vilja att ändra
              dem. Jag efterlyser och önskar att statsrådet uttrycker en viljeinriktning
              att ändra regler om de inte är passande.
            </seg>
          </u>
          <note type="speaker" n="013d6320">
            Anf. 100 LARS-IVAR ERICSON (c):
          </note>
          <u who="unknown" xml:id="i-f7d39bf8efede539-25" n="9ae8e68a">
            <seg n="dbb6bc79">
              Fru talman! Anledningen till att jag vill delta i den här debatten
              är att jag anser att SPES är en av de viktigaste organisationer
              som vi har just i dag i Sverige. Genom kontaktpersoner, utbildning,
              telefonjour och självhjälpsgrupper utför de ett mycket bra arbete
              när det som inte får hända ändå händer. SPES jobbar även med information
              och attitydförändring. De har en egen ungdomsorganisation med
              egna kontaktpersoner och egen verksamhet i olika delar av landet.
            </seg>
            <seg n="265a08a4">
              Under mina år som präst har jag vid flera tillfällen fått uppleva
              hur viktig SPES är. När någon inte har orkat leva längre behövs
              det mycket stöd en lång tid efteråt för den personens anhöriga.
              Det finns många svåra varför-frågor. Läkare, kuratorer och präster
              räcker inte till när det gäller att lyssna och stödja. Jag tror
              att den allra bästa hjälpen ges genom möjligheten att dela tankarna
              med dem som har varit i en liknande situation när de svåra skuldkänslorna
              kommer. Kunde vi ha gjort någonting för att förhindra det som
              har skett? Hur ska vi orka leva vidare utan honom eller henne?
            </seg>
            <seg n="5ff46d28">
              Då behövs någon som har gått igenom samma process. Då behövs
              verkligen SPES och dess medlemmar.
            </seg>
            <seg n="cd8c1f03">
              De gör storartade ideella insatser, både styrelsen och medlemmarna.
              Nu har verksamheten expanderat så mycket att det inte längre går
              att bedriva denna verksamhet enbart med frivilliga insatser. De
              behöver ett kansli med personal. Gåvorna och kollekterna som kommer
              in till SPES räcker inte till för detta. Här behövs nu ett rejält
              ansvarstagande från staten genom ett organisationsstöd. Därför
              hoppas jag verkligen att ministern vill ge en viljeinriktning.
              Allra helst skulle jag vilja ha ett besked här i kväll. Får de
              några pengar? Hur blir det med SPES framtid?
            </seg>
            <seg n="a0882218">
              Den andra delen av Magdalenas fråga tar upp självmord i skolorna.
              Självmordsförsök och självmord i skolorna är betydligt vanligare
              än vad vi tror. Det finns en undersökning som visar att varannan
              gymnasierektor har personlig erfarenhet av elever som försöker
              begå självmord. Trots detta är det ovanligt att skolpersonal får
              lära sig att upptäcka ungdomar som befinner sig i riskzonen.
            </seg>
            <seg n="78e8d8df">
              Jag tycker att det är viktigt att skolpersonal får utbildning
              i att upptäcka och hantera de signaler som kan tyda på att någon
              är trött på att leva. Det är också oerhört viktigt att skolpersonalen
              kan hantera det sorgearbete som finns kvar en lång tid efter att
              ett självmord har inträffat.
            </seg>
            <seg n="6111f54a">
              Jag frågar ministern om han har för avsikt att ta kontakt med
              utbildningsministern för att se till att det blir en bättre beredskap
              i skolorna mot självmord.
            </seg>
          </u>
          <note type="speaker" n="3e1785e9">
            Anf. 101 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-f187604134203447-1" n="addf15cc">
            <seg n="5762eef6">
              Fru talman! Jag tror att alla vi som deltar i debatten är överens
              om att självmordsproblemet alltjämt är stort, även om vi har sett
              en kraftig nedgång av antalet självmord över de senaste decennierna.
              Vi har ändå fortfarande ett stort antal självmord. Det är också
              i en del fall en situation som ser ut att bli sämre. Jag tänker
              då inte på de fullgjorda självmorden bland de yngre. De ligger
              kvar på ungefär samma siffror som tidigare vad vi hittills kan
              bedöma. Men antalet självmordsförsök har med all sannolikhet ökat
              väldigt kraftigt under 1990-talet.
            </seg>
            <seg n="65da66e5">
              Jag tror att det har att göra med att den sociala stressen generellt
              sett i samhället har ökat. Det är ett ökat tryck på oss från många
              ställen. Det är också till viss del en förändring av de krav som
              samhället lägger på oss och som vi ibland lägger på oss själva.
              Självmordsförsöken har ökat mest bland unga kvinnor. Man ska sätta
              in regeringens initiativ för unga flickors självbild, som statsrådet
              Berit Andnor har tagit initiativet till, i det perspektivet. Den
              självbild som kommersiella krafter driver fram kan vara en förklaring
              till att många unga, både killar och tjejer men kanske framför
              allt tjejer, går omkring med väldigt dåligt självförtroende. Det
              är där som problematiken ibland finns.
            </seg>
            <seg n="2977df51">
              Det försöker vi motverka på många sätt och i skolan självklart.
              Det är därför vi anslår mer resurser direkt riktade till skolan.
              Jag nämner det i mitt interpellationssvar. Vi riktar också ökade
              resurser till hälso- och sjukvården. Vi har gjort det under de
              senaste åren och fortsätter med den utbyggnaden. Det är viktigt
              att man lyfter fram förstärkningarna inom hälso- och sjukvården
              och inom skolan som en del av det här arbetet.
            </seg>
            <seg n="0613ae6e">
              Jag tycker att det är tråkigt om Magdalena Andersson är missnöjd
              med mitt svar. Hon ställde två frågor till mig. Den ena var om
              vi är beredda att se över regelverken. Det gör vi. Statskontoret
              gör den översynen nu. Det vore fel av mig att föregripa översynen
              innan den är färdig och säga hur det ska bli. Jag får svaret på
              det i slutet i april. Först därefter kan jag lämna besked huruvida
              vi ska gå vidare.
            </seg>
            <seg n="8f80b8b7">
              SPES är en av de organisationer som i dag står utanför statsbidragssystemet.
              Det finns också andra. Jag deltog för tre veckor sedan i en interpellationsdebatt
              som handlade om amningshjälpen. Det är en annan organisation som
              står utanför bidragssystemet. Vi måste se till att hela pusslet
              går ihop innan jag kan säga hur vi ska gå vidare. Statskontoret
              gör översynen. När jag får den på plats kan jag säga hur vi ska
              gå vidare.
            </seg>
            <seg n="3066b559">
              Den andra delen som Magdalena Andersson frågade mig om var om
              Världshälsoorganisationens stödmaterial är översatt och gjort
              tillgängligt. Det är gjort. Det finns tillgängligt i skolorna
              och översatt i enlighet med riksdagens beslut. Svaret är i sin
              substans så långt vi kan komma i processen i dag. Jag kan inte
              gå längre. Jag tycker ändå att det är en signal om att vi har
              gjort saker som har efterfrågats och också är på väg att se över
              hela bidragssystemet för att få det att gå ihop.
            </seg>
          </u>
          <note type="speaker" n="ddcd85fe">
            Anf. 102 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-e7f454ba0ea7d7e3-3" n="fbe621c7">
            <seg n="5d32d399">
              Fru talman! Tråkigt nog är det så att självmordstalen minskade
              men har vänt igen. De har ökat. Den senaste statistiken visar
              att självmordstalen har ökat. Det är bekymmersamt.
            </seg>
            <seg n="b501eac3">
              Jag tog upp tillkännagivandet om WHO:s stödmaterial för självmordsprevention
              i skolor som en av mina frågor. Morgan Johansson säger jättestolt
              att materialet finns nu och att man har gjort det som riksdagen
              har beställt.
            </seg>
            <seg n="78e81237">
              Man kan läsa interpellationssvaret. Materialet finns tillgängligt
              på Internet utan kostnad. Information om detta har spridits till
              skolpersonal via tidskriften Skolhälsovårds temanummer förra året.
              Jaha. Vad blev resultatet av det? Man spred detta till skolpersonal
              via tidskriften Skolhälsovårds temanummer. Är ministern nöjd med
              resultatet av det här? Blev det bra? Är det en aktivitet ute på
              skolorna nu där man försöker sätta sig in i saken och lära sig
              mer? Är lärare och andra utbildade i det goda samtalet på skolorna?
              Vet man vad man ska titta efter? Vet elever vad det finns för
              hjälp och stöd när livet känns outhärdligt? Har det här stödmaterialet
              kommit ut och används såsom riksdagen en gång har tänkt och bestämt?
              Är ministern nöjd med detta?
            </seg>
            <seg n="1b95a678">
              Jag tror inte det, möjligtvis stolt men inte nöjd. Det borde
              han inte vara, fru talman. Det är ett alldeles för dåligt svar
              som Morgan Johansson ger. Kan Morgan Johansson stå här i riksdagen
              och säga att han är tillfreds med att det en gång förra året i
              en tidning gavs en upplysning om att man kan ladda ned ett informationsmaterial
              från Internet och att man med det har uppfyllt riksdagens tillkännagivande?
              Det kan väl ändå inte räcka, fru talman.
            </seg>
            <seg n="cacc3ce8">
              Professor Danuta Wasserman arbetar på Nationellt centrum för
              suicidforskning och prevention av psykisk ohälsa. Hon pratade
              i Agenda för några veckor sedan, den 7 mars, om suicid. Några
              av hennes ord var följande:
            </seg>
            <seg n="92ae74eb">
              Självmordsförsöken är förtvivlade rop på hjälp och självmorden
              hos unga utlöses inte sällan av, i vuxnas ögon, bagatellartade
              händelser. Skolans personal märker kanske att ungdomarna inte
              mår bra, men de är villrådiga, vet inte vad de skall göra. Man
              vill gärna tro att det bara är specialister som kan hjälpa. Men
              det är själen som måste komma i balans. Till det behövs samtal,
              och för samtal behövs tid, förståelse och kunskap. En ledsen,
              ångestladdad och osäker ung människa är dålig på att söka hjälp.
              Någon måste upptäcka Lotta.
            </seg>
            <seg n="3ca3abca">
              Självmordsförebyggande arbete kräver långsiktighet. En viktig
              del i detta arbete skulle vara att undervisning i prevention av
              psykisk ohälsa och dess yttersta konsekvens självmord, införs
              som ett obligatoriskt ämne inom utbildningen av de yrkesgrupper
              som arbetar med barn och ungdom. En sådan undervisning skulle
              också förbättra lärarnas arbetssituation.
            </seg>
            <seg n="c99a1864">
              Om inget görs kommer självmorden att öka.
            </seg>
            <seg n="a009d947">
              Jag skulle önska, fru talman, att Morgan Johansson nu berättade
              för oss vad han tänkt sig att göra för att verkligen få ut WHO-materialet
              i skolorna, vad han verkligen har tänkt att det ska bli av det.
              Då, när det är ute på riktigt, när man inte nöjer sig med att
              det en gång förra året stod i en tidning att det fanns, när det
              används, kanske vi kan tro att arbetet med att förebygga självmord
              är på gång då, men inte tidigare.
            </seg>
          </u>
          <note type="speaker" n="51e3a632">
            Anf. 103 LARS-IVAR ERICSON (c):
          </note>
          <u who="unknown" xml:id="i-f7d39bf8efede539-26" n="9ae8e68a">
            <seg n="f30fea7b">
              Fru talman! Det är tydligen så att kunskapen om självmord inte
              är så bra hos skolpersonalen. Jag hoppas att ministern tar ett
              samtal med Thomas Östros om detta.
            </seg>
            <seg n="895258d3">
              Magdalena nämnde att varje dödsfall i trafiken kostar ungefär
              15 miljoner kronor. Jag har en annan siffra på 17 ½ miljon kronor
              från Statens institut för kommunikationsanalys. Då undrar jag:
              Vilken myndighet beräknar samhällets kostnader för självmord och
              självmordsförsök?
            </seg>
            <seg n="2744de37">
              I väntan på svar på den frågan vill jag än en gång upprepa vikten
              av stöd till SPES. När ingen annan kan hjälpa finns denna resurs.
            </seg>
            <seg n="fecf258d">
              Som präst har jag kunnat lyssna och försöka förstå. Jag har kunnat
              hjälpa till med avskedstagande och kunnat hålla kontakten efteråt.
              Men den allra bästa hjälpen har getts genom de SPES-personer jag
              hänvisat till. Jag har kunnat ringa en kontaktperson som snabbt
              har funnits till för de anhöriga och som sedan har hållit kontakten
              under många år. Den möjligheten måste finnas i fortsättningen.
            </seg>
            <seg n="e0de3222">
              Det verkar dock som om det finns en smärtgräns för vad frivilliga
              krafter orkar med. Ett löfte om ekonomiskt stöd skulle trygga
              SPES framtid och dess verksamhet, en verksamhet som vi behöver
              mer än någonsin. Varje år dör tre gånger så många i suicid som
              i trafiken, och varje vecka orkar en svensk tonåring inte leva
              längre.
            </seg>
            <seg n="4f9742b0">
              Jag fick i dag en färsk siffra på att 15 personer sedan i julas
              har begått självmord genom att hoppa framför tåg i södra Sverige.
            </seg>
            <seg n="0e8beb61">
              Ministern, det här är verkligen angelägna saker som SPES vill
              hjälpa oss med. Jag hoppas att de kan få ett snart löfte om ett
              riktigt ekonomiskt stöd för verksamheten.
            </seg>
          </u>
          <note type="speaker" n="b0f4548e">
            Anf. 104 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-f187604134203447-2" n="addf15cc">
            <seg n="39a564ae">
              Fru talman! Först tar jag frågan om översynen av SPES. Magdalena
              Andersson ställde frågan till mig: Är det som riksdagen beslutade
              om gjort, det vill säga översättningen och att göra materialet
              tillgängligt? Jag svarade: Ja, det är gjort. Det är det som mitt
              svar innebär.
            </seg>
            <seg n="b7ff3fc4">
              Sedan ställer Magdalena Andersson frågan om jag är nöjd med detta,
              om detta är allt som man ska göra. Jag tror att man av mitt tidigare
              svar och resten av interpellationssvaret kan läsa ut att jag naturligtvis
              inte är det. Det är mycket annat vi också måste göra. WHO:s material
              kan vara bra som ett stödmaterial, men man ska inte tro att det
              är detta som helt och fullt avgör om vi blir framgångsrika eller
              inte när det gäller att motverka självmord, varken bland unga
              människor som går i skolan eller totalt sett. Det är en lång rad
              åtgärder på många fält i samhället som vi måste vidta, och jag
              har pekat på några av dem.
            </seg>
            <seg n="4a8c69e4">
              Inte minst pengafrågan är här en viktig del. Vi som står för
              ett samhälle där vi tar ut ganska mycket pengar i skatt och också
              är beredda att slåss för den principen kanske i motsats till en
              del andra politiker har också en del pengar över att satsa på
              hälso- och sjukvården, på skolan eller på att ge ordentliga bidrag
              till ideella organisationer. De pengarna har vi som orkar stå
              för det skatteuttaget.
            </seg>
            <seg n="50644c8e">
              Jag är självklart inte nöjd med situationen när det gäller självmordsfrekvensen.
              Men det är fel att säga att vi vet att självmorden ökar. Vi har
              sett en ökning under ett år, 2001. Vi såg det också vid mitten
              av 90-talet, 1995. Sedan vände det nedåt igen. Det är fel att
              av siffran det året dra slutsatsen att vi har en trendmässig ökning.
              Det vet vi inte än. Det kan mycket väl vara så. Det verkligt oroande
              är dock, som jag pekade på i mitt tidigare inlägg, att självmordsförsöken
              av allt att döma ökar, framför allt bland unga flickor. Då ska
              vi också rikta insatser dit. Jag pekade också på en av de insatser
              vi gör på det området, förutom det allmänna stödet till skolorna.
            </seg>
            <seg n="7dc57f49">
              Lars-Ivar Ericson talar mycket om samhällets kostnader för självmord
              och samhällskostnader över huvud taget. Jag värjer mig mot den
              typen av resonemang, och jag tror att många andra som har anhöriga
              som har tagit livet av sig också gör det. Vi kan inte räkna liv
              i pengar på det sättet och ställa kostnader för liv mot annat.
              Det vill jag inte göra. Det räcker med att konstatera att vi fortsättningsvis
              har en situation som vi inte är nöjda med där vi måste gå in och
              stödja på olika sätt, och jag har också försökt redovisa hur vi
              har gjort det.
            </seg>
            <seg n="b6d5c150">
              En del av det jag nu har fått frågor om har jag svarat på översynen
              av statsbidragen och likaså vad vi har gjort med WHO:s skolmaterial.
              Det väsentliga tror jag dock är att fortsätta satsningarna på
              hälso- och sjukvård, på skolpersonal samt på att bygga ut psykiatrin
              i Sverige och, kanske framför allt, se till att den kan få ökade
              resurser. Som vi vet är den i stort behov av det. Där vet ni också
              att vi har en process på gång med Anders Miltons uppdrag som samordnare
              inom psykiatrin, så där kan vi nog också förvänta oss resultat
              nya saker utöver det som vi redan har redovisat.
            </seg>
          </u>
          <note type="speaker" n="5f3937d5">
            Anf. 105 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-e7f454ba0ea7d7e3-4" n="fbe621c7">
            <seg n="e658f64b">
              Fru talman! De svar vi har fått av Morgan Johansson är i alla
              fall inte jag särskilt nöjd med. Svaret angående SPES var oerhört
              blekt. Det sade ingenting. Det sade att det pågår en översyn.
              Jag kan ha viss förståelse för att man inte vill lägga sig i översynen,
              men jag tycker ändå, fru talman, att man kan ha en viljeinriktning
              och berätta om man anser att detta är så pass viktigt att det
              ska beaktas i översynen. Det har vi inte fått höra tyvärr. Det
              är alldeles tyst i den frågan.
            </seg>
            <seg n="e86e89d7">
              När det gäller WHO:s stödmaterial har riksdagen via ett tillkännagivande
              beställt att WHO:s stödmaterial ska göras tillgängligt i skolorna.
              Jag frågar Morgan Johansson hur detta har gjorts och vilka åtgärder
              han är beredd att vidta för att det här ska finnas tillgängligt
              i skolorna. Då säger Morgan Johansson: Detta har vi redan gjort.
              Jag behöver inte göra någonting mer, utan det gjordes förra året
              genom att man i en tidning sade att detta finns tillgängligt på
              Internet.
            </seg>
            <seg n="07365508">
              Detta kan man väl ändå inte vara nöjd med! Jag förstår inte att
              Morgan Johansson fortfarande står och säger att vi har gjort vad
              vi ska göra och att detta är bra. Det är tråkigt att höra. Detta
              är ett så bra material, fru talman, och nu är det så många som
              kommer att missa det därför att man inte har information och kunskap
              om det här.
            </seg>
            <seg n="c9f815fd">
              Det finns stora samhällskostnader att spara. Om man inte får
              nämna pengarna som det egentligen handlar om så är jag intresserad
              av vad Morgan Johansson kommer att säga till Vägverket i de här
              frågorna. Vägverket räknar sannerligen varje trafikoffer i pengar,
              och det skäms de inte för.
            </seg>
          </u>
          <note type="speaker" n="a3f80e6e">
            Anf. 106 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-62ca17958f9c3ed8-0" n="addf15cc" next="i-6c8bda52e7f6e45b-0">
            <seg n="ce8d4c82">
              Fru talman! Jag tror inte att det finns så mycket att tillägga.
              Magdalena Andersson frågade om vi är beredda att göra en översyn
              av statsbidraget till ideella organisationer. Svaret är att vi
              redan gör det och att den översynen levereras till mig i slutet
              av nästa månad. Innan dess kan jag inte gå längre i besked.
            </seg>
            <seg n="75c93db1">
              Den andra frågan var om vi har verkställt riksdagens beslut om
              att göra WHO:s material tillgängligt. Det har vi också gjort.
              Vi har översatt det och dessutom gjort en informationsinsats när
              det gäller skolpersonal. Magdalena Andersson kanske förväntade
              sig att det materialet skulle utgöra grunden för en bred informationsinsats
              riktad mot skolelever. Problemet är att just det materialet inte
              är särskilt lämpat för det. Det är väldigt psykiatriskt hållet.
              Det lämpar sig nog mer för en insats riktad till elevvårdspersonal.
              Det är också därför vi har använt det så. Man måste utforma budskapet
              på ett annat sätt än vad det materialet står för.
            </seg>
            <seg n="3eb3af6b">
              Jag är inte mannen som vet bäst hur man ska lägga upp en informationskampanj
              av det slaget. Det vet man bäst på varje skola. Därför ska vi
              inte underskatta skolornas sätt att arbeta vidare med det här
              materialet och också material som kommer från många andra ställen.
              Inte minst Danuta Wassermans arbete och arbetet från NASP är en
              viktig stödfunktion till landets skolor.
            </seg>
            <seg n="f93bedee">
              Med de åtgärder som jag har redovisat och de svar som jag hittills
              har givit tycker jag att det finns ett klart besked om vilken
              viljeinriktning vi strävar efter.
            </seg>
          </u>
          <note n="86a9e740">
            Överläggningen var härmed avslutad.
          </note>
          <note n="dc721243">
            18 § Anmälan om inkomna faktapromemorior om förslag från Europeiska
            kommissionen
          </note>
          <note n="bbf759c9">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="morgan_johansson_b23097" xml:id="i-6c8bda52e7f6e45b-0" n="addf15cc" prev="i-62ca17958f9c3ed8-0">
            <seg n="abbc9c7f">
              KOM(2003)742
            </seg>
          </u>
          <note n="2b225f6c">
            KOM(2003)740
          </note>
          <note n="2fc9b7ca">
            KOM(2004)102
          </note>
          <note n="2ceee2b9">
            19 § Hänvisning av ärende till utskott
          </note>
          <note n="2112c611">
            Föredrogs och hänvisades
          </note>
          <note n="475e0946">
            20 § Förnyad bordläggning
          </note>
          <note n="9c3b4330">
            Föredrogs och bordlades åter
          </note>
          <note n="99944c81">
            21 § Bordläggning
          </note>
          <note n="553f1134">
            Anmäldes och bordlades
          </note>
          <note n="f5316cf2">
            22 § Anmälan om interpellationer
          </note>
          <note n="3483a6fc">
            Anmäldes att följande interpellationer framställts
          </note>
          <note n="2910d235">
            den 19 mars
          </note>
          <note n="ba8c32a1">
            Mariam Osman Sherifay
          </note>
          <note n="0d6bb030">
            Hans Backman
          </note>
          <note n="48838b9e">
            Hillevi Engström
          </note>
          <note n="a68318f8">
            Helena Bargholtz
          </note>
          <note n="27752e2b">
            Peter Pedersen
          </note>
          <note n="0b7419cf">
            den 22 mars
          </note>
          <note n="a343f1fe">
            Cristina Husmark Pehrsson
          </note>
          <note n="f2956b9b">
            den 23 mars
          </note>
          <note n="230d7b69">
            Yvonne Ruwaida
          </note>
          <note n="9ffacd9a">
            Marietta de Pourbaix-Lundin
          </note>
          <note n="d3e1dc38">
            Interpellationerna 375 och 376 redovisas i bilaga som fogats
            till riksdagens snabbprotokoll tisdagen den 23 mars.
          </note>
          <note n="09fd08f6">
            Övriga interpellationer redovisas i bilaga som fogats till riksdagens
            snabbprotokoll tisdagen den 30 mars.
          </note>
          <note n="ba407c06">
            23 § Anmälan om frågor för skriftliga svar
          </note>
          <note n="80a4d199">
            Anmäldes att följande frågor för skriftliga svar framställts
          </note>
          <note n="2910d235">
            den 19 mars
          </note>
          <note n="2576c660">
            Ragnwi Marcelind
          </note>
          <note n="3c5e6ee5">
            Bertil Kjellberg
          </note>
          <note n="7db6550e">
            Magdalena Andersson
          </note>
          <note n="87ad5469">
            Gabriel Romanus
          </note>
          <note n="a343f1fe">
            Cristina Husmark Pehrsson
          </note>
          <note n="0a7b7880">
            Jan-Olof Larsson
          </note>
          <note n="48838b9e">
            Hillevi Engström
          </note>
          <note n="8b498a77">
            Karin Svensson Smith
          </note>
          <note n="e5f2ac6c">
            Cecilia Widegren
          </note>
          <note n="a5cfaffe">
            Lars Wegendal
          </note>
          <note n="e5f2ac6c">
            Cecilia Widegren
          </note>
          <note n="d54ff072">
            Tuve Skånberg
          </note>
          <note n="0601917e">
            Kent Olsson
          </note>
          <note n="0a3c2f4e">
            Ulla Hoffmann
          </note>
          <note n="aa380843">
            Lennart Fremling
          </note>
          <note n="48838b9e">
            Hillevi Engström
          </note>
          <note n="0601917e">
            Kent Olsson
          </note>
          <note n="0b7419cf">
            den 22 mars
          </note>
          <note n="af9cd02f">
            Sten Tolgfors
          </note>
          <note n="af9cd02f">
            Sten Tolgfors
          </note>
          <note n="f2956b9b">
            den 23 mars
          </note>
          <note n="9ffacd9a">
            Marietta de Pourbaix-Lundin
          </note>
          <note n="5e803249">
            Cecilia Wigström
          </note>
          <note n="31c578da">
            Anita Brodén
          </note>
          <note n="4f9893ad">
            Johan Pehrson
          </note>
          <note n="f03a1261">
            Åsa Torstensson
          </note>
          <note n="9ffacd9a">
            Marietta de Pourbaix-Lundin
          </note>
          <note n="6d8dd17d">
            Frågorna 949965 redovisas i bilaga som fogats till riksdagens
            snabbprotokoll tisdagen den 23 mars.
          </note>
          <note n="846a3fdb">
            Övriga frågor redovisas i bilaga som fogats till riksdagens snabbprotokoll
            tisdagen den 30 mars.
          </note>
          <note n="766ace2a">
            24 § Anmälan om skriftliga svar på frågor
          </note>
          <note n="b191b2d8">
            Anmäldes att skriftliga svar på följande frågor inkommit
          </note>
          <note n="d76f4d3e">
            den 17 mars
          </note>
          <note n="3547b0ef">
            Erling Wälivaara
          </note>
          <note n="f2956b9b">
            den 23 mars
          </note>
          <note n="c673878b">
            Ingegerd Saarinen
          </note>
          <note n="634a0a23">
            Anita Sidén
          </note>
          <note n="ee3452b4">
            Lars-Ivar Ericson
          </note>
          <note n="c68cb4fd">
            skimming
          </note>
          <note n="e23faa4f">
            Tina Acketoft
          </note>
          <note n="a7c25073">
            Joe Frans
          </note>
          <note n="93307150">
            den 24 mars
          </note>
          <note n="0601917e">
            Kent Olsson
          </note>
          <note n="c9749d3f">
            Svaret på fråga 2003/04:887 redovisas i bilaga som fogats till
            riksdagens snabbprotokoll tisdagen den 23 mars.
          </note>
          <note n="d0b8d4a3">
            Övriga svar redovisas i bilaga som fogats till riksdagens snabbprotokoll
            tisdagen den 30 mars.
          </note>
          <note n="7c9ae651">
            25 § Kammaren åtskildes kl. 20.33.
          </note>
          <note n="7d980c2a">
            Förhandlingarna leddes
          </note>
          <note n="79871479">
            /Monica Gustafson
          </note>
        </div>
      </body>
    </text>
  </TEI>
</teiCorpus>
