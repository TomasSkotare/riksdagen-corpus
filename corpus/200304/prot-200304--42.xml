<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--42</head>
          <docDate when="2003-12-04">2003-12-04</docDate>
        </div>
      </front>
      <body>
        <div>
          <note n="27120c27">
            ﻿
          </note>
          <note n="7f8bed12">
            Riksdagens protokoll
          </note>
          <note n="cd05e1d0">
            2003/04:42
          </note>
          <note type="date" n="0c3af117">
            Torsdagen den 4 december
          </note>
          <note n="a3f0776c">
            Kl. 08:59 - 21:02
          </note>
          <note n="2b37de8c">
            1 § Justering av protokoll
          </note>
          <note n="5698e65e">
            Justerades protokollet för den 28 november.
          </note>
          <note n="be31c3dc">
            2 § Meddelande om aktuell debatt
          </note>
          <note n="af134372">
            Förste vice talmannen meddelade att på begäran av Moderata samlingspartiets
            riksdagsgrupp skulle en aktuell debatt om den svenska alkoholpolitiken
            äga rum tisdagen den 9 december kl. 9.00.
          </note>
          <note n="5f10da29">
            Från regeringen skulle statsrådet Morgan Johansson delta.
          </note>
          <note n="1163aaf7">
            Den inkomna skrivelsen hade följande lydelse:
          </note>
          <note n="f1f2f10a">
            Begäran om aktuell debatt om den svenska alkoholpolitiken
          </note>
          <note n="dade20a3">
            Riksdagen har vid ett flertal tillfällen slagit fast att Sverige
            skall begränsa alkoholens medicinska och sociala skadeverkningar
            genom att upprätthålla en restriktiv alkoholpolitik. Målsättningen
            har varit att minska den totala alkoholkonsumtionen genom bl.a.
            en uttalad högskattepolitik och ett lagstadgat detaljhandelsmonopol
            tidigare även ett monopol i grossistledet. Förutsättningarna för
            denna politik har nu i grunden förändrats.
          </note>
          <note n="62be785d">
            Enligt vår mening innebär detta att grundvalarna för den restriktiva
            svenska alkoholpolitiken har raserats. Det kan ifrågasättas om
            alkoholpolitiken med sina långtgående inslag av förmynderi gentemot
            medborgarna längre främjar folkhälsan och om den överhuvudtaget
            är möjlig eller önskvärd att upprätthålla. Moderaterna begär att
            denna frågeställning blir föremål för en aktuell debatt i riksdagen.
          </note>
          <note n="a6da6c4f">
            Mikael Odenberg
          </note>
          <note n="fa76c4bb">
            3 § Hänvisning av ärende till utskott och beslut om förlängd
            motionstid
          </note>
          <note n="bdba8670">
            Föredrogs och hänvisades
          </note>
          <note n="8013386e">
            Kammaren biföll talmannens förslag att motionstiden för ovanstående
            proposition skulle förlängas till fredagen den 23 januari 2004.
          </note>
          <note n="fcae4ead">
            4 § Beslut om ärenden som slutdebatterats den 3 december
          </note>
          <note n="1d158c5d">
            Förste vice talmannen meddelade följande rättelse på sid. 207
            i bet. 2003/04:TU1 res. 28:
          </note>
          <note n="8ae7d057">
            Förslag till riksdagsbeslut
          </note>
          <note n="56445663">
            Punkt 1
          </note>
          <note n="c3009b70">
            Punkt 9
          </note>
          <note n="f5a5e00a">
            Punkt 19
          </note>
          <note n="6ba6f34c">
            Punkt 20
          </note>
          <note n="b4384f81">
            Punkt 22
          </note>
          <note n="58c9e9d0">
            Punkt 32
          </note>
          <note n="5b5811f3">
            Punkt 33
          </note>
          <note n="d4c14ad4">
            Punkt 36
          </note>
          <note n="706f8b79">
            Punkt 51
          </note>
          <note n="2cf5881a">
            Övriga punkter
          </note>
          <note n="074ebc9a">
            Punkt 2
          </note>
          <note n="269e2bfb">
            Punkt 4
          </note>
          <note n="24407e6c">
            Punkt 5
          </note>
          <note n="47bef840">
            Punkt 10
          </note>
          <note n="2cf5881a">
            Övriga punkter
          </note>
          <note n="56445663">
            Punkt 1
          </note>
          <note n="074ebc9a">
            Punkt 2
          </note>
          <note n="8a46ccba">
            Punkt 3
          </note>
          <note n="269e2bfb">
            Punkt 4
          </note>
          <note n="24d6cdc1">
            Punkterna 59
          </note>
          <note n="0a447c27">
            5 § Hälsovård, sjukvård och social omsorg
          </note>
          <note type="speaker" n="4845e09f">
            Anf. 1 CONNY ÖHMAN (s):
          </note>
          <u who="conny_ohman_dab026" xml:id="i-1303c1339dec7c2d-0" n="03d319a6" next="i-871b9dabee4fe5a3-0"/>
          <note n="d6e29ff2">
            Herr talman! I socialutskottets betänkande nr 1 för detta riksdagsår
            behandlas regeringens förslag beträffande anslagen under utgiftsområde
            9. Betänkandet tar också upp fem motionsyrkanden från allmänna
            motionstiden föregående år och drygt 270 motionsyrkanden från
            innevarande riksdagsår.
          </note>
          <u who="conny_ohman_dab026" xml:id="i-871b9dabee4fe5a3-0" n="03d319a6" prev="i-1303c1339dec7c2d-0">
            <seg n="c63fcc27">
              De anslagsområden som riksdagen nu ska debattera och besluta
              om gäller verksamheter kopplade till det som kan betecknas som
              välfärdens kärna. De utgörs av hälso- och sjukvårdspolitik, folkhälsa,
              barnpolitik, handikappolitik, äldrepolitik, tandvård, läkemedel,
              socialtjänstpolitik med mera.
            </seg>
            <seg n="a0263576">
              Merparten av kostnaderna för dessa verksamhetsområden finansieras
              ju via kommunal- och landstingsskatt, men på viktiga områden har
              staten ett finansieringsansvar. Bland annat gäller detta självfallet
              de statliga myndigheter som är verksamma på detta område.
            </seg>
            <seg n="3aea1770">
              Det ena tillkännagivandet innebär att utskottet delar uppfattningen
              att det vore önskvärt med en mer stabil statlig finansiering av
              Rett Center, ett nationellt centrum för medicinsk specialistvård,
              forskning och information om Rett syndrom. Detta centrum är det
              enda av sitt slag i landet och beläget i Östersund. Utskottet
              menar att regeringen snarast bör göra en bedömning av verksamheten
              vid Rett Center och därefter återkomma till riksdagen med förslag
              till hur finansieringsfrågan kan lösas på lång sikt.
            </seg>
            <seg n="b2cf475e">
              Det andra tillkännagivandet rör åtgärder för hemlösa. Utskottet
              menar att regeringen snarast bör återkomma till riksdagen med
              en redovisning av vilka åtgärder som hittills har vidtagits, vilket
              resultat insatserna har fått samt vilka åtgärder som regeringen
              planerar att vidta inom den närmaste framtiden i syfte att förbättra
              situationen för de mest utsatta i samhället.
            </seg>
            <seg n="db7389b3">
              Utskottet gör vidare ett uttalande angående spelberoende, där
              det betonas att utskottet noga kommer att följa problemet och
              att utskottets bedömning är att detta kommer att ges en betydande
              uppmärksamhet i framtiden.
            </seg>
            <seg n="98a2a384">
              Ett stort antal av motionerna handlar om den psykiatriska vården.
              Efter den inledande rundan i den debatt som nu följer kommer därför
              att följa en runda omkring den psykiatriska vården.
            </seg>
            <seg n="229b9061">
              Herr talman! De politiska motiven för såväl majoritetens förslag
              som reservationerna och de särskilda yttrandena kommer att framgå
              av den debatt som nu följer med anledning av socialutskottets
              betänkande.
            </seg>
          </u>
          <note n="7a633f9b">
            Den 19 november innevarande år fastställdes utgiftsramen för
            utgiftsområdet till drygt 37 miljarder kronor. Utskottet tillstyrker
            regeringens förslag till medelsanvisningar, begärda bemyndiganden
            och lagförslag. Samtliga motionsyrkanden avstyrks. Utskottet föreslår
            dock, med anledning av motioner, två tillkännagivanden.
          </note>
          <note n="7e819863">
            Till betänkandet har fogats 24 reservationer och ytterligare
            sju särskilda yttranden.
          </note>
          <note type="speaker" n="3ac6b036">
            Anf. 2 INGRID BURMAN (v):
          </note>
          <u who="ingrid_burman_114164" xml:id="i-fb60223a1ab527bc-0" n="08918f01">
            <seg n="adcfb482">
              Herr talman! Det här betänkandet behandlar vida områden precis
              som Conny Öhman har redovisat. Det handlar om sjukvård, hälsovård,
              social omsorg, äldreomsorg. Det är väldigt många områden som utgiftsområdet
              hanterar. Man hinner inte beröra alla. Jag tänkte tala lite grann
              om sjukvården och sjukvårdens utveckling.
            </seg>
            <seg n="aec5ed04">
              När jag tittar bakåt på de senaste åren kan jag konstatera att
              anslagen till sjukvården har ökat. Det har varit en viktig och
              nödvändig förstärkning. Det behövs resurser för att möta de behov
              som ökar i takt med att befolkningen blir äldre och i takt med
              att den medicinska vetenskapen gör alltfler framsteg. Sjukvården
              kan numera göra alltmer för alltfler.
            </seg>
            <seg n="c7c1ded5">
              Sjukvården och hälsovården har fått förstärkning. Också årets
              budget innehåller vissa förstärkningar, även om det inte märks
              i det här utgiftsområdet men inom utgiftsområde 25. Det handlar
              om tillgänglighetsmedel, och det handlar om att det så kallade
              sysselsättningsstödet förlängs och kommer att permanentas för
              2005. Trots det uppvisar alltfler landsting underskott. Vården
              utsätts återigen för besparingar. Ett exempel är landstinget i
              Helsingforss län, där den nuvarande majoriteten ärvt ett gigantiskt
              underskott från den tidigare borgerliga majoriteten vilket man
              nu tvingas hantera.
            </seg>
            <seg n="0493e667">
              Den sammantagna bilden blir alltså att sjukvården behöver mer
              resurser. Det finns också en överenskommelse mellan de nuvarande
              samarbetspartierna i 121-punktsprogrammet att vi ska tillföra
              mer resurser. Jag tycker själv att det är glädjande att socialministern
              i senaste Dagens Medicin gick ut och sade att det är absolut nödvändigt.
              Det är också Vänsterpartiets åsikt att detta måste till.
            </seg>
            <seg n="07b07d01">
              I årets budget handlar det om att vi förlänger anslagen till
              sjukvården på ungefär 4,7 miljarder. Det här är nödvändigt, och
              det krävs mer resurser. I dag finns det ett stort behov av att
              öka tillgängligheten i sjukvården. Det gäller också att säkra
              en god sjukvård i hela landet. Men vad vi inte behöver det vill
              jag betona är fler vinstintressen i vården så att de som har stora
              tjocka plånböcker kan köpa extra tjänster och skaffa sig förtur
              medan de som har behov men inte en tillräckligt tjock plånbok
              får vänta. För Vänsterpartiets del är det viktigt att markera
              att vinstintressen inte är något som vi ska ha in i sjukvården.
            </seg>
            <seg n="bc94112d">
              Det är bra att vi förlänger de tillfälliga stöden på 4,7 miljarder
              till kommun- och landstingssektorn och att de permanentas från
              2005. Det är nödvändigt att vi från Socialdemokraterna, Vänsterpartiet
              och Miljöpartiet tar ansvar och uppfyller vår överenskommelse
              i 121-punktsprogrammet att vi ska tillföra ytterligare resurser
              till sjukvården.
            </seg>
            <seg n="26501b23">
              Jag vill övergå till att lyfta fram några andra förslag inom
              det här utgiftsområdet som leder framåt när det gäller att utveckla
              välfärden. Rikskvinnocentrums anslag ökas till 9,2 miljoner kronor.
              Anslaget permanentas nu. Rikskvinnocentrum ska också bli ett nationellt
              institut. Det är en bra och nödvändig utveckling för att vi ska
              kunna vårda och behandla de kvinnor som utsatts för grovt våld
              och också kunna utveckla och sprida kunskap om behandlingsmetoder
              och forskning kring detta.
            </seg>
            <seg n="84357a0c">
              Det avsätts ytterligare 9 miljoner till kvinno- och mansjourernas
              verksamhet. Det är bra, tycker vi. Tandvårdsförmånen får ytterligare
              medel. Det är för att klara högkostnadsskyddet för personer över
              65 år. Det avsätts medel för ersättning till talidomidskadade.
              Folkhälsoinstitutet disponerar 30 miljoner för förebyggande insatser
              mot tobak. Det tillförs ytterligare 10 miljoner 2004 för att förebygga
              och motverka den negativa sociala konsekvensen av spelande. För
              att fortsätta arbetet med att genomföra alkoholhandlingsplanen
              tillförs 75 miljoner för 2004. Det skapas ett nationellt kunskapscentrum
              vid Mo gård för samhällets stöd till personer med dövblindhet.
              Där avsätter vi 2 miljoner.
            </seg>
            <seg n="cbeeaf66">
              Det här är ett axplock av nya och förlängda satsningar i budgeten
              inom utgiftsområdet som vi i Vänsterpartiet tycker är viktiga.
              Vi gör också två tillkännagivanden som hela utskottet står bakom.
              Det gläder mig. Det handlar om Rett Center som Conny Öhman redovisade.
              Det handlar också om de hemlösa.
            </seg>
            <seg n="4632ba9a">
              Jag tog fram ett gammalt anförande som handlade om det här utgiftsområdet,
              från 2001. Då konstaterade jag att det pågick en rad projekt ute
              i kommunerna när det gällde hemlösa men att det fortfarande fanns
              många människor som levde på parkbänkar, i tunnelbanan och i industriområden
              utan permanent boende. Detta var alltså för två år sedan.
            </seg>
            <seg n="d61ea6cf">
              Jag är nu väldigt glad dels över att vi i budgeten har avsatt
              medel, dels över att utskottet säger att det nu är dags att redovisa
              vad som är gjort och vad man avser att göra. Det här är ett skammens
              märke som vi lever med i Sverige. Det är också något som finns
              i kommunerna oavsett majoritet; det vill jag gärna understryka.
              Jag tycker alltså att det är bra att utskottet nu tar ett samlat
              och gemensamt grepp i den här frågan.
            </seg>
            <seg n="010f79ed">
              Herr talman! Betänkandet handlar också om motioner från allmänna
              motionstiden. Här har Vänsterpartiet reserverat sig på några punkter.
              Elina Linna kommer senare i debatten att beröra reservationerna
              som handlar om psykiatrin. Själv vill jag lyfta fram vår reservation
              nr 22 som jag härmed också yrkar bifall till. Den handlar om kvinnojourerna.
            </seg>
            <seg n="30d54408">
              I dag saknar flera kommuner kvinnojourer. Det vet vi. Ändå är
              detta en viktig verksamhet. Vi menar att kommunerna har ett ansvar
              för att skapa sådana villkor att kvinnor kan och orkar arbeta
              inom ramen för kvinnojourerna. Kommunernas ansvar kan handla om
              att erbjuda bra lokaler, driftsbidrag, kontakt med socialtjänsten
              med mera.
            </seg>
            <seg n="48dce5c9">
              På nationell nivå saknas det i dag en samlad kunskap om vilka
              kommuner som har kvinnojourer och vilket stöd dessa får av kommunerna.
              Jag har mött kvinnojourer som tvingas tigga kläder och leksaker
              och betala jourernas telefonräkning ur egen ficka.
            </seg>
            <seg n="95d8dacf">
              Vi anser att regeringen ska få i uppdrag att kartlägga tillgången
              på kvinnojourer i landet med målsättningen att säkra alla kvinnors
              rätt och möjlighet att uppsöka kvinnojourer när man behöver det.
              Det här ska man kunna göra antingen i den egna kommunen eller
              i grannkommunen.
            </seg>
            <seg n="782ad068">
              Tyvärr har en utskottsmajoritet avvisat detta, och man har gjort
              det utan att motivera avslaget i ställningstagandet. Därför ser
              jag fram emot att majoriteten redovisar sina skäl för att inte
              kunna ta ansvaret att i varje fall skaffa sig kunskap om hur det
              ser ut över landet och var bristerna finns. Det är ju också första
              steget till att kunna åtgärda den problematik som faktiskt är
              verklighet för alltför många kvinnor i det här landet.
            </seg>
            <seg n="08ada61e">
              Med det, herr talman, tackar jag för mig.
            </seg>
          </u>
          <note type="speaker" n="f2d6f661">
            Anf. 3 CARL-AXEL JOHANSSON (m):
          </note>
          <u who="morgan_johansson_5e232b" xml:id="i-ca2c431e34700e5c-0" n="50cf9c8e">
            <seg n="ccfc27a8">
              Herr talman! Inledningsvis vill jag yrka bifall till våra reservationer
              3 och 24 och nämna att vi vid dagens beslut om budgeten inte deltar
              i detta eftersom budgetramarna i sin helhet redan tidigare är
              tagna. Jag hänvisar till vårt särskilda yttrande i frågan.
            </seg>
            <seg n="ed6ddd91">
              En fråga som är viktig för oss alla är sjukvården. Det är inte
              konstigt då vi alla förr eller senare kommer att behöva vård i
              någon form. Därför är budgetfrågorna viktiga, inte de absoluta
              siffrorna men väl hur satsningarna fördelas.
            </seg>
            <seg n="74108f1d">
              Vår budget speglar på vilket sätt vi moderater vill ge förutsättningar
              för en fungerande sjukvård en sjukvård där patienterna sätts i
              centrum, där personalen får förutsättningar att utöva sitt yrke,
              där kreativitet kan blomstra, där vårdköerna kan kapas, där misstroende
              och pekpinnar ersätts med erkännande och där vårdpersonalen inte
              längre förvandlas till pappersvändare.
            </seg>
            <seg n="e303aa97">
              Utvecklingen inom sjukvården visar på Socialdemokraternas misslyckande
              trots flera år vid regeringsmakten. Överallt kommer signalerna
              om att vårdköerna ökar beroende på det sparbeting som nu föreligger
              inom landstingen. En del landsting lyfter fram frågan vilket slags
              vård man har rätt till för de skattemedel man erlagt för sjukvården.
              Det är bra att denna debatt nu kommer, för detta visar misslyckandet
              i all sin prakt.
            </seg>
            <seg n="9ef6d9af">
              Det blir alltmer tydligt att den socialdemokratiska politiken
              leder fram till en sjukvård där olika försäkringar finner sin
              marknad. Trots Socialdemokraternas påstående att detta är man
              emot för man i verkligheten en politik där försäkringar alltmer
              blir en förutsättning för att få rätt vård i rätt tid. Detta,
              herr talman, är en mycket kraftfull signal om det socialdemokratiska
              misslyckandet i sjukvården.
            </seg>
            <seg n="0bd0e64d">
              För ett år sedan sade socialministern att man skulle införa en
              vårdgaranti från den 1 januari 2004. Jag undrade då: Kan vi lita
              på Socialdemokraterna nu? Den som lever får se.
            </seg>
            <seg n="ba45b725">
              Nu har vi fått se, och det vi ser är: Nej, det blir ingen vårdgaranti.
              Det blir inte ens en tummetott. Vi kan inte lita på regeringen.
            </seg>
            <seg n="7bc13fa8">
              Hade Lars Engqvist varit här i dag hade jag frågat honom om han
              inte ser detta som ett svek mot dem som nu står i allt längre
              vårdköer.
            </seg>
            <seg n="ccdfeafd">
              Herr talman! Vi vill införa en nationell vårdgaranti. Det skulle
              sätta patienterna i centrum. Men nej, nej och åter nej säger Socialdemokraterna,
              liksom tidigare då man vid ett flertal tillfällen avslagit vårdgarantin
              med hjälp av sina stödpartier.
            </seg>
            <seg n="8a36074c">
              För år 2004 avsätter vi 2 miljarder och för år 2005 1 ½ miljard
              till detta.
            </seg>
            <seg n="846299e8">
              Sjukvården är en funktion och inte en indelning i olika politiska
              nivåer. Det krävs att patienten sätts i centrum genom samarbete
              och genom att nätverk mellan olika aktörer med olika kompetenser
              byggs upp. Vilka gör detta bäst? Ja, inte är det landstingen.
            </seg>
            <seg n="a9489c0b">
              Hade Lars Engqvist varit här i dag hade jag frågat honom om det
              inte vore dags att avveckla landstingen.
            </seg>
            <seg n="3991708d">
              Herr talman! Det finns stora problem med stigande läkemedelskostnader
              i Socialdemokraternas Sverige. Vi vill införa ett högkostnadsskydd
              för läkemedel som är annorlunda utformat än dagens. Med vårt högkostnadsskydd
              blir prisreglering av de flesta läkemedel överflödig.
            </seg>
            <seg n="dc789328">
              Vi anser också att en avreglering av det statliga apoteksmonopolet
              är grundläggande för en fungerande läkemedelsmarknad. Etableringsrätt
              och receptfria läkemedel till försäljning i licensierade dagligvarubutiker
              ger bättre tillgänglighet till läkemedel såväl i tätort som i
              glesbygd. Konkurrens ger bättre prisspridning och en prissättning
              som mer svarar mot kundens vilja att betala för service och tillgänglighet.
              Förutsättningarna för att läkemedel ska kunna användas optimalt,
              framför allt på egenvårdsområdet, förbättras vid en avreglering.
            </seg>
            <seg n="b8d51e10">
              Läkemedelskostnaderna måste också ses mot bakgrund av att nya
              mediciner, om än dyra, ökar livskvaliteten, minskar lidande och
              botar sjukdomar i allt större utsträckning samtidigt som man sparar
              vårddagar och operationer på sjukhus, exempelvis för de magsårssjuka.
              Det som kostar mer på ett ställe sparar man på andra. Detta belyses
              knappast alls i debatten. Därför måste sjukvårdsbudget och läkemedelsbudget
              hanteras som en helhet och inte som olika delar.
            </seg>
            <seg n="426a1c04">
              Vår hälso- och sjukförsäkring är inget annat än denna helhet.
              Och lyssna nu alla mycket noga den finansieras gemensamt via skatten,
              solidariskt. Lägg det på minnet!
            </seg>
            <seg n="944ee4cd">
              Herr talman! Folkhälsoarbetet måste förändras. Institutioner
              måste träda tillbaka och arbetet förankras i mer lokala former
              där människor möts och där man samtalar. Då når informationen
              fram och känns viktig. Det är i sjukhusens väntrum, på mödravårdscentraler
              och barnavårdscentraler, på krogar och kasinon, inte genom storslagna
              nationella handlingsprogram utan i lokalt förankrade grupper som
              arbetar med problemen, som den största nyttan på sikt kan nås.
            </seg>
            <seg n="6fd9320a">
              Herr talman! Vi vill avskaffa Systembolagets försäljningsmonopol.
              Nuvarande politik har inte minskat alkoholkonsumtionen. Detta
              om något måste väl vara ett bevis på att den förda alkoholpolitiken
              har misslyckats och att annat måste till i folkhälsans namn. Vi
              har nått vägs ände. Det behövs en annan politik där attityder
              och ansvarskänsla förändras och där försäljningsmonopolet upphör.
            </seg>
            <seg n="6c229025">
              Den totala konsumtionen minskar inte trots vårt systembolagsmonopol,
              trots höga priser och trots alla försök att minska tillgängligheten.
              I stället får vi en ökad kriminalitet och en illegal marknad som
              inte känner åldersgränser eller öppettider.
            </seg>
            <seg n="b1d8a445">
              Men även inom den legala marknaden har den senaste tiden visat
              på misstänkta olagligheter med mutor och bestickningar. Vari ligger
              logiken att tillåta konkurrerande aktörer i importerande grossistled
              men bevara ett försäljningsmonopol när det gäller konsumenterna?
              Hade Morgan Johansson varit här hade jag kanske fått svar på frågan:
              Hur kan denna politik förbättra folkhälsan?
            </seg>
            <seg n="eae7923d">
              Herr talman! Det är attityder och livsstil som behöver påverkas
              genom information. Fokus i debatten måste handla om detta, inte
              det snäva fokus som gäller nu med höga skatter och försök att
              bygga murar runt ett Sverige i ett fritt Europa med fri rörlighet.
              Flertalet människors förmåga att hantera sitt alkoholbruk måste
              respekteras. Tidigt förebyggande och attitydförändrande arbete
              måste vara lokalt förankrat. Personal inom primärvården måste
              utbildas för att tidigt kunna upptäcka alkoholrelaterade sjukdomssymtom.
              Missbrukarvården behöver förstärkas och psykiatrins och socialtjänstens
              ansvarsområde ses över.
            </seg>
            <seg n="080263a3">
              Herr talman! Vi tillför 20 miljoner mer än regeringen för informationsinsatser
              inom alkohol-, narkotika- och tobaksområdet och 25 miljoner mer
              till insatser mot hiv/aids.
            </seg>
            <seg n="c82daeaf">
              Avslutningsvis, herr talman, har jag ett par områden till som
              är viktiga. De två övriga områdena är tandvården och handikappolitiken.
            </seg>
            <seg n="86d0f2e5">
              Vi föreslår en annan uppbyggnad av tandvårdsförsäkringen som
              gör att alla får bättre råd att gå till tandläkaren. Det är inte
              så att ett stort tandvårdsbehov endast föreligger hos de äldre.
              Även andra kan innan pensionsåldern ha detta behov. Vårt förslag
              till budget säkerställer detta.
            </seg>
            <seg n="be4dab5f">
              På det sista området, handikappolitiken, föreslår vi dels en
              statlig finansiering på 1,9 miljarder för personliga assistenter,
              dels en förändring av bilstödet som tillsammans med bidrag till
              utrustning för elektronisk kommunikation utgör grunden till en
              hjälpmedelsgaranti. Där ger vi 18 miljoner mer än regeringen sammanlagt.
            </seg>
            <seg n="f44c883f">
              Vår politik för de psykiskt sjuka kommer att beröras i ett kommande
              anförande av Cristina Husmark Pehrsson.
            </seg>
            <seg n="e217ab9f">
              Härmed, herr talman, yrkar jag återigen bifall till reservationerna
              nr 3 och 24. Jag står bakom våra övriga reservationer men jag
              yrkar inte bifall till dessa.
            </seg>
          </u>
          <note type="speaker" n="538bcd8e">
            Anf. 4 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-1" n="08918f01">
            <seg n="58ed618b">
              Herr talman! Jag begärde replik dels för att lugna Carl-Axel
              Johansson när det gäller vårdgarantin, dels för att ställa en
              fråga.
            </seg>
            <seg n="7246ab20">
              Vänsterpartiet står bakom överenskommelsen med Socialdemokraterna
              och Miljöpartiet om att vi ska införa en vårdgaranti. För att
              detta ska vara möjligt behövs det pengar, och det behövs personal
              så att vi kan säkra prioriteringsordningen.
            </seg>
            <seg n="cf16487f">
              Det pågår i dag, såvitt jag vet, samtal med Landstingsförbundet
              för att se över vilka medel som behövs för att vi ska kunna införa
              detta. Vi har också skrivit om detta tidigare i Dagmarskrivelsen
              och i budgeten. Så Carl-Axel Johansson kan vara väldigt lugn.
            </seg>
            <seg n="e9fffb4b">
              Vad vi inte vill är att införa en vårdgaranti som renderar ökade
              underskott i landstingen. Såvitt jag förstår har vi ett resultat
              från Helsingforss läns landsting, med en vårdgaranti, som visar
              ett underskott på, kanske 7 miljarder eller kanske 10 miljarder
              om vi samlar mandatperiodens underskott. Vi vill försäkra oss
              om att vi kan finansiera vårdgarantin.
            </seg>
            <seg n="70be301c">
              Men jag vill ställa några frågor till Carl-Axel Johansson. Om
              vi nu skulle titta på de borgerliga alternativen ser vi att Moderaterna
              avsätter 2 miljarder, Folkpartiet 750 miljoner, Centerpartiet
              500 miljoner och Kristdemokraterna 1,85 miljarder. Hur skulle
              den borgerliga vårdgarantin se ut? Vad är det för nivåer landstingen
              skulle få om vi så att säga hade möjlighet att ta ställning till
              det gemensamma borgerliga yttrandet? Vilka är beräkningsgrunderna,
              och vad handlar det som era partier gemensamt avser att ta ansvar
              för egentligen om? Ni har ju ett gemensamt yttrande?
            </seg>
          </u>
          <note type="speaker" n="1689213f">
            Anf. 5 CARL-AXEL JOHANSSON (m) replik:
          </note>
          <u who="morgan_johansson_5e232b" xml:id="i-ca2c431e34700e5c-1" n="50cf9c8e">
            <seg n="1674243c">
              Herr talman! För att börja med vårdgarantin vill jag först tacka
              dig för att ni är med på att diskutera en vårdgaranti. Men vi
              har inte sett så mycket resultat ännu. Såvitt jag kan förstå bildar
              Socialdemokraterna och Vänsterpartiet inte majoritet i den här
              frågan, och hur Miljöpartiet ställer sig vet inte jag. Men det
              kanske vi kan få svar på sedan. Den typen av vårdgaranti som Ingrid
              Burman nu talar om finns det tydligen inget riktigt politiskt
              underlag för i majoriteten. Och verkligheten är ändå sådan att
              det just nu pågår en utveckling som går tvärtemot.
            </seg>
            <seg n="c0bab572">
              Beträffande underskotten som uppstått under den borgerliga tiden
              måste jag återigen framhålla att de inte beror på vår vårdgaranti.
              De beror på skatteutjämningssystemet som helt enkelt tar pengarna
              och skickar ut dem på annat håll. Det är där de stora underskotten
              ligger. Det håller man nu på att se över. Det beror alltså inte
              på vår vårdgaranti och inte på något annat.
            </seg>
            <seg n="aed3db10">
              Beträffande den borgerliga inställningen till vårdgarantin vill
              jag peka på att vi har en överenskommelse om att vi de första
              två åren av vår regeringsperiod, som kan komma, avsätter sammanlagt
              3 ½ miljarder. De siffrorna kan kanske se annorlunda ut därför
              att de är budgeterade på lite annorlunda håll. Men vi är tre partier
              nu, om jag minns rätt, som har en post som heter nationell vårdgaranti.
              Så jag kan lugna Ingrid Burman med att det blir en vårdgaranti
              på de nivåer vi pratar om.
            </seg>
            <seg n="25f1f0d8">
              Det sista är att ska vi få pengar till och klara av det här,
              Ingrid Burman, måste vi till syvende och sist ha en tillväxtpolitik
              som ger resultat. Vi kan inte hålla på och omfördela pengar inom
              ramen för den budget vi har. Vi måste tillföra medel genom tillväxtpolitik.
              Det är det som det handlar om.
            </seg>
          </u>
          <note type="speaker" n="330cf14e">
            Anf. 6 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-2" n="08918f01">
            <seg n="a5583ee2">
              Herr talman! Det är alltid roligt när man kan vara överens om
              någonting. Jag och Carl-Axel Johansson är fullständigt överens
              om att det krävs en politik för tillväxt bland annat för att öka
              skatteintäkterna för landstingen, men också för staten. Där är
              vi fullständigt eniga.
            </seg>
            <seg n="807a5443">
              Jag ska ändå rekommendera Carl-Axel Johansson att ta del av ett
              antal dokument: Dagmarskrivelsen, där s, v och mp gemensamt skriver
              att vi ska införa en nationell vårdgaranti, förra årets budget,
              där detta utvecklades mer, och 121-punktsöverenskommelsen. Problemet
              som vi tre samverkande partier har är att vi också vill ha diskussioner
              med landstingen om vad detta kostar. Och de diskussionerna pågår
              just nu.
            </seg>
            <seg n="2680bac8">
              Vi vill ha ganska säkra underlag för att vi inte ska rucka på
              den prioriteringsordning som faktiskt innebär att de som har akut
              svåra sjukdomar ska få vård först och inte behöva vänta tre månader,
              till exempel om man har en cancersjukdom. Vi får inte utplåna
              prioriteringsordningen.
            </seg>
            <seg n="7360a980">
              Det är då jag blir lite fundersam, om jag får uttrycka mig så,
              över vilket beräkningsunderlag de fyra borgerliga partierna har.
              Ni har ett gemensamt yttrande, men ni har helt olika beräkningsunderlag.
              Jag menar att när man ska genomföra en önskvärd och nödvändig
              reform gäller det också att ha siffror bakom detta. Här kan jag
              bara konstatera att de borgerliga partierna skiljer sig åt när
              det gäller beräkningarna. Jag är fortfarande nyfiken på underlaget
              bakom detta.
            </seg>
            <seg n="022c1c1f">
              Slutligen är det klart att det går att skylla på utjämningssystem
              eller annat när det gäller att ta ansvar för en budget. Det är
              väldigt lätt att driva verksamheter om man kan strunta i ramarna
              för dem och i stället övervältra ansvaret för underskottet på
              en ny majoritet. Det är precis det som har hänt i Helsingforss
              läns landsting.
            </seg>
          </u>
          <note type="speaker" n="b1c01bf4">
            Anf. 7 CARL-AXEL JOHANSSON (m) replik:
          </note>
          <u who="morgan_johansson_5e232b" xml:id="i-ca2c431e34700e5c-2" n="50cf9c8e">
            <seg n="b0a4a92d">
              Herr talman! Skillnaden mellan vårt förslag och Ingrid Burmans
              förslag liksom majoritetens förslag i övrigt är att vår vårdgaranti
              och den sjukvård vi pratar om i vårdgarantin är en statlig finansiering.
              Ingrid Burman envisas med att säga att landstingen ska ha pengarna.
              Hur detta går ser vi ju. Vi ser hur landstingen faktiskt nu prioriterar
              bort sjukdomar. Är inte det att rucka på prioriteringsordningen?
              Man kanske till och med kan missa diagnoser därför att man säger
              att detta har den offentligt finansierade sjukvården inte längre
              med att göra. Det är ju det man diskuterar. Det visar väl i all
              sin tydlighet att pengarna hanteras fel och inte räcker till.
              Så måste det ändå vara, Ingrid Burman.
            </seg>
            <seg n="bb6564a2">
              Nu har Ingrid Burman inte rätt till ytterligare replik, men jag
              måste ändå ställa frågan. Jag kanske kan få svar på detta senare.
              Varför kan vi inte avskaffa landstingen, så kanske era pengar
              skulle räcka till bättre också? De räcker ju inte. Vi ser ju nu,
              trots Dagmarskrivelse och annat, hur sjukvårdsköerna ökar, hur
              man lägger ned avdelningar och hur svårt människor har att komma
              till sjukvården. Nog är det ändå så. Då är vårt förslag till vårdgaranti
              bättre. Och jag sade mycket noga i mitt anförande att det inte
              är de absoluta siffrorna som är intressanta utan att det är på
              det sätt man agerar och prioriterar. Vi måste ju börja någonstans
              för att bygga upp den här vårdgarantin, och då finner jag vårt
              förslag betydligt mer tilltalande och smakligt jämfört med majoritetens.
            </seg>
          </u>
          <note type="speaker" n="424fe05a">
            Anf. 8 MARITA ARONSON (fp):
          </note>
          <u who="unknown" xml:id="i-416f9d06e15bd1f4-0" n="41c9c826">
            <seg n="1c9913de">
              Herr talman! Våra förslag har ju fallit, så jag ska bara uppmärksamma
              en del frågor där vi skiljer oss från regeringens förslag.
            </seg>
            <seg n="618eabe9">
              Vi har i dag att diskutera ett område som kräver väldigt stora
              ekonomiska resurser. Vi har i både parti- och kommittémotioner
              från Folkpartiet lagt fram förslag om inriktningen av den ekonomiska
              politiken, där vi slagit fast att ekonomiska framsteg och välfärd
              endast är möjliga om befolkningen i yrkesaktiv ålder är i stort
              sett frisk, arbetsför och i arbete detta speciellt nu när de äldres
              andel av befolkningen ökar i förhållande till de yrkesverksammas.
              Det är viktigt att vi försöker få mer för våra pengar och att
              vi får en ekonomisk politik som inriktas på detta.
            </seg>
            <seg n="f563519c">
              Glädjande är det med de två tillkännagivandena om en mer stabil
              finansiering av Rett Center, en mycket viktig institution för
              de funktionshindrade med Retts syndrom. Jag har följt fler sådana
              ungdomar och även vuxna under årens lopp och sett vilket arbete
              man gör på Rett Center.
            </seg>
            <seg n="75674b08">
              Dessutom påpekas att regeringen bör återkomma med besked om vilka
              åtgärder som vidtagits för hemlösa och tunga missbrukare. Det
              är en grupp i samhället vars röst inte hörs så ofta. Jag har själv
              jobbat och jobbar fortfarande inom Räddningsmissionen i Göteborg
              och ser hur mycket som återstår att göra för dessa utsatta. Vi
              i Räddningsmissionen i Göteborg serverar i stort sett varje vardag
              5060 personer kaffe och smörgås, och man får lite hjälp med kläder
              och så vidare, därför att man har det väldigt bekymmersamt när
              man av olika anledningar inte har någon bostad.
            </seg>
            <seg n="3c9e21f5">
              Så till våra förslag. Jag vill också komma in på den nationella
              vårdgarantin. Vi, Moderaterna, Kristdemokraterna och Centern är
              överens om att en nationell vårdgaranti ska införas. Den skulle
              innebära att alla får en uttalad rätt att få vård inom senast
              tre månader från det att behovet fastställs. Vi tror att det är
              speciellt viktigt i dag när sjukskrivningar och förtidspensioneringar
              ökar så enormt att möta denna utveckling med snabbare behandling
              och därmed snabbare rehabilitering. Det är bra att Vänstern är
              inne på samma linje, även om ni inte är det fullt ut, efter vad
              jag förstår. Jag tror säkert att vi borgerliga partier kan enas
              om hur vi ska lägga upp införandet av vårdgarantin. Vi har också
              Finsam som hjälp till finansieringen. Köerna kostar samhället
              stora summor, enligt Spri 20 000 kr per månad och patient, så
              det är inga små pengar.
            </seg>
            <seg n="0ab79c74">
              På anslaget för hälso- och sjukvård har vi 5 miljoner mer än
              regeringen för verksamheten vid Familjemedicinska institutet,
              som vi tycker är väldigt viktigt.
            </seg>
            <seg n="44a74d5c">
              Herr talman! Snarast möjligt bör systemet med personlig assistans,
              i den del det nu är kommunalt, överföras från kommunerna till
              staten. I en tidigare fyrpartimotion har vi begärt att det statliga
              kostnadsansvaret för LSS utreds, då detta är en så reglerad verksamhet
              utan påverkan i stort för kommunerna.
            </seg>
            <seg n="d09d93e6">
              Vi hoppas att dessa förändringar av finansieringsansvar och huvudmannaskap
              ska kunna vara genomförda 2006. Från 2004 och framåt föreslår
              vi en förstärkning med 300 miljoner för att återställa genomförda
              försämringar i rätten till personlig assistent. Det har skett
              klara försämringar ute i landet. Vi tillför också 70 miljoner
              för förbättringar av bilstödet.
            </seg>
            <seg n="4d3bd056">
              För de funktionshindrade önskar vi att en tillgänglighetsreform
              startar nästa år det har vi talat om när vi debatterade handikapp
              för några dagar sedan för att göra allmänna miljöer mer tillgängliga.
              Detta har det talats om år efter år, men Socialdemokraterna har
              gjort väldigt lite. Vi kan bara titta på detta hus som vi är i
              i dag som inte är särskilt handikappvänligt. Det behövs ett stimulansbidrag
              för att kommuner, fastighetsägare och andra ska komma i gång och
              jobba med de här frågorna.
            </seg>
            <seg n="20d3e8fe">
              Jag tror att vi alla någon gång har testat att åka omkring i
              rullstol i våra hemkommuner och upplevt hur svårt det är. Det
              finns jättemycket att göra i den offentliga miljön. Mycket återstår
              att göra trots regeringens löften under många år. Vi har i vårt
              budgetalternativ avsatt 500 miljoner för 2004 och 1 miljard för
              vart och ett av åren 2005 och 2006 för att få i gång en rejäl
              upprustning på det här området. Det är en skam att det ska behöva
              ta så lång tid för en så viktig och självklar åtgärd för att underlätta
              för de funktionshindrade.
            </seg>
            <seg n="bb493115">
              För en fortsatt utveckling av anhörigstöd och förbättrade förhållanden
              när det gäller vård på andra språk än svenska har vi avsatt 70
              miljoner extra till anslaget för stimulans och åtgärder inom äldrepolitiken.
              Anslaget bör också kunna användas till att underlätta införandet
              av kommunala omsorgsgarantier, äldreombudsmän och till exempel
              äldrevårdscentrum, där medicinska resurspersoner för äldre ska
              kunna samarbete och samlas.
            </seg>
            <seg n="2214115d">
              Ingrid Burman var inne på att kvinnojourerna behöver mer pengar.
              Det har vi också avsatt mer pengar för. Vi tycker att det behövs
              fungerande kvinnojourer i hela landet, därför att de är väldigt
              ojämnt fördelade ute i landet.
            </seg>
            <seg n="c8cb7c31">
              Vi har också i en motion lagt fram förslag och riktlinjer för
              en tandvårdsreform som ska genomföras stegvis från 2006. Jag tror
              att Gabriel Romanus återkommer till den när han talar om en stund.
            </seg>
            <seg n="62873351">
              En besparing har vi också gjort. Folkpartiet anvisar 300 miljoner
              mindre än regeringen för bidrag till läkemedelsförmåner genom
              nya bestämmelser för läkemedelsförskrivning. En sådan besparing
              bör kunna ske genom att reglerna ändras så att det normala ska
              vara att en läkare inte skriver ut ett visst företags preparat
              utan att ange den vetenskapliga beteckningen på receptet.
            </seg>
            <seg n="b8c5bbd7">
              Vi vill också tillsammans med m, kd och c konkurrensutsätta detaljhandeln
              med läkemedel och avskaffa apoteksmonopolet. Jag var häromdagen
              på apoteket, och jag fick vänta i över en och en halv timme innan
              det blev min tur köerna är jättelånga. Vi tror att kostnaderna
              kommer att kunna sänkas om apoteket konkurrensutsattes.
            </seg>
          </u>
          <note n="28376d36">
            Områdena psykiatri och folkhälsa återkommer Kerstin Heinemann
            och Gabriel Romanus till.
          </note>
          <u who="unknown" xml:id="i-c0e3c4e3b39d6cbf-0" n="41c9c826">
            <seg n="72488dba">
              Med detta, herr talman, vill jag yrka bifall till reservation
              20 under punkt 28. När det gäller våra förslag som har fallit
              deltar vi inte under punkt 1.
            </seg>
          </u>
          <note type="speaker" n="fa6edd73">
            Anf. 9 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-3" n="08918f01">
            <seg n="ca15ab10">
              Herr talman! Jag vill fråga Marita Aronson om detta med den nationella
              vårdgarantin, eftersom även Marita Aronsson lyfter fram den i
              sitt inlägg. Folkpartiet har avsatt 750 miljoner för nästa år.
              Ni skiljer er lite från de andra partierna, men ni står bakom
              ett gemensamt yttrande. Min första fråga är: Vilka beräkningsgrunder
              har Folkpartiet använt när det gäller att säkra just detta att
              prioriteringsordningen följs och att landstingen har en möjlighet
              att klara av de uppgifter som en vårdgaranti innebär?
            </seg>
            <seg n="fe58d5ec">
              Min andra fråga är: Hur ska Folkpartiet kunna genomföra vårdgarantin
              tillsammans med Moderaterna? Delar Folkpartiet Moderaternas åsikt
              att det ska vara statliga pengar? Jag tolkade nämligen det Carl-Axel
              Johansson sade så, att de inte ska delas ut till landstingen.
              Eller är det landstingen som ska ha pengarna för att kunna genomföra
              vårdgarantin? Hur ser Folkpartiet på den delen?
            </seg>
            <seg n="6d4f32c2">
              Jag blev också nyfiken när Marita Aronson sade att detta med
              vårdgaranti är viktigt för att minska förtidspensioneringarna.
              Jag kan delvis hålla med henne, för ibland blir det stopp i den
              så kallade vårdkedjan. Men samtidigt vet jag att Folkpartiet drar
              in 1,4 miljarder från Arbetsmarknadsverket, som också kan ha en
              uppgift när det gäller att se till att folk kan använda restarbetsförmåga
              och finnas på arbetsmarknaden och inte i förtidspensionering.
              Hur ser Marita Aronson på detta i förhållande till just problematiken
              med förtidspensionering?
            </seg>
          </u>
          <note type="speaker" n="4406d1ce">
            Anf. 10 MARITA ARONSON (fp) replik:
          </note>
          <u who="unknown" xml:id="i-29483c09c092bb5e-0" n="41c9c826">
            <seg n="a454ec50">
              Herr talman! Hur ska vi enas för att få ihop pengar till en nationell
              vårdgaranti? När den dagen kommer, och jag hoppas den kommer snart,
              då vi får ta över regeringsansvaret i det här landet tror jag
              inte att det kommer att vara några större bekymmer. Vi har sagt
              750 miljoner, och tanken var då att vi ville införa den stegvis.
              Vi har tittat på ekonomin och tänkt att det kanske var bäst att
              införa den stegvis. Det är kanske det vi kommer att enas om.
            </seg>
            <seg n="a115e354">
              Om vi får genomföra Finsam kommer det att generera väldigt mycket
              pengar till sjukvården. På det sättet får vi resurser. Jag är
              inte alls orolig på samma sätt som Ingrid Burman.
            </seg>
            <seg n="451a3516">
              Jag tror inte heller att det ska vara något bekymmer att jobba
              tillsammans med Moderaterna. Vi kan säkert enas om förslag om
              hur vi ska fördela pengarna också.
            </seg>
            <seg n="39ed8b4c">
              När det gäller det här med förtidspensioneringar vill jag gärna
              berätta att jag har en svägerska som just nu ska vara hemma i
              ett år innan hon kan få operera sitt knä. Hon är inte förtidspensionerad
              utan sjukskriven. Hon är lärare, och hon kan inte jobba på ett
              helt år utan måste ha en vikarie på jobbet. Det finns mängder
              med sådana fall som vi stöter på nästan varje dag, eftersom vi
              inte kan korta köerna. Köerna är ett jätteviktigt problem, och
              det kostar samhället väldigt mycket pengar i längden. Det skulle
              bli mycket bra både för patienten och för samhället om vi kunde
              ha en vårdgaranti.
            </seg>
          </u>
          <note type="speaker" n="c33efd6e">
            Anf. 11 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-4" n="08918f01">
            <seg n="7835e561">
              Herr talman! Det är alltid bra när man kan vara eniga om någonting.
              När det gäller att se till att människor får vård i tid pågår
              det nu ett arbete som jag hoppas mycket på, inom ramen för Ohälsogruppen.
              Det handlar om sjukskrivningsprocesser, försäkringskassans roll
              och samarbete mellan Riksförsäkringsverket och Arbetsmarknadsverket.
              Det handlar om diskussioner om vårdgarantier, och jag hoppas att
              vi där snart ska hitta sätt som är finansierade och som gör att
              de problemen kan minska.
            </seg>
            <seg n="8c8a8881">
              När jag lyssnar på Marita Aronson kan jag konstatera att det
              i dag inte finns något enat och samlat förslag från de borgerliga
              partierna när det gäller en nationell vårdgaranti. Man har olika
              nivåer på finansieringen. Det är okänt om garantin ska vara statlig
              eller om pengarna ska gå ut till landstingen. Det hör jag att
              Marita Aronson säger. Det finns inget samlat förslag om detta.
              Om vi i dag skulle ta ställning till de borgerliga partiernas
              förslag skulle medborgarna inte veta vad det innebar, för det
              varierar ju på det här sättet.
            </seg>
            <seg n="3cf9f903">
              Låt mig också konstatera att jag egentligen inte fick något svar
              på min fråga, som gällde att Folkpartiet vill dra in 1,4 miljarder
              från Arbetsmarknadsverket. Jag och Marita Aronson delar ju oron
              över det höga antalet förtidspensionärer. Finns det då inte anledning
              att fundera över om inte också Arbetsmarknadsverket har en roll
              när det gäller att se till att människor med restarbetsförmåga
              inte hamnar i förtidspension utan på arbetsmarknaden?
            </seg>
          </u>
          <note type="speaker" n="401b52eb">
            Anf. 12 MARITA ARONSON (fp) replik:
          </note>
          <u who="unknown" xml:id="i-29483c09c092bb5e-1" n="41c9c826">
            <seg n="c4bf45fc">
              Herr talman! Jag börjar med frågan om arbetsmarknadspengarna.
              Som det har skötts har det kostat väldigt mycket. Vi tror att
              man kan göra det på ett helt annat sätt. Det handlar om strukturen
              och om hur man sköter den uppgiften. Därför har vi dragit av en
              del pengar. Vi menar att det inte har skötts bra. Vi vill till
              exempel lägga ned AMS och göra något annat i stället, för det
              fungerar inte bra i dag.
            </seg>
            <seg n="5c761258">
              Så till detta om samverkan. Ni ser själva att när ni samverkar
              med Socialdemokraterna har ni haft olika ingångar, men ni har
              fått försöka hitta en gemensam väg ut. Så kommer det också att
              bli i en borgerlig regering. Vi har lite olika ingångar, och så
              gör vi en bra kompromiss av det. Jag är inte alls orolig för det
              det kommer inte att bli bekymmersamt vare sig när det gäller pengar,
              nivå eller hur det ska fungera. Vi kommer att enas om ett bra
              sätt. Det viktigaste är att vi vill ha en nationell vårdgaranti
              och att vi jobbar mot det målet ordentligt.
            </seg>
          </u>
          <note type="speaker" n="86218626">
            Anf. 13 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-2aa6cb1df2200367-0" n="627b9097">
            <seg n="ad8b69ef">
              Herr talman! Alla åhörare! Kristdemokraternas alla förslag i
              detta betänkande har mitt gillande, men jag begränsar mig till
              att yrka bifall till reservation 11, Vård i livets slutskede .
            </seg>
            <seg n="50466c81">
              Kristdemokraterna har insikten att för att långsiktigt säkra
              sjukvård av god kvalitet till alla på lika villkor fordras tillväxtskapande
              åtgärder. I väntan på denna nödvändiga tillväxtfrämjande politik,
              som ska ge de nödvändiga skatteinkomsterna till kommuner och landsting,
              har vi att hantera en allt tuffare ekonomi för kommunerna och
              landstingen. Av största vikt är att vi månar om kommunernas och
              landstingens möjligheter att vara välfärdens utförare inom sjukvård
              och social omsorg.
            </seg>
            <seg n="e9750fb2">
              Vi måste prioritera kommunerna ekonomiskt. I kampen om begränsade
              resurser ser vi att majoriteten inte orkar prioritera kommuners
              och landstings möjligheter att erbjuda god vård och omsorg. Kristdemokraterna
              lägger mer till kommuner och landsting än majoriteten i statsbidrag
              och på andra sätt.
            </seg>
            <seg n="2d93eb9d">
              Kommunförbundet och Landstingsförbundet har upprepade gånger
              visat att statsbidragens värde urholkats. Om min kommun, Falun,
              hade fått värdemässigt oförändrat statsbidrag i år jämfört med
              1994 skulle det ha blivit ett 80 miljoner kronor större statsbidrag
              än vi faktiskt får i år. Regering och riksdag följer inte finansieringsprincipen
              att reformer som har beslutats i riksdagen också ska finansieras
              av riksdagen. Notan ska inte skickas över till kommunerna. Regeringen
              ska inte vara god på kommunernas bekostnad.
            </seg>
            <seg n="32b1b59b">
              Likväl fortsätter Socialdemokraterna i regering och riksdag med
              den bedrägliga nysvenskan att regeringen satsar när det handlar
              om nominellt oförändrade belopp till nästa år i förhållande med
              i år trots att kommuner och landsting fortsätter att netto värdemässigt
              få mindre pengar i förhållande till de behov de är skyldiga att
              tillfredsställa.
            </seg>
            <seg n="11510f43">
              Kristdemokraterna menar att vi måste anträda resan mot att använda
              10 % av bruttonationalprodukten till sjukvården. Det finns förvisso
              mycket att göra av effektiviseringar, bättre styrning eller alternativa
              driftsformer för att pengarna bättre ska räcka till. Men det går
              inte att komma runt att det också måste ske övergripande nationella
              prioriteringar för att ge sjukvård och omsorg tillräckliga resurser.
            </seg>
            <seg n="c2a87ee5">
              Finns det något i majoritetens politik som antyder att något
              myrsteg har tagits i riktning mot 10 %? Någon minister som kan
              ge besked har vi inte här i dag, utan det blir med oundviklighet
              socialutskottets majoritet som får svara genom Kristina Zakrisson
              strax och kanske också genom Ingrid Burman.
            </seg>
            <seg n="484c10b1">
              I ett par motioner under det gångna riksdagsåret begärde Kristdemokraterna
              att kommunernas socialtjänst skulle få en prioriteringsutredning
              som vägledningshjälp för hur ett allt större åtagande ska klaras
              av, samtidigt som kommunerna enligt lag ska visa upp ett balanserat
              ekonomiskt resultat. Liknande krav har upprepade gånger framförts
              från Föreningen Sveriges socialchefer. Nu senast har även Senior
              2005, biskop Ytterbergs beredning, formulerat samma förslag. Ansvarig
              minister har avvisat kravet med motiveringen att svaga grupper
              inte ska ställas mot varandra. Precis som om inte det är just
              vad som sker ute i kommunerna i dag!
            </seg>
            <seg n="76143aef">
              Kristdemokraterna fortsätter att tillsammans med Moderaterna,
              Folkpartiet och Centern kräva införandet av en nationell vårdgaranti
              och lägger 1,85 miljarder mer än majoriteten för detta, medan
              Socialdemokraterna trots att man sade ja till vårdgarantin när
              vi stod inför val 2002 inte kommer till skott. Som det ser ut
              kommer de förmodligen inte heller att göra det 2004. Kristdemokraterna
              lägger också fram förslag om en rehabiliteringsförsäkring med
              finansiella muskler, som ska driva den enskildes sak mot rehabilitering
              och återinträde i arbetsgemenskapen.
            </seg>
            <seg n="70665411">
              Herr talman! Det har talats mycket om prioriteringar på sistone.
              Medicinska behov ska enligt Kristdemokraterna styra hur sjukvården
              ska prioritera. Kristdemokraterna i Östergötland har sagt nej
              till Socialdemokraternas, Vänsterns och Miljöpartiets prioriteringsförslag.
              Det går inte att avvisa personer bara på grund av allmänna symtom.
              Alla patienter måste ha rätt att träffa läkare för att få en diagnos,
              inte minst våra äldre.
            </seg>
            <seg n="12fea225">
              Den demografiska utvecklingen kommer att ställa svensk välfärd
              på huvudet. Utskottsbetänkandet berör helt kort äldrefrågorna,
              men de kommer att fordra oerhört mycket uppmärksamhet under många
              år framöver. Vi har nu två stora utredningar: Senior 2005, och
              strax kommer Äldrevårdsutredningen, som man har lovat presentera
              i januari nästa år.
            </seg>
            <seg n="b7e6e998">
              Det är oerhört viktigt att riksdagen lägger mycket kraft och
              energi på att ta till vara förslagen och ägna mycket uppmärksamhet
              åt detta. Det blir en helt dominerande uppgift att ställa om välfärdssamhället
              för att inte ställa våra äldre vid sidan om.
            </seg>
            <seg n="2c0947c5">
              Herr talman! Kristdemokraterna har motionerat om att regeringen
              ska återkomma med en proposition om vård i livets slutskede. I
              januari 2001 i dagarna tre år sedan lämnade Kommittén om vård
              i livets slutskede sitt slutbetänkande Döden angår oss alla värdig
              vård i livets slutskede . Kommittén lämnade många förslag till
              förbättringar av den palliativa vården, men sedan blev det tyst.
            </seg>
            <seg n="33047502">
              Utskottet konstaterar att vård i livets slutskede tillhör prioritetsgrupp
              1 men landar i att det inte behövs något särskilt initiativ från
              riksdagen för att driva på regeringen i dessa frågor. Majoriteten
              i utskottet lutar sig tillbaka. Tre år är tydligen inte särskilt
              lång tid för Socialdemokraterna, Vänsterpartiet och Miljöpartiet
              i denna fråga. Hur länge är det i sin ordning att vänta tre år?
            </seg>
            <seg n="e3bd0a9e">
              Jag hoppas få besked i någon mån om detta i dag från majoriteten.
            </seg>
            <seg n="9eeadb4a">
              Herr talman! Utskottet har i stor enighet behandlat alkohol-
              och narkotikafrågan i så måtto att vi i EU-sammanhang ska verka
              för en restriktiv svensk drogpolitik. Det har naturligtvis stor
              betydelse hur vi lyckas påverka i ett EU-sammanhang. Men det avgörande
              är naturligtvis hur vi själva lyckas på hemmaplan.
            </seg>
            <seg n="9c7d4f03">
              Nu när vi ser tio års förfärande utveckling i Sverige är naturligtvis
              den givna frågan: Har regering och riksdagsmajoritet intagit en
              så att säga europeisk passiv hållning till drogfrågorna, det vill
              säga att vi helt enkelt har gett upp ett antal medborgare?
            </seg>
            <seg n="2b90fec3">
              Larm på larm kommer om att det faktiska läget är att det sker
              färre tvångsingripanden, samtidigt som vi sett en dramatisk ökning
              av alkohol- och narkotikamissbruket. Det är en mycket dålig tillgång
              på avgiftningsplatser. LVM-utredningen som pågår pekar på att
              landstingen inte klarar av att tillhandahålla avgiftningsplatser.
              Och efter eventuell avgiftning saknas planerad efterbehandling.
              Och det allra viktigaste är att vi felar och sviktar på en mängd
              områden när det gäller det förebyggande arbetet för barn så att
              de inte behöver gå in i en missbrukarkarriär.
            </seg>
            <seg n="bdba9d5e">
              Det har hittills varit mycket prat i narkotikafrågan. 1998 kom
              Narkotikakommissionen. Sedan har den avlösts av narkotikasamordnaren
              Björn Fries. Det enda förslag som vi hittills har sett med anledning
              av allt detta arbete sedan 1998 är att varje landsting ska få
              ansöka om ett sprututbytesprogram. Det förslaget torde komma till
              riksdagen nästa år. Sedan ska Socialstyrelsen avgöra om de ska
              få bedriva ett sådant program. Men resten då var är hela narkomanvården
              i övrigt?
            </seg>
            <seg n="d505f6cd">
              På Malmömässan hölls i förra veckan, tror jag, mässan Sverige
              mot narkotika. Där berättade Björn Fries att regeringen kommer
              att avsätta ½ miljard till vård och behandling inom narkotikaområdet.
              Jag efterfrågar naturligtvis i den här diskussionen i dag: Kommer
              ni att kunna lämna något besked om dessa pengar och kunna bekräfta
              att det blir en sådan satsning, alltså verkligen något av en verkstad
              när det gäller narkomanvården i Sverige? Kan ni ge ett tidsbesked
              i fråga om detta?
            </seg>
          </u>
          <note type="speaker" n="d96dcfe6">
            Anf. 14 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-5" n="08918f01">
            <seg n="73c3da67">
              Herr talman! Ulrik Lindgren ställde en del frågor. Jag ska försöka
              reflektera över dem. Låt mig börja med prioriteringar och en prioriteringsutredning.
              Jag tror att Ulrik Lindgren väl känner till att Vänsterpartiet
              har lämnat ett uppdrag först till Riksdagens revisorer, och nu
              ligger det hos Riksrevisorn, när det gäller att se hur man har
              hanterat detta i sjukvården. Den utredningen ska nu slutföras,
              och det tycker vi är bra.
            </seg>
            <seg n="da38b1ee">
              Ulrik Lindgren kommer också senare i utskottet att kunna ta ställning
              till en motion från Vänsterpartiet när det gäller just hur man
              hanterar prioriteringar. Det har ännu inte behandlats. Jag hoppas
              då på Kristdemokraternas stöd i den frågan.
            </seg>
            <seg n="0585f3d7">
              Både Ulrik Lindgren och jag står bakom det som står i utskottsbetänkandet,
              alltså att man inte kan göra mallar för prioriteringar. Jag är
              väldigt glad över att vi har ett enhälligt utskott i fråga om
              det. Jag tror därför att det finns en ganska stor samsyn inom
              socialutskottet i den frågan. Det tycker jag är bra.
            </seg>
            <seg n="85dbf689">
              När det gäller resurser till sjukvården har vi samma ambition.
              Vi uttrycker oss också om 10 % till sjukvården. Jag tror till
              och med att socialministern gör det. Låt oss titta bakåt. Då ser
              vi att under de år som vi har samverkat har andelen ökat. Det
              har gått sakta, och inte tillräckligt fort. Om jag tittar på Kristdemokraternas
              förslag ser jag att de vill finansiera sina satsningar med en
              ytterligare karensdag i sjukförsäkringen. Man plockar in 4 miljarder
              det tycker jag är anmärkningsvärt genom att överföra delar av
              sjukförsäkringen till trafikskadeförsäkringen, en obligatorisk
              trafikförsäkring. Och detta ska träda i kraft den 1 januari 2004.
              Vad skulle hända med vår ekonomi om vi fattade beslut om det?
              Detta är inte en realistisk finansiering, Ulrik Lindgren, för
              att låta något sådant träda i kraft den 1 januari 2004 är.
            </seg>
          </u>
          <note type="speaker" n="7776954b">
            Anf. 15 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-2aa6cb1df2200367-1" n="627b9097">
            <seg n="d5e9d2ae">
              Herr talman! Jag välkomnar om Ingrid Burman tar avstånd från
              Östergötlands landstings förslag om prioriteringar. Det är bra
              om vi gemensamt har synen att en patient som söker vård faktiskt
              också måste få träffa en doktor och få en klar diagnos och inte
              bli avspisad på grund av att hon har allmänna symtom som pekar
              åt ett visst håll och att hon därmed inte ska få komma in i vården.
            </seg>
            <seg n="b3b2f9c7">
              Beträffande prioriteringar och 10 % till vården redovisar Ingrid
              Burman enligt min mening inte något egentligt steg mot att vi
              ska uppnå ett mål på 10 % av bruttonationalprodukten till vården.
              Jag har också hört socialminister Lars Engqvist tala om detta.
              Men vilket är det konkreta myrsteget på vägen dit? Vi anvisar
              större generella statsbidrag än vad majoriteten gör. Vi sätter
              lite finansiella muskler i vårdgarantin. Vi talar om avvisande
              av den tredje sjuklöneveckan för kommuner och landsting som kommer
              att belasta dem hårt, inte minst ekonomiskt. Det är snarare så
              att majoriteten verkar åt det andra hållet, nämligen att det blir
              tuffare och tuffare för kommuner och landsting, även ekonomiskt,
              att komma åt det håll som vi alla påstår att vi alla gemensamt
              vill, nämligen att 10 % av BNP ska gå till vården.
            </seg>
            <seg n="640345ea">
              Kristdemokraterna är inte heller rädda för att ange övergripande
              nationella prioriteringar. Vi står för det. Vi vet att vi har
              fått mycket kritik för det, till exempel den andra karensdagen.
              Men vi menar att partierna måste bli tydliga och våga ange att
              någonting måste väljas bort om man menar allvar med en sådan stor
              sak som att vi ska gå åt ett sådant håll att 10 % av bruttonationalprodukten
              ska gå till vården.
            </seg>
          </u>
          <note type="speaker" n="c4e8e7a2">
            Anf. 16 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-6" n="08918f01">
            <seg n="1a841b0d">
              Herr talman! Jag vill först avliva en myt. Listorna i Östergötland
              innebär inte att patienter inte får träffa en läkare. Man har
              alltid tillgång till primärvården. Däremot är jag själv kritisk
              till inslag i dessa listor, vilket jag också har förmedlat både
              i medierna och på andra ställen. Det behöver jag därför inte ta
              upp här. Men myten att patienterna inte skulle få en diagnos ställd
              är felaktig, och det hoppas jag att Ulrik Lindgren också vet.
            </seg>
            <seg n="d6f9a587">
              När det gäller vilka steg som är tagna i fråga om landstingen
              kan de heta försvarsmiljarder, tillgänglighetsmiljarder, 200-kronan,
              sysselsättningsstöd och så vidare. Låt mig säga att vi i årets
              budget permanentar tillfälliga stöd för 4,7 miljarder. Är det
              tillräckligt? Nej, det är det inte. Är steg tagna? Ja, man kan
              räkna från växlingen med ädel och psykädel och sedan se hur vi
              har byggt på detta. Det finns klara siffror på detta. Och jag
              tror att Ulrik Lindgren har tillgång till dem.
            </seg>
            <seg n="f7268bf7">
              Men den stora skillnaden mellan Vänsterpartiet och Kristdemokraterna
              är att vi vill finansiera våra förslag utan att det ska drabba
              dem som är sjuka och utan att det ska drabba dem som är arbetslösa.
              Därför har vi också valt att samarbeta just med de partier som
              i grunden har den inställningen. Vi vill också ha en budget som
              håller över tiden. Det är fullständigt orealistiskt att tro att
              man kan använda 4 miljarder genom att växla dem från sjukförsäkringen
              till trafikskadeförsäkringen och låta detta träda i kraft den
              1 januari 2004.
            </seg>
            <seg n="bdca0686">
              I dag är det den 4 december. Det är 26 dagar kvar till den 1
              januari. Jag menar att det hela inte är seriöst. Ändå tycker jag
              att Kristdemokraterna har lovvärda ambitioner när det gäller att
              satsa på kommuner och landsting. Där skulle jag gärna se att vi
              kunde göra något gemensamt men finansieringen måste vara helt
              annorlunda.
            </seg>
          </u>
          <note type="speaker" n="96af35a1">
            Anf. 17 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-2aa6cb1df2200367-2" n="627b9097">
            <seg n="82282f34">
              Herr talman! Jag tycker att det är värdefullt med Ingrid Burmans
              precisering angående hur prioriteringen är tänkt att hanteras
              i Östergötland. Men primärvården i Östergötland har just varnat
              för systemet, att det skulle kunna bli så att diagnoser missas
              när slutenvården avvisar lite för allmänt och lite för generellt
              med hänvisning till primärvården och primärvården inte åtminstone
              inte som det nu ser ut och inte heller i förslagen när det gäller
              Östergötland kommer att få resurser som gör att primärvården kan
              vara överallt och ställa diagnoser. Inte heller har den alltid
              specialistkunskaper så att den kan ställa diagnoser. I stället
              varnas det mycket tydligt för ett införande av det här systemet
              därför att somliga patienter faktiskt skulle kunna missas i det.
            </seg>
            <seg n="9152ce3f">
              Beträffande pengarna och prioriteringarna vill jag framhålla
              att Landstingsförbundet och Kommunförbundet upprepade gånger det
              hjälps tydligen inte hur många gånger de än påvisar detta visat
              att försvarsmiljarder, tillgänglighetspengar och så vidare netto
              inte kommer att tillföra landstinget mer än vad man faktiskt förlorar
              i statsbidragsvärdeminskning och på andra gungor och karuseller
              där man i det här systemet också förlorar i sina relationer till
              staten.
            </seg>
            <seg n="c05a41ae">
              Det är välgörande att Ingrid Burman i alla fall inte använder
              ordet satsa. Jag tycker att det är så obehagligt att höra Socialdemokraterna
              gång på gång använda det ordet. Det låter ju som att landsting
              och kommuner tillförs nya medel, så där tycker jag att det är
              riktigt och rätt av Ingrid Burman att tala klarspråk och berätta
              hur det är: inte mer pengar utan samma pengar nominellt som förra
              året. Där skiljer vi oss från er, för vi anvisar mer pengar till
              kommuner och landsting än vad majoriteten gör.
            </seg>
          </u>
          <note type="speaker" n="8870eb61">
            Anf. 18 KENNETH JOHANSSON (c):
          </note>
          <u who="kenneth_johansson_7d251e" xml:id="i-3b8bb9f0234a021f-0" n="306acdbe">
            <seg n="cd342e7f">
              Herr talman! Jag yrkar bifall till reservationerna 7 och 24 men
              står självfallet bakom övriga reservationer där Centerpartiet
              förekommer.
            </seg>
            <seg n="61fa5edb">
              Frågorna om folkhälsa, psykiatri och hemlöshet kommer min kollega
              Annika Qarlsson att belysa. Frågor om spelberoende kommer att
              belysas av Lars-Ivar Ericson.
            </seg>
            <seg n="060c1508">
              Herr talman! Vi står inför stora utmaningar. Hur ska vi klara
              trygghetssystemen, vården och omsorgen då efterfrågan överstiger
              resurserna?
            </seg>
            <seg n="5b25bcc6">
              Vi har en åldrande befolkning och står inför en kommande arbetskraftsbrist.
              Och hur ska vi ta till vara de medicinska framstegen, speciellt
              i en tid då en allt större del av samhällets resurser betalas
              ut i form av passiva bidrag, då rehabiliteringsresurser saknas
              och vården i många delar går på knäna, då larmrapporterna avlöser
              varandra och då kommunsektorn redovisar stora underskott trots
              rekordstora skattehöjningar?
            </seg>
            <seg n="dd148825">
              Det går inte att fortsätta som nu alltså på skattehöjarvägen,
              som vänstermajoriteten brukar ta. Det fungerar inte lång tid till.
              Och inte löses alla problem om Moderaterna får bort landstingen,
              begränsar politiken och plockar bort förtroendevalda.
            </seg>
            <seg n="1d6f7e42">
              Vi i Centerpartiet redovisar, herr talman, en annan politik en
              politik som ger förutsättningar för att klara utmaningarna. Vi
              ser individens egen kraft och de sociala gemenskapernas betydelse
              som något som utgår från federalismens principer: att samhället,
              välfärden och företagsamheten ska växa underifrån. Vi behöver
              ökad tillväxt och ökade skatteintäkter, och det får vi genom ökat
              arbete och företagande.
            </seg>
            <seg n="ea50d868">
              Centerpartiets inkomstskatteförslag innebär att vi ersätter nuvarande
              grundavdrag med en skatte- och förvärvsrabatt. Det gynnar låg-
              och medelinkomsttagare. Det ökar rättvisan, stimulerar till arbete,
              ökar det individuella självbestämmandet och ger kommunerna stabila
              skattebaser motsvarande 55 miljarder kronor. Behovet av statsbidrag
              minskar. Kommunsektorn ges reella möjligheter att bedriva sin
              verksamhet utan statliga pekpinnar, utan godtyckliga ingrepp från
              staten. Att lokala, kommunala och regionala beslut ska fattas
              nära dem som berörs av besluten är Centerpartiets uppfattning.
            </seg>
            <seg n="ce25c48e">
              Vi måste våga ta strukturella grepp. Statsministerns uppvaknande
              i fråga om socialförsäkringarna är nödvändigt. Centerpartiet anser
              att välfärdens kärnverksamhet skolan, vården samt omsorgen om
              äldre, funktionshindrade, socialt utslagna och andra måste prioriteras
              i förhållande till transfereringarna. Finansieringen av vården
              måste diskuteras, och passiviserande socialförsäkringar måste
              användas till rehabilitering och till att korta vårdköer. Vi måste
              satsa på förebyggande, på att ta tag i saker innan problem uppstår.
            </seg>
            <seg n="cbdea1c2">
              Vi måste våga prioritera, som Centerpartiet gjorde när försvarsmiljarderna
              överfördes till vården och omsorgen. Vi måste våga stå för prioriteringar
              lokalt och för resursplanering och styrning men vi ska självfallet
              inte exkludera patienter och nyttig vård.
            </seg>
            <seg n="6fc85496">
              En bättre samordning av IT kan spara miljarder åt sjukvården,
              samtidigt som service och vård förbättras. Läkemedelsåtgärder
              kan spara miljarder och förbättra vårdkvaliteten. En öppnare attityd
              till mångfald i driftsformer ökar valfriheten och stimulerar effektiviteten.
              Läkare och annan vårdpersonal ska självfallet huvudsakligen användas
              till att vårda patienter. När Komrev på Läkarstämman för inte
              så länge sedan redovisade att enbart 35 % av vårdpersonalen får
              ägna sig åt patienterna är någonting sjukt!
            </seg>
            <seg n="c3aed25f">
              Jag ser behovet av ett högkostnadsskydd för att värna utsatta
              grupper. Men jag lyssnar också på landstingsföreträdare runtom
              i Sverige som säger att man vill ha ökad frihet att använda avgiftssystemet.
              Jag tycker att det är rimligt att vi får en översyn av högkostnadsskyddet.
              Det handlar då inte om att ifrågasätta dess syfte. Men det har
              legat stilla nivåmässigt. Det gör att systemet behöver ses över.
            </seg>
            <seg n="51d361bd">
              Herr talman! Centerpartiet har en alternativ ekonomisk inriktning
              för budgeten 2004. Därför deltar vi inte i budgetbeslutet avseende
              utgiftsområde 9, utan vi redovisar våra synpunkter via ett särskilt
              yttrande. Vi återkommer nu med ett preciserat och finansierat
              förslag när det gäller detta med en nationell vårdgaranti.
            </seg>
            <seg n="7b72c9fd">
              Gemensamt, Ingrid Burman, mellan de fyra borgerliga partierna
              är att vi under en tvåårsperiod anslår 1 miljard kronor utöver
              vad regeringen anslagit. Det är ett klart besked, så det tycker
              jag inte behöver diskuteras särskilt mycket mer.
            </seg>
            <seg n="86ecd4c0">
              Väntetiderna är på sina håll oacceptabelt långa, med värk och
              mänskligt lidande som följd. Ansvarskännande småföretagare ringer
              om att personal som man har behov av och som själv vill tillbaka
              till jobbet tvingas till långa sjukskrivningsperioder på grund
              av sjukvårdens väntetider. Så kan vi inte ha det!
            </seg>
            <seg n="0c5a67c5">
              Regeringen sparar, med stöd av bland annat Vänsterpartiets Ingrid
              Burman, på tillgänglighetspengarna, avsatta för att korta köerna,
              och skjuter på utlovad vårdgaranti en vårdgaranti som, bland annat
              från statsministern, utlovats till den 1 januari 2003. Det var
              det första utspelet. Man fuskar bort den finansiella samordningen
              åtgärder som ska hjälpa sjuka människor så att de slipper värk
              och kan komma tillbaka till jobbet. Det här är en politik som
              Socialdemokraterna, Vänsterpartiet och Miljöpartiet står bakom.
              Jag tycker att detta är mycket avslöjande.
            </seg>
            <seg n="92cf876d">
              Som en följd av den nationella handlingsplanen för utveckling
              av hälso- och sjukvården och en kraftsamling på bland annat primärvården
              bildades i början av 2002 ett familjemedicinskt institut Fammi.
              Enligt vad jag förstår har Fammi kommit i gång bra med kunskapsutveckling
              och kunskapsspridning för att stärka och tydliggöra den svenska
              familjemedicinen. Inför socialutskottet har verksamheten presenterats
              på ett, enligt min mening, övertygande sätt.
            </seg>
            <seg n="28952573">
              20 miljoner kronor i tre år var satsningen. Det var anslaget,
              det var avtalet. Så vips plockar man bort 5 miljoner kronor utan
              förvarning. Handslaget är ingenting värt. Min raka fråga till
              Socialdemokraterna, Vänsterpartiet och Miljöpartiet: Vad håller
              ni på med? Har ni förtroende för Fammi, eller har ni det inte?
              Jag tycker att inte minst Fammi behöver få besked av er. Från
              Centerpartiet säger vi: Träffar vi ett avtal, i det här fallet
              om 20 miljoner vartdera år under tre år, har vi för vana att stå
              för det. Det är ren skär ärlighet. Jag tycker att det är ynkedomligt
              att man inte gör det i det här fallet.
            </seg>
            <seg n="58327bd5">
              Herr talman! Vi från Centerpartiet vill avmonopolisera Apoteksbolaget,
              utreda en statlig finansiering av assistansreformen, och regeringsförslag
              om vård i livets slutskede med mera. Det framgår av reservationerna.
              Jag nöjer mig för dagen med kommentaren att det hade varit bättre
              med tillkännagivanden än med reservationer.
            </seg>
          </u>
          <note type="speaker" n="91dec14b">
            Anf. 19 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-7" n="08918f01">
            <seg n="a34cebdd">
              Herr talman! Jag vill göra några korta kommentarer. När det gäller
              den nationella vårdgarantin hänvisar Kenneth Johansson till en
              gemensam ekonomi i två år. Jag är nyfiken på beräkningsunderlaget
              och nyfiken på om detta ska vara en statlig garanti eller om pengarna
              ska gå ut till landstingen, som ju Moderaterna vill avveckla men
              som jag vet Kenneth Johansson vill ha kvar.
            </seg>
            <seg n="0afabf14">
              Kenneth Johansson pratar väldigt mycket om kommuner och landsting
              och det regionala perspektivet, och det tycker jag är sympatiskt.
              Jag delar hans uppfattning där. Men jag får problem när jag tar
              del av Centerns motioner, där man spar 13 miljarder eller mer
              på arbetsmarknadspolitik och arbetsmarknadspolitiska åtgärder.
              Både Kenneth Johansson och jag vet hur mycket detta innebär för
              regionalpolitiken, hur mycket detta innebär för människors förutsättningar
              att leva ute i skogslön och på andra områden och hur mycket detta
              betyder för de kommunala skattebaserna. Jag får ändå bilden tills
              vidare att Centerpartiet ger med den ena handen och tar tillbaka
              mycket mer med den andra. Det vi kallar regionalpolitik är väldigt
              lite i det här landet. Det bärs upp av att vi ser till att människor
              har möjlighet att leva, bo och försörja sig. Där är arbetsmarknadspolitiken
              nyckeln. Såvitt jag förstår drar ni in 88 % av de arbetsmarknadspolitiska
              åtgärderna. Jag är väldigt nyfiken i den delen.
            </seg>
            <seg n="71392099">
              Det finns prioriteringar och besparingar i den här budgeten,
              och en av dem gäller Fammi. Kenneth Johansson väljer att i stället
              dra in 50 miljoner på Socialstyrelsen och 8 miljoner på Folkhälsoinstitutet.
              Vi prioriterar folkhälsa. Så är det. Vi tycker att det är bra
              med Socialstyrelsens tillsyn. Smittskyddsinstitutet förlorar i
              Kenneths budget 6 miljoner.
            </seg>
          </u>
          <note type="speaker" n="768d08c1">
            Anf. 20 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-3b8bb9f0234a021f-1" n="306acdbe">
            <seg n="d9bd988b">
              Herr talman! Jag hörde inte ifrågasättandet av 1 miljard i två
              år till vårdgarantin utöver regeringens förslag. Jag hoppas att
              det nu är klart.
            </seg>
            <seg n="23f19f78">
              Självfallet ska pengarna gå till landstingen. Vart skulle de
              annars? Skulle de gå till kommunerna eller privata företag eller
              någonting annat? De ska dit där de gör nytta. De ska till dem
              som har ansvaret för vården och omsorgen. De ska självfallet ut
              till landstingen, Ingrid Burman.
            </seg>
            <seg n="1ee77d6c">
              Vi gör besparingar i administrativa system. Det gäller alla våra
              myndigheter runtom i landet. Vi vill ha pengar till vård och omsorg
              av enskilda människor i stället för att lägga dem i administrationer
              därav våra besparingar på statliga myndigheter.
            </seg>
            <seg n="30285a75">
              Vi har en annan politik för arbetsmarknadsåtgärder. Vi satsar
              offensivt, Ingrid Burman. Vi satsar på att få folk i jobb, i naturliga
              ordinarie jobb. Vi har en annan syn på arbetsmarknadspolitiken
              i den delen.
            </seg>
            <seg n="c53ace0e">
              Jag ställde två frågor, men jag fick inget svar. Ni spar på tillgänglighetspengarna
              många miljoner vilket ökar köerna. Ni gör en halvmesyr när det
              gäller finansiell samordning. Dessutom har ni inga förslag för
              att ersätta dessa åtgärder med åtgärder för att korta vårdköerna.
              Jag tycker att det är ganska hårda åtgärder när vi behöver mjuka
              insatser.
            </seg>
            <seg n="45003d20">
              Har Vänsterpartiet och Ingrid Burman något förtroende för Fammi?
              Hur menar ni att det ska lösas när man med löften från statsmakterna
              har treåriga avtal, och så bara vips plockas pengarna av efter
              gjorda handslag? Är det ett sätt att jobba hederligt och sjyst,
              Ingrid Burman?
            </seg>
          </u>
          <note type="speaker" n="a7fe80f9">
            Anf. 21 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-8" n="08918f01">
            <seg n="94f93aac">
              Herr talman! Jag tackar för det tydliga beskedet från Kenneth
              Johansson att om en borgerlig nationell vårdgaranti sjösätts är
              det landstingen som ska hantera den. Det tycker jag personligen
              är bra. Jag uppmanar alla att läsa protokollet. Min uppfattning
              var att Moderaterna sade att detta skulle vara statliga medel
              och att det var staten som skulle hantera detta, för landstingen
              slösade bort pengarna. Jag ser fram emot den fortsatta diskussionen
              mellan Centerpartiet och Moderaterna.
            </seg>
            <seg n="1410eaae">
              Kenneth Johansson har rätt det dras in 150 miljoner av statsfinansiella
              skäl från tillgänglighetsmiljarderna. Jag beklagar detta, men
              så ser det ut. I stället fortsätter man med 200-kronan och sysselsättningsstödet
              ungefär 3 miljarder. Där tillför man 400 miljoner. Man förlänger
              tillfälliga stöd, och man plussar på dem med 400 miljoner. Samtidigt
              drar vi bort 150 miljoner. Så ser den matematiken ut. Jag hade
              önskat att vi inte hade dragit bort 150 miljoner. Det är rätt
              läst i budgeten, och det är tydligt utskrivet.
            </seg>
            <seg n="9ff3cf3b">
              Jag kan konstatera att man från Centerpartiet drar in 88 % av
              anslagen till arbetsmarknadsutbildningar. Vi vet vad det betyder
              regionalt. Det är sant att Fammi åläggs en besparing. Man kan
              uttrycka det som ett brutet handslag. Jag kan ändå konstatera
              att Vänsterpartiet inte stod bakom dem som stödde inrättandet
              av Fammi. Det gjorde inte heller Moderaterna, utan det var en
              annan konstellation. Det är inte önskvärt att dra in anslag i
              någon verksamhet. Precis som det är med de 150 miljoner som av
              statsfinansiella skäl drogs in från tillgänglighetsmedel har andra
              verksamheter fått vidkänna detta precis som Kenneth Johansson
              drar in från en rad myndigheter.
            </seg>
          </u>
          <note type="speaker" n="a41521e2">
            Anf. 22 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-3b8bb9f0234a021f-2" n="306acdbe">
            <seg n="b8c75363">
              Herr talman! Jag börjar bakifrån med Fammi. Jag vet att Vänsterpartiet
              inte stod bakom handlingsplanen och uppgörelsen. Men jag har ändå
              uppfattat det så att när det tas majoritetsbeslut i riksdagen
              får man i demokratisk ordning finna sig i det. Om man träffar
              avtal, skriftliga sådana, i en handlingsplan och avsätter pengar
              och så vidare får man, även om man inte har fått sin vilja igenom,
              inte göra som barnet i sandlådan, utan man får finna sig i det
              och gilla läget. Jag tycker att man ska respektera besluten. Jag
              tycker att det är oförsvarligt att man bryter ingångna avtal på
              det flagranta sätt som man har gjort.
            </seg>
            <seg n="8dede70d">
              Vi har en annan syn på arbetsmarknadspolitiken. Vi satsar offensivt,
              Ingrid Burman, från Centerpartiets sida. Vi satsar på att ge småföretagandet
              och entreprenörskapet en rejäl uppmuntran för att kunna få många,
              många in på den ordinarie arbetsmarknaden. Sammantaget och på
              längre sikt är jag övertygad om att det är en mer hållbar och
              en för alla parter bättre lösning.
            </seg>
            <seg n="08fe34fd">
              När det sedan gäller övriga delar om vårdgarantin och tillgängligheten
              konstaterar jag att när man plockar bort 150 miljoner utifrån
              vad man diskuterat ihop sig om med landstingsförbund och landsting
              så kommer det att få konsekvenser. Uppgjorda planer för att kapa
              vårdköer kommer inte att kunna förverkligas fullt ut. Jag tycker
              att det är ett passivt och ett osjyst sätt. Jag skulle vilja se
              mera av handlingskraft för att se till och där är vi säkert fullständigt
              överens att människor slipper värk, kan gå tillbaka till sina
              jobb och må bra.
            </seg>
          </u>
          <note type="speaker" n="1e9c7049">
            Anf. 23 KERSTIN-MARIA STALIN (mp):
          </note>
          <u who="unknown" xml:id="i-29483c09c092bb5e-2" n="41c9c826">
            <seg n="38829abc">
              Herr talman! Kära kamrater och åhörare! Jag har inte lyckan att
              ha en partikamrat som kan hjälpa mig i debatten, så jag måste
              prata om alltihop på en gång på åtta minuter, och det blir en
              pärs. Vi får se hur det går. Jag ska göra mitt bästa.
            </seg>
            <seg n="7b2f7a5b">
              För att inte flumma ut för mycket ska jag försöka att hålla mig
              till det som står i betänkandet.
            </seg>
            <seg n="83c658ec">
              Det finns flera ljuspunkter i betänkandet. En ljuspunkt är att
              det ska anslås medel för upprättande av ett register i komplementärmedicin.
              Det är ett första steg. Registret ska visa vad det finns för utövare
              och branscher. Sedan kan man ta itu med momsbefrielse, legitimation,
              olika centrum och allt sådant där. Vi har också en motion om det
              här, men den ska inte behandlas förrän i höst.
            </seg>
            <seg n="3ef9ad37">
              En annan glädjepunkt är naturligtvis att det förhoppningsvis
              löser sig för Rett Center, det unika centrumet för den säregna,
              svårdiagnostiserade sjukdomen som drabbar främst flickor. Det
              är bra att man nu snabbt ska se över den långsiktiga finansieringen,
              så att man år efter år slipper leva i osäkerhet om man får fortsätta.
              Förhoppningen nu är att det också ska bli en nordiskt centrum.
            </seg>
            <seg n="3cbda426">
              Det finns små glädjepunkter på narkotika-, alkohol- och tobakssidan.
              Utskottet skriver att man vill ta itu med dessa frågor i EU-sammanhang.
              Jag är glad över att man ska ta itu med att försöka att få ned
              införselkvoterna för alkohol.
            </seg>
            <seg n="adc58173">
              Utskottet skriver att man inte vill stödja EU när det gäller
              tobaksodling, men det här är lite dubbelt, och inte så lite heller
              förresten. Det har till exempel gått väldigt långsamt att införa
              rökfritt i Sverige. En del tycker kanske att det har gått fort,
              men detta med rökfria restauranger verkar tyvärr att ha stannat
              av lite. Jag läste till min glädje att det finns pubar i England
              som har infört rökfrihet. Det var överraskande och bra.
            </seg>
            <seg n="14e4f188">
              Utskottsinitiativet om spelberoende är också glädjande. Men här
              är det också dubbelt, tycker jag. Regeringen vill satsa mycket
              på att komma till rätta med spelberoende, på att kartlägga det
              och så vidare. Samtidigt uppmuntrar staten till spel på olika
              sätt.
            </seg>
            <seg n="a052f567">
              Utskottsinitiativet om hemlösa är också glädjande. De hemlösa
              är psykiatrireformens förlorare. Många av dem har inget eget boende.
              En del av dem har då på olika vägar och genom dålig uppföljning
              blivit hemlösa. Andra har placerats på olika ställen av kommunerna,
              på vårdhem, sjukhem och allt möjligt. Socialstyrelsen anser att
              detta är mycket allvarligt. Man talar om transinstitutionalisering
              i stället för avinstitutionalisering. Det är viktigt att regeringen
              följer denna uppmaning. Nu behövs det åtgärder snabbt.
            </seg>
            <seg n="0a312d6c">
              Ordningen är helt omvänd. Först ska man komma till rätta med
              sin psykiska hälsa och med sitt missbruk. Sedan får man kanske
              någonstans att bo. Men det är nästan omöjligt att komma till rätta
              med dessa problem om man inte har någonstans att bo.
            </seg>
            <seg n="496023ca">
              Jag vill reservera mig till förmån för reservation 9 om abort
              i Sverige för utländska kvinnor. Det har förekommit skrämskott
              om att man på kvinnoklinikerna inte kommer att få syssla med något
              annat än att göra aborter på utländska kvinnor. Men det är bara
              skrämskott. Det är hederligt av oss om vi kan bjuda på det.
            </seg>
            <seg n="3b35509a">
              Nu övergår jag till psykiatrin.
            </seg>
            <seg n="1a4ee167">
              Vad är psykiatri? Jo, det är vetenskapen om psykiska sjukdomar
              och deras botande. Så står det om man slår upp det ordet i en
              ordbok. Det är alltså en medicinsk vetenskap. Jag antar att det
              beror på att den som upptäckte detta med psykologi, själen och
              sådant var Freud, och han var läkare. I dag innefattar vi mycket
              mera i psykiatri, och då handlar det framför allt om psykologi.
            </seg>
            <seg n="c14dc540">
              Psykiatrireformen blev, som sagt, inte riktigt vad man hade tänkt
              sig. Det blev inte det smörgåsbord av valfrihet och välfärd som
              utlovades. Det är vällovligt att det har tillsatts en psykiatrisamordnare.
              Det är väldigt mycket som den personen nu ska komma till rätta
              med. Han det blev en han, fast socialministern sade till mig att
              det lika gärna kunde bli en hon har tid på sig fram till november
              2006. Jag hoppas innerligt att det händer någonting även under
              tiden.
            </seg>
            <seg n="669af4e8">
              En sak till apropå samordnaren: Det har talats om det länge,
              och vi i utskottet har fått uppgifter av socialministern, men
              det är faktiskt så att samordnaren ännu inte har börjat sitt arbete.
              Det finns inget kansli och inget kontor, och det är lite anmärkningsvärt
              och illavarslande, tycker jag. Jag hoppas verkligen att arbetet
              kommer i gång snart.
            </seg>
            <seg n="d1835752">
              Jag delar regeringens uppfattning att ett stort problem när det
              gäller psykiatrin är tillämpningen av psykiatrireformen. Men det
              är också en resursfråga, och framför allt handlar det om ett synsätt.
            </seg>
            <seg n="9a4f91fd">
              Vården bör organiseras så som vi själva skulle vilja ha den,
              så som vi själva skulle vilja bli mottagna den dag tillvaron rämnar.
              Om en anhörig ringer och vill ha hjälp ska han eller hon inte
              behöva bli bemött med: Säg åt personen att han själv får höra
              av sig. Det behövs alltså mycket ändringar i sättet att bemöta
              människor. Ett sätt att kanske lite snabbare komma åt denna attityd
              är att förstärka rättighetslagstiftningen.
            </seg>
            <seg n="0f523dee">
              Vi måste höja statusen i psykiatrin, om det nu ska fortsätta
              att kallas för psykiatri. Det finns till exempel olika status
              bland läkarkåren. Det är inte riktigt lika fint att vara psykiater
              som att vara kirurg. Den hierarkin har funnits länge och finns
              tyvärr fortfarande. Det här kanske vi kan hjälpa till med om vi
              också försöker att höja statusen.
            </seg>
            <seg n="cb2d58db">
              Statusen för psykiskt funktionshindrade måste höjas det är en
              dold grupp bland de funktionshindrade liksom att vi måste höja
              statusen för funktionshindrade över huvud taget.
            </seg>
            <seg n="871e4e77">
              När det gäller psykiatrin måste man också arbeta förebyggande.
              Vårt samhälle tycks skapa psykisk ohälsa, verkar det som. För
              barn och ungdomar i Sverige är i dag psykiska problem den största
              orsaken till ohälsa. Sådant kan man se på barn redan från ett
              års ålder, säger Folkhälsoinstitutet.
            </seg>
            <seg n="9b9ef32a">
              Jag vill yrka bifall till reservation 8 som handlar om psykiatri.
              Det är i stort sett hela vår psykiatrimotion.
            </seg>
            <seg n="7abe8613">
              Det ställdes frågor här om vårdgarantin. Jag undrar: Varför i
              fridens namn ska vi gräla så om vårdgarantin när det verkar som
              att alla vill ha den? Alla förstår att det behövs pengar för att
              man ska kunna ha en sådan garanti. Det är ju ingen idé att införa
              en garanti om man inte har pengar för det. Jag tycker att det
              är onödigt att gräla om detta, för det borde vi kunna kom överens
              om.
            </seg>
            <seg n="cc1e12a2">
              Någon här nämnde också tandvården. Där vill jag fortsätta strida
              för att tandvård ska gälla för alla, inte bara vi 65-plussare.
            </seg>
          </u>
          <note type="speaker" n="906633d9">
            Anf. 24 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-3b8bb9f0234a021f-3" n="306acdbe">
            <seg n="9fa42003">
              Herr talman! Jag vill först göra en jättekort kommentar, och
              sedan har jag en fråga.
            </seg>
            <seg n="96a8b119">
              Kommentaren är: Varför ska vi gräla om den nationella vårdgarantin?
              Den frågan ställer jag mig också. Vi har ett konkret förslag.
              Vi har anslagit pengar i budgeten, 1 miljard kronor under två
              år utöver vad Kerstin-Maria Stalin har gjort i sitt budgetförslag.
              Det är bara att ställa upp på det konkreta förslaget. Vi ser till
              att prioriteringsgrupp 1 inte på något sätt berörs den går alltid
              först men sedan kommer den nationella vårdgarantin. Så inte behöver
              vi gräla, utan stöd förslagen som finns så inför vi den! Det skulle
              väl vara en stor framgång.
            </seg>
            <seg n="9f1b0c4f">
              Den fråga jag vill ställa handlar om Familjemedicinska institutet.
              Jag utgår ifrån att Kerstin-Maria Stalin lyssnade på debatten
              mellan mig och Ingrid Burman. Vänsterpartiet var ju inte med om
              besluten, men det var faktiskt Miljöpartiet. Det är socialdemokrater,
              centerpartister, folkpartister och miljöpartister som faktiskt
              är föräldrar till Familjemedicinska institutet. Därför är det
              ännu mera anmärkningsvärt, tycker jag, att man mitt under pågående
              avtal som Kerstin-Maria Stalin också har hört inför socialutskottet
              som är bindande under tre år i framtiden, har haft förmågan att
              plocka bort pengar ur deras budget. Jag måste ställa samma fråga
              som jag har ställt tidigare under debatten: Har Miljöpartiet förtroende
              för Familjemedicinska institutet? Om ni har det, hur kan ni bete
              er på detta vis?
            </seg>
          </u>
          <note type="speaker" n="dd2fed0f">
            Anf. 25 KERSTIN-MARIA STALIN (mp) replik:
          </note>
          <u who="unknown" xml:id="i-29483c09c092bb5e-3" n="41c9c826">
            <seg n="866b192c">
              Fru talman! I ett sådant budgetläge som vi har är det lite svårt
              att ha förtroende för budgeten också, för det är en himla kamp.
              Jag vill svara ungefär likadant som Ingrid Burman: Måste vi gneta
              och spara så är det vissa saker som man kanske måste dra in på.
              Det är en väldig avvägning av var vi kan dra in och var vi absolut
              inte får dra in. Det är hela tiden ett givande och tagande.
            </seg>
            <seg n="139c9d95">
              Kenneth Johansson börjar med att säga att vi inte ska gräla,
              och sedan börjar han så smått att gräla om vårdgarantin och säger:
              Bara du gör som vi tycker så blir det så bra, men gör som vi tycker!
              Det är det jag menar. Här skulle vi kanske kunna enas, faktiskt,
              för vi vill ju ha den allihopa.
            </seg>
            <seg n="460b9b95">
              Fammi kan jag inte diskutera så hemskt mycket mer, annat än att
              jag kan säga att jag känner till det du säger. Vi har varit med.
              Det är mycket man har varit med och beslutat om en gång, och sedan
              kommer det besparingskrav och då är man tvungen att ändra sig.
              Jag vet att vi var med från början. Sådant här är tråkigt.
            </seg>
          </u>
          <note type="speaker" n="f543d9cc">
            Anf. 26 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-3b8bb9f0234a021f-4" n="306acdbe">
            <seg n="88b79da6">
              Fru talman! Vad gäller pengarna och förslagen till vårdgarantin
              är det inte att gräla, utan det handlar om att vi vill gå till
              handling. Vi vill komma till skott och se åtgärder. Vi vill inte
              att man ska minska pengarna i tillgänglighetsbudgetarna ute i
              landstingen, utan vi vill att man ska satsa resurser på att korta
              vårdköer. Men då räcker det inte att prata, utan då måste man
              också handla.
            </seg>
            <seg n="7e22c5fb">
              Ja, det var ju ett svar, på sitt sätt, som jag fick när det gäller
              Familjemedicinska institutet. Ni har prioriterat det lägre än
              annat. I en budget med miljarder har ni varit inne och plottrat
              bort 5 miljoner kronor. För dem är det en ganska stor del av budgeten.
              Ni är till och med beredda att bryta uppgjorda avtal och handslag.
              Det är ett besked som jag och Centerpartiet verkligen beklagar,
              men det är ändå ett besked.
            </seg>
          </u>
          <note type="speaker" n="ece2bbfe">
            Anf. 27 KERSTIN-MARIA STALIN (mp) replik:
          </note>
          <u who="unknown" xml:id="i-29483c09c092bb5e-4" n="41c9c826">
            <seg n="4b1e8a56">
              Fru talman! Vi vill också ha åtgärder vad beträffar vårdgarantin,
              så där tycker vi precis likadant. Vi vill jobba för vårdgarantin
              också.
            </seg>
          </u>
          <note type="speaker" n="a0b87623">
            Anf. 28 KRISTINA ZAKRISSON (s):
          </note>
          <u who="kristina_zakrisson_c9f795" xml:id="i-393b1c9b06ca9265-0" n="edca65ed" next="i-88dbd58458775cc7-0">
            <seg n="dd1240bc">
              Fru talman! Vi lever i ett fantastiskt land. I norra Sverige,
              som jag kommer ifrån, har vi höga fjäll och orörda älvar. I södra
              Sverige har vi lummig växtlighet och vackert kustlandskap. Och
              så har vi sist men inte minst kanske världens vackraste huvudstad.
            </seg>
            <seg n="5c2ec9c9">
              Men det räcker inte med vackra vyer för att vi ska kunna säga
              att vi lever i ett välfärdssamhälle. Det räcker inte ens med ett
              aldrig så bra skatteutjämningssystem. Det fordras en sammanhållen
              välfärdspolitik som innebär att alla, oavsett bostadsort, privatekonomi
              eller etnisk bakgrund kan ta del av välfärden.
            </seg>
            <seg n="e83f25a9">
              Vi har en välfärd som håller en hög nivå och är jämlikt fördelad.
              Det kan vi fortfarande säga, trots att det finns vissa brister
              och trots att det på sina håll låter som om vi håller på att montera
              ned välfärdssamhället. I internationella jämförelser kommer vi
              ofta i en tätposition, speciellt när det gäller människornas levnadsvillkor
              och välfärdens kvalitet och fördelning. Det har handlat om barnens
              situation, om förhållandet för mammorna, om hälsa, utbildning
              och mycket annat. Det är resultatet av en välfärdspolitik för
              alla, demokratiskt styrd och gemensamt finansierad. Där har människors
              behov alltid varit utgångspunkten, där har vi inte accepterat
              att göra kommers av vård och omsorg, och där har vi sett till
              att hela landet har förutsättningar att bedriva en god välfärd.
            </seg>
            <seg n="0d35592a">
              Samtidigt finns det många som känner oro i dagens Sverige. Det
              finns hos många en otrygghet inför framtiden. Ska pengarna räcka
              resten av månaden? Kommer mamma att få den bästa vården nu när
              hon har blivit sjuk? Får barnen det stöd de behöver i skolan,
              och hur blir det med alla som mår psykiskt dåligt?
            </seg>
            <seg n="6d09c3ee">
              I dessa dagar, när skyltfönstren dignar av julklappstips är det
              många som upplever att pengarna inte räcker till. Det som ligger
              där och frestar barnen är inte möjligt att köpa åt dem.
            </seg>
            <seg n="6fc9a17e">
              I det goda samhället ska man inte behöva leva med oro för brister
              i välfärden. Därför måste arbetet med att bygga välfärd ständigt
              bedrivas, inte minst inom vårt område, socialutskottets område.
              Där pågår också mycket arbete.
            </seg>
            <seg n="79fbb63d">
              Barnens bästa ska vägleda allt beslutsfattande. Barnens situation
              uppmärksammas. Nu handlar det särskilt om de mest utsatta barnen:
              barn som lever i hushåll med svag ekonomi, barn som far illa av
              olika skäl och om åtgärder mot sexuella övergrepp.
            </seg>
            <seg n="ff1aaacf">
              I handlingsplanen för handikappolitiken, Från patient till medborgare
              , slår vi fast att handikappolitiken är allas vårt ansvar och
              att bemötandet av människor med funktionshinder måste bli bättre
              inom alla samhällsområden och i alla sammanhang.
            </seg>
            <seg n="0bdde9ff">
              Äldrepolitiken, som några har varit inne på, är en av våra stora
              utmaningar. Fler än tidigare lever allt längre, ofta i högönsklig
              välmåga, efter sitt yrkesverksamma liv. Samtidigt som allt färre
              finns på arbetsmarknaden behöver fler och fler vård och omsorg.
              Hur ska vi klara välfärdens framtid? Hur ska vi klara det ekonomiskt
              och personalmässigt? Och hur tar vi vara på de äldres resurser
              och kompetens i stället för att se ett ökande antal äldre som
              ett problem?
            </seg>
            <seg n="c0585223">
              Narkotika, alkohol och tobak är också ett problem. Narkotikakommissionen
              och alkoholhandlingsplanen har att hantera två växande folkhälsoproblem:
              en ökad alkoholförtäring hos befolkningen och en oroande ökning
              av narkotikakonsumtionen, inte minst bland ungdomar. Här handlar
              det väldigt mycket om att förebygga och att begränsa tillgång
              och efterfrågan av narkotika.
            </seg>
            <seg n="091386c4">
              Vi har de nationella målen för folkhälsan som vi antog i våras
              och som nu ska genomföras med gemensamma krafter inom alla områden.
              Det handlar bland annat om att minska ohälsoklyftorna, dels mellan
              olika samhällsklasser, dels mellan kvinnor och män, svenskar och
              invandrare. Det finns som sagt många områden att fortsätta att
              jobba aktivt på.
            </seg>
            <seg n="e6249c5f">
              Fru talman! Att få vård när man är sjuk tillhör de centrala delarna
              i välfärdspolitiken. Vården ska ske på lika villkor efter behov.
              Den ska vara gemensamt betald och demokratiskt styrd. Det är viktiga
              principer. Det har också varit ett verktyg i uppbyggnaden av svensk
              sjukvård, som står sig väl i internationella jämförelser.
            </seg>
            <seg n="5ab023b2">
              I en brittisk forskarundersökning bedöms Sverige ha det bästa
              sjukvårdssystemet av 19 industriländer. Den rapporten stöds av
              åtskilliga andra. Samtidigt bekräftar mätningar där patienterna
              får ge sin syn på vården att det mesta fungerar, att de flesta
              är nöjda och att vården håller en hög kvalitet.
            </seg>
            <seg n="3e94ff5c">
              Tillgängligheten i vården tillhör de viktigaste inslagen i sjukvårdshuvudmännens
              arbete. Det slås också fast i den nationella handlingsplanen för
              hälso- och sjukvården.
            </seg>
            <seg n="37c6d417">
              Det sker mycket positivt på fältet. Köer kortas faktiskt, tillgängligheten
              förbättras och väntetiderna minskar på många områden, på vissa
              håll ganska rejält.
            </seg>
            <seg n="239a389a">
              Kökortningspengarna som tillfördes 2001 har medverkat till att
              väntetiderna har kortats betydligt, men vi kan naturligtvis inte
              slå oss till ro med att konstatera det. Så länge det finns patienter
              som lider i onödan för att de måste vänta på en operation som
              skulle ha gett dem smärtlindring eller rörligheten tillbaka måste
              arbetet för att förbättra förutsättningarna inom sjukvården fortsätta.
              Vi både är, och ska vara, inriktade på att angripa de brister
              som finns.
            </seg>
            <seg n="c429cdaa">
              Fru talman! Det var många av oss som uppmärksammade mannen som
              redde sig ett bo bakom pelarna vid Mynttorget. Han ställde upp
              kassarna som skydd mot vinden och drog upp sovsäcken över hela
              kroppen för att stänga ute kylan. Det var en väldigt konkret och
              nära påminnelse om att välfärden fortfarande inte når alla. Under
              de senaste åren har vi sett det mer öppet. Ändå visar flera olika
              kartläggningar att antalet hemlösa inte har ökat, åtminstone inte
              sedan 1993 trots krisåren.
            </seg>
            <seg n="01f64149">
              Antalet har alltså inte ökat, men det har kommit mer i dagen
              och blivit mer öppet. Vi kan inte acceptera det. Det sociala trygghetsnätet
              fångar upp de allra flesta, men det räcker inte med de allra flesta.
              Ingen ska behöva ha en tillvaro där man, när man stiger upp på
              morgonen, inte vet var man ska tillbringa natten utom att det
              förmodligen blir utomhus eller möjligen i en port om någon har
              glömt att låsa den. Det här kan vi inte acceptera.
            </seg>
            <seg n="66e8483c">
              Socialstyrelsen har ett uppdrag att under åren 20022004 arbeta
              med att utveckla metoder som motverkar hemlöshet. De har fått
              30 miljoner till det. Utskottet gör här ett av sina tillkännagivanden
              till regeringen genom att vi begär en redovisning av vad som har
              gjorts, vilka effekter det har fått och vad som planeras för framtiden.
            </seg>
            <seg n="594f4940">
              Vi måste kunna utveckla de metoder som finns i dag så att vi
              kan hjälpa även de här människorna. Det handlar nog framför allt
              om insatser inom psykiatrin och missbruksvården. Det är inte värdigt
              ett välfärdssamhälle att inte kunna erbjuda det vi alla andra
              betraktar som självklart, nämligen någonstans att bo.
            </seg>
            <seg n="1a246336">
              Fru talman! Om vi jämför oss internationellt är stödet för välfärdssamhället
              brett. I det här landet kan man vinna val på att lova att inte
              sänka skatter, som någon tidigare har konstaterat. Det är ett
              tydligt uttryck för ett stöd för välfärdspolitiken och ett folkligt
              motstånd mot att rycka bort grunden till finansieringen.
            </seg>
          </u>
          <note n="0be8389b">
            Fru talman! Med detta yrkar jag bifall till förslaget i socialutskottets
            betänkande och avslag på samtliga reservationer.
          </note>
          <u who="kristina_zakrisson_c9f795" xml:id="i-88dbd58458775cc7-0" n="edca65ed" prev="i-393b1c9b06ca9265-0">
            <seg n="430fd6aa">
              Låt mig samtidigt konstatera att vi har en reservation beträffande
              utländska kvinnors rätt till abort som jag kan känna är lite överkurs.
              Det framgår i betänkandet att regeringen arbetar intensivt med
              den här frågan. Man kommer att återkomma med ett förslag till
              förändring som vi alla förhoppningsvis kommer att känna oss nöjda
              med.
            </seg>
            <seg n="f10a2355">
              Dessutom vill jag påtala att det på s. 79 i betänkandet har insmugit
              sig ett litet fel i texten. Det är ett fel av den karaktären att
              det inte påverkar beslutet. Det handlar om anslaget till Demensförbundet.
              Det påverkar inte heller Demensförbundets anslag. I betänkandet
              har vi skrivit att det kommer från ett anslag som det inte kommer
              ifrån. Det kommer från ett annat anslag. Det påverkar alltså ingenting
              i sak. Vi ska bara ändra texten så att det också blir rätt.
            </seg>
          </u>
          <note type="speaker" n="f1183314">
            Anf. 29 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-3b8bb9f0234a021f-5" n="306acdbe">
            <seg n="0e07c8ee">
              Fru talman! Vi har pratat mycket om vårdgarantier och tillgänglighet
              tidigare. Jag tänkte att Kristina Zakrisson inte skulle slippa
              att vara med i den diskussionen. Jag delar den uppfattning som
              Kristina Zakrisson framförde i sitt anförande om att det är väldigt
              avgörande och viktigt att man får vård när man är sjuk. Vi har
              också en vård med hög kvalitet. Jag håller också med om att det
              görs saker när det gäller tillgänglighet, men fortfarande finns
              det mycket kvar att göra. På vissa områden finns det väldigt stora
              problem.
            </seg>
            <seg n="a32a0de3">
              Jag har uppfattat det så att regeringen, och ytterst statsministern,
              inför den 1 januari 2003 faktiskt har lovat en nationell vårdgaranti.
              Det har upprepats inför den 1 januari 2004. Nu vet man inte. Vi
              har hört att det pågår diskussioner med Landstingsförbundet. Min
              fråga är: När bedömer Kristina Zakrisson att ett skarpt konkret
              förslag kommer?
            </seg>
            <seg n="2fbd25f6">
              Dessutom säger Kristina Zakrisson att tillgänglighetspengarna
              har gjort nytta. Ja, det har de, men varför drar då regeringen,
              med stöd av riksdagsmajoriteten, ned dem med 150 miljoner när
              de är så värdefulla i det arbetet?
            </seg>
            <seg n="1f31d2f8">
              Sedan måste jag också få ett svar när det gäller Familjemedicinska
              institutet och det avtal som Kristina Zakrissons parti har varit
              med och träffat. Tycker Kristina Zakrisson att 5 miljoner kronor
              är ett så stort belopp i statens budget att man ska behöva bryta
              avtal och göra sig ovän med en verksamhet som faktiskt skapades
              för att gagna den nationella handlingsplanen och satsningen på
              primärvården?
            </seg>
          </u>
          <note type="speaker" n="9c32e7b8">
            Anf. 30 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-0" n="edca65ed">
            <seg n="48511e6b">
              Fru talman! 5 miljoner kan betraktas som väldigt lite pengar
              i den totala budgeten, men 5 miljoner betraktas säkert som väldigt
              stora pengar för Fammi. Men det handlar ju också om många bäckar
              små. När man ska göra förändringar och måste gneta ihop, som Kerstin-Maria
              Stalin sade tidigare, drabbar det alltid någon.
            </seg>
            <seg n="eae5015a">
              Jag delar Kenneth Johanssons uppfattning att det är olyckligt
              att man tar bort dessa pengar. Man har konstaterat att de får
              ett visst anslag under ett antal år, och sedan förändrar man det
              i efterskott. Regeringen vet ju också vad Fammi gör och planerar
              att göra. Man tycker att de gör ett bra jobb. Det pågår diskussioner
              om hur man ska lösa Fammis problem så att de kan fortsätta sin
              verksamhet. Jag hoppas att man kommer fram till en lösning som
              alla kan vara nöjda med.
            </seg>
            <seg n="8069f022">
              Det har hänt rätt mycket när det gäller tillgängligheten. Men
              det är som med allt annat, att när man inte är nöjd är det det
              som hörs. När man inte kommer fram på telefon tar man upp det.
              Jag läste i tidningen Vårdfacket där man tog upp ett exempel jag
              tror att det var från Härnösand där personalen själv hade bestämt
              sig för att nu skulle man göra någonting åt det här med tillgängligheten
              och möjligheten att få den första kontakten med läkarna. Utan
              att det tillfördes mera pengar ställde man sig frågan vad som
              är det stora problemet och vad det är människor vill känna. Väldigt
              ofta är man orolig och behöver bara få svaret att man egentligen
              inte är så dålig och att man kommer att klara sig ganska bra.
              Ibland räcker det med det lilla. När de själva tog tag i detta
              förbättrade de tillgängligheten kraftigt. Det behövde alltså inte
              tillföras några pengar.
            </seg>
            <seg n="6f16a4e3">
              Jag tror att det i väldigt många sammanhang handlar om att personalen
              ska få större inflytande.
            </seg>
          </u>
          <note type="speaker" n="bca55f57">
            Anf. 31 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-3b8bb9f0234a021f-6" n="306acdbe">
            <seg n="4f898939">
              Fru talman! I det sista är det lätt att instämma. Delaktighet
              ger god grund för ett bra jobb.
            </seg>
            <seg n="e1331205">
              Men min fråga gällde de skarpa förslagen när det gäller vårdgarantin.
              Diskussioner har förts, och det har diskuterats många gånger och
              varit uppe till beslut många gånger. Alla gånger har det blivit
              nej.
            </seg>
            <seg n="ff080a16">
              Vi som vill ha en nationell vårdgaranti och som har anslagit
              pengar till en nationell vårdgaranti är naturligtvis måna om att
              det inte bara blir prat utan också skarpa förslag.
            </seg>
            <seg n="79650675">
              Jag upprepar därför frågan: När bedömer Kristina Zakrisson att
              det skarpa förslaget kan ligga på vårt bord för ställningstagande?
            </seg>
            <seg n="35f77994">
              När det gäller Familjemedicinska institutet tycker jag att det
              är småttigt att ge fem miljoner i den stora budgeten. Jag tolkar
              Kristina Zakrisson som att diskussioner förs och att man nu jobbar
              aktivt för att finna en lösning så att de under treårsperioden
              kan få de förutsättningar som de faktiskt har blivit lovade.
            </seg>
            <seg n="0d9fd136">
              Jag har en sista fråga. Den handlar om högkostnadsskydd och avgifter.
              Som jag sade i mitt anförande vill man från landstinget diskutera
              avgifterna. Man tycker att det tak som har legat fast ganska många
              år måste diskuteras, liksom möjligheten att kanske ha en något
              lägre avgift när man har nått taket.
            </seg>
            <seg n="5b27e6cc">
              Hur ser Kristina Zakrisson på det? Är Kristina Zakrisson beredd
              att ta initiativ till att se över högkostnadsskyddet i den delen?
            </seg>
          </u>
          <note type="speaker" n="baade5cc">
            Anf. 32 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-1" n="edca65ed">
            <seg n="a0a782eb">
              Fru talman! Vi hoppas att man vid diskussioner kommer fram till
              en lösning när det gäller Fammi och att man närmare resonerar
              om inriktningen.
            </seg>
            <seg n="44c2d7e3">
              Det har inte funnits något skarpt förslag när det gäller högkostnadsskyddet,
              men det kanske kommer. Jag har också noterat att Landstingsförbundet
              diskuterat det. Personligen, utan att vi har tagit partipolitisk
              ställning, anser jag också att det är värt att diskutera.
            </seg>
            <seg n="03c2c6df">
              Alla frågor måste kunna diskuteras. Inte när det gäller något
              av det vi en gång har beslutat kan vi säga: Detta beslutade vi
              1997 och det ska för alltid vara så. Det måste naturligtvis gå
              att diskutera.
            </seg>
            <seg n="fa4e861b">
              Grundprincipen måste fortfarande vara att ingen ska behöva avstå
              från vård eller behandling för att man inte har råd. Det måste
              vara grunden. Att diskutera frågan anser jag inte orimligt.
            </seg>
            <seg n="f1788ee9">
              När det gäller vårdgarantin och skarpa förslag och mer verkstad
              än prat tycker jag också att det är viktigast att det fungerar
              i praktiken. Ingrid Burman var inne på att det har avsatts pengar
              och att det också händer en hel del på det området.
            </seg>
            <seg n="de237586">
              Vi har så kallade genombrottsprojekt. Landstingsförbundets egen
              undersökning visar att alltfler får sin behandling inom tre månader.
              Det går faktiskt framåt i praktiken. Det är det som är det viktiga
              för patienten. Det spelar ingen roll vad vi skriver och vilka
              förslag vi kommer med om de inte omsätts. Det viktiga är ju att
              det fungerar. Om det här börjar fungera innan det skarpa förslaget
              har lagts har jag ingenting emot det. Jag tycker att det är bra
              att det går framåt på rätt område.
            </seg>
          </u>
          <note type="speaker" n="b4e95d07">
            Anf. 33 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-2aa6cb1df2200367-3" n="627b9097">
            <seg n="489a99ab">
              Fru talman! Jag vill inledningsvis korrigera mig och yrka bifall
              till reservation 2, Vård i livets slutskede, och inte någon annan
              reservation.
            </seg>
            <seg n="a79a360d">
              Fru talman! Kristdemokraterna och Socialdemokraterna är givetvis
              eniga om att vi bor i ett vackert land, som Kristina Zakrisson
              berättade, och att vi har en hygglig välfärd i många avseenden.
              Men vi har faktiskt ett antal sprickor som känns obehagliga och
              som kan komma att vidgas.
            </seg>
            <seg n="1dfe6ca5">
              I mitt inledningsanförande ställde jag ett antal frågor som jag
              behöver upprepa eftersom vi inte har fått besked.
            </seg>
            <seg n="55a0775d">
              Hur går det med att avsätta 10 % av bruttonationalprodukten till
              sjukvården, Kristina Zakrisson? Kan du redovisa något myrsteg
              som visar att vi är på väg åt det hållet? Det kanske är tvärtom.
              Statsbidragens värde urholkas, som vi har hört, nya pålagor läggs
              på kommuner och landsting, vi har delvis ofinansierade reformer
              och så vidare.
            </seg>
            <seg n="d7746146">
              Kan Kristina Zakrisson redovisa att vi är på väg åt något annat
              håll i något avseende?
            </seg>
            <seg n="76ea0d4b">
              Kristdemokraterna fick inte heller besked om propositionen om
              vård i livets slutskede. Vi har väntat i tre år. Enligt utskottets
              majoritet behövdes inga ytterligare initiativ i utskottet, utan
              vi ska bara vänta. Betyder det att något konkret är på väg från
              regeringen, eller slår socialutskottets majoritet sig till ro
              och väntar?
            </seg>
            <seg n="7d940f0c">
              Jag ställde också frågan om hur det blir med den ökade narkotikaanvändningen.
              Kommer det någon konkret satsning eller kommer vi att fortsätta
              att prata och prata om narkotikan, men ingenting göra. Det har
              vi gjort sedan 1998 i det senaste svepet.
            </seg>
            <seg n="366e6822">
              500 miljoner kronor talades det om på Malmökonferensen. Är de
              på väg? När i så fall?
            </seg>
          </u>
          <note type="speaker" n="1e3cfef9">
            Anf. 34 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-2" n="edca65ed">
            <seg n="350b252b">
              Fru talman! 10 % av bruttonationalprodukten, sade Ulrik Lindgren.
              Vi har under de senaste åren hela tiden tillfört pengar till sjukvården.
              Vi är nog alla överens om att det behövs ännu mer.
            </seg>
            <seg n="7b0cfe08">
              Någon av de tidigare talarna påpekade att det har hänt mycket
              inom sjukvården. Man kan göra mycket mer i dag än man kunde tidigare.
              Det finns alltså många fler behandlingar att tillgå. Då ökar naturligtvis
              också kraven från patienterna. Det som går att behandla och det
              som går att göra vill man naturligtvis ha gjort.
            </seg>
            <seg n="760ca42f">
              Det är mycket teknik som också kostar pengar.
            </seg>
            <seg n="ab89bf19">
              Jag tror att vi alla delar uppfattningen att sjukvården behöver
              tillföras mer pengar. Från Socialdemokraternas partikongress har
              vi också ett beslut om att andelen av BNP måste ökas. Vi har samma
              uppfattning på de flesta håll. Däremot har vi väldigt olika uppfattningar
              om hur vi tycker att man ska tillföra pengarna och var de ska
              tas. Där tror jag att vi skiljer oss markant, även om någon jag
              tror att det var Kenneth Johansson sade att det skulle vara gemensamt
              och skattefinansierat. Vi verkar vara överens.
            </seg>
            <seg n="127070ef">
              Vi är nog också många som är överens om att det inte går att
              höja skatterna hur mycket som helst.
            </seg>
            <seg n="a3a6d7eb">
              Vi måste hitta en balans på det rimliga skatteuttaget och vilket
              område som ska stryka på foten. Jag tror att det är just där vi
              skiljer oss radikalt åt.
            </seg>
            <seg n="4c623898">
              Som jag sade i inledningsanförandet är det viktigt för oss socialdemokrater
              att ha en sammanhållen välfärdspolitik. Vi måste ha en välfärdspolitik
              som gäller på arbetsmarknadsområdet lika väl som på socialområdet,
              om man blir sjuk och behöver sjukersättning.
            </seg>
            <seg n="fa250e54">
              Det är lätt att säga: Vi behöver 5 miljarder till. Vi tar det
              från arbetsmarknadspolitiken. Det tycker vi inte gagnar den svage
              i samhället.
            </seg>
          </u>
          <note type="speaker" n="b5dc726a">
            Anf. 35 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-2aa6cb1df2200367-4" n="627b9097">
            <seg n="c3c9684e">
              Fru talman! Vi är eniga om mer pengar, säger Kristina Zakrisson.
              Men det är vi egentligen inte. Det är skillnad inför nästa år.
              Kristdemokraterna ger mer till kommuner och landsting generellt
              i statsbidrag. Vi tillför mer i vårdgarantin. Vi försöker avlasta
              kommuner och landsting genom att exempelvis säga nej till tredje
              sjuklöneveckan.
            </seg>
            <seg n="67c56f42">
              Kristina Zakrisson säger att man har tillfört pengar. Jag är
              glad att du i alla fall inte använder ordet satsning, som man
              annars så ofta hör i socialdemokratiska sammanhang.
            </seg>
            <seg n="faf19baf">
              Kommunförbundet och Landstingsförbundet har i ett antal sammanhang
              sagt att det inte blir mer pengar till kommuner och landsting,
              utan det blir mindre år för år.
            </seg>
            <seg n="b6d13870">
              Hur kan Socialdemokraterna samtidigt tala om 10 % av bruttonationalprodukten
              när inget steg i praktiken tas för att vi ska landa i 10 % av
              bruttonationalprodukten till sjukvården?
            </seg>
            <seg n="69036f1c">
              Kristina Zakrisson sade att vi är oeniga om hur man ska göra.
              Det kan vi visst vara om det ska vara genom skatt eller prioritering.
              Men kom åtminstone med ett förslag. Redovisa något litet steg
              mot 10 %. Ingenting av detta hörs.
            </seg>
            <seg n="b3efc4b4">
              Jag upprepar frågorna om propositionen Vård i livets slutskede
              . Finns det något som helst besked eller någon vink om när arbetet
              kommer i gång och kan redovisas till riksdagen? Hur blir det med
              frågan om narkotikaanvändningen?
            </seg>
            <seg n="21ea95e5">
              Jag är naturligtvis också mycket tacksam om Kristina Zakrisson
              kan lämna något besked om prioriteringsmodellen i Östergötland.
              Vad har socialministern berättat för er? Vilket är ert slutliga
              besked om hur ni ställer er till hur prioriteringarna ska göras
              i exempelvis Östergötland?
            </seg>
            <seg n="a0296166">
              Vad gäller den tredje sjuklöneveckan har vi ibland hört en del
              röster säga att arbetsgivarna kanske ska kunna avlastas denna
              den 1 januari 2005. Är något sådant på gång inom det stora partiet?
            </seg>
          </u>
          <note type="speaker" n="3f5a0d36">
            Anf. 36 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-3" n="edca65ed">
            <seg n="aac9ebd8">
              Fru talman! Ulrik Lindgren har ett intressant sätt att debattera.
              Jag noterar att Ulrik säger att det flera gånger har poängterats
              att statsbidragens värde har urholkats. Jag har i dag bara hört
              Ulrik Lindgren poängtera detta.
            </seg>
            <seg n="0fcfcb6c">
              Ulrik Lindgren säger också att Socialdemokraterna talar om 10
              % av BNP. Jag sade inte ett ord om 10 %. Det var Ulrik Lindgren
              som sade att vi är överens om detta. Han har ett sätt att lägga
              ord i munnen på andra.
            </seg>
            <seg n="aeb23111">
              Däremot delar vi uppfattningen att sjukvården behöver tillföras
              mer pengar. Socialministern har faktiskt i veckans nummer av Dagens
              Medicin talat om att han ser stora kostnadsökningar. Jag vill
              poängtera att jag inte tror att man ska skylla detta på att så
              många gamlingar behöver vård. Det är inte den stora kostnadsökningen
              i sjukvården. Väldigt mycket handlar om att det går att utföra
              saker väldigt mycket mer avancerat, vilket kostar pengar.
            </seg>
            <seg n="13906c03">
              Jag tror att det behövs mer pengar, men jag tror också att det
              går att göra rätt mycket mer inom den organisation som finns.
              Jag skulle vilja peka på ett exempel där personalen själv har
              fått vara med om att planera. Det kan verka som ett litet myrsteg,
              men man brukar ju tala om många bäckar små
            </seg>
            <seg n="45f4e956">
              På Faluns sjukhus hade man väldigt svåra problem med att få tag
              på nattsjuksköterskor. Man hade många vakanta tjänster, och man
              hade väldigt mycket dyr övertid. När personalen själv fick organisera
              arbetet kom man fram till en fantastiskt bra lösning. Man jobbar
              75 % men har 100 % lön. Nu är alla de sju tjänsterna bemannade,
              och man har ingen kvalificerad övertid. Med sju personer, 75 %
              tjänst och 100 % lön har det blivit billigare än med den tidigare
              organisationen, därför att personalen själv har fått lägga upp
              arbetet.
            </seg>
            <seg n="85fc97ba">
              Jag tror att det är mycket mer sådant här som det går att göra.
              Personalen kan dels se vad som är bättre för den själv, dels se
              vad som är bättre för patienterna. Det är ju personalen som träffar
              patienterna.
            </seg>
          </u>
          <note type="speaker" n="661af1c6">
            Anf. 37 CARL-AXEL JOHANSSON (m) replik:
          </note>
          <u who="morgan_johansson_5e232b" xml:id="i-ca2c431e34700e5c-3" n="50cf9c8e">
            <seg n="e26604ed">
              Fru talman! När man hör Kristina Zakrisson tror man att vi har
              en riktigt fin idyll här i Sverige. Jag upplever oss nästan som
              tillbakaflyttade till det goda folkhemmet. Och det är inte utan
              att också jag i och för sig hellre hade sett ett gott folkhem
              än ett antal sådana icke fungerande folkinstitutioner som vi nu
              håller på att bygga upp här i landet.
            </seg>
            <seg n="04718e99">
              Jag måste här lite grann hänvisa till statistik. Med statistik
              kan man ju egentligen bevisa vad som helst. Jag har i min hand
              ett litet urklipp som bygger på Världshälsoorganisationens rapport
              från år 2000 om sjukvårdssystemen i världen. Sverige ligger på
              23:e plats vad gäller sjukvårdens resultat rent allmänt.
            </seg>
            <seg n="fa35f8d1">
              Jag vet inte om detta är speciellt bra, men man kan nu gå in
              och justera i den här undersökningen och lyfta upp Sverige lite
              grann. Resultatet blir framför allt bättre när till exempel dödligheten
              på grund av kranskärlssjukdomar inte räknas med, och då hamnar
              Sverige på första plats. Men det är väl märkligt om vi inte ska
              räkna med detta i statistiken. Man måste nog ta statistik med
              en stor nypa salt och inte dra för stora slutsatser av den.
            </seg>
            <seg n="25cdacee">
              Jag menar att det räcker med att se hur det fungerar i verkligheten,
              Kristina Zakrisson. I Göteborgs-Posten i dag kan vi läsa följande:
            </seg>
            <seg n="c4e8a289">
              Lång väntan på vård på Östras akut. Trycket på akuten på Östra
              sjukhuset är hårt. Patienterna får vänta i över 20 timmar på behandling.
            </seg>
            <seg n="10b24c44">
              Är det ett bra uttryck för välfärd att när man söker akut behöva
              vänta 20 timmar på en behandling? Nej, jag tycker nog, Kristina
              Zakrisson, att det välfärdssamhälle som du beskriver har kommit
              alltmer på marginalen. Visst visar den förda sjukvårdspolitiken
              att det mer och mer kommer att byggas upp ett försäkringssystem
              vid sidan om, som förhoppningsvis kommer att komplettera den offentligt
              finansierade sjukvården.
            </seg>
          </u>
          <note type="speaker" n="8596b296">
            Anf. 38 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-4" n="edca65ed">
            <seg n="326e1b02">
              Fru talman! Carl-Axel Johansson har helt rätt i att man med statistik
              kan belysa precis vad man vill. Det är alldeles riktigt. Nu tror
              jag väl inte att den brittiska forskarrapport som jag hänvisar
              till i första hand har till syfte att gynna Sverige.
            </seg>
            <seg n="234e9fb3">
              I pressmeddelandet står det så här: I WHO:s mätning låg Sverige
              på 4:e plats. En liten förändring har alltså faktiskt skett. Det
              heter vidare: Forskarna visar nu att när hälsoresultaten länkas
              till sjukdomar som mer direkt kan påverkas av hälso- och sjukvårdsinsatserna
              så förändras WHO:s ranking och Sverige hamnar på första plats.
            </seg>
            <seg n="50a67b28">
              Om vi bortser från förändringen finner vi att Sverige ändå låg
              på fjärde plats enligt WHO:s mätning. Jag tror väl inte att det
              som de här brittiska forskarna säger är rent ljug. Jag väljer
              att fortfarande tycka att det faktiskt fungerar väldigt bra och
              att de flesta får behandling. Men det finns fortfarande väntetider
              och människor som måste gå omkring med värk fastän de skulle kunna
              få smärtlindring.
            </seg>
            <seg n="e0bd97e3">
              Jag är övertygad om att vi skulle kunna få ned ohälsotalen och
              få tillbaka fler på arbetsmarknaden om vi inte hade några köer
              alls. Vi strävar naturligtvis ditåt.
            </seg>
            <seg n="26d5e5a4">
              Det exempel som Carl-Axel Johansson gav om att man måste vänta
              20 timmar om man kommer in akut sjuk är naturligtvis inte acceptabelt.
              Jag utgår från att man på sjukhuset i fråga kommer att titta på
              detta och göra något åt förhållandena. Även om de som kommer in
              inte är allvarligt sjuka eller döende är de oroliga och rädda,
              och den första kontakten är väldigt viktig för att man ska kunna
              känna trygghet. Det händer också att man kommer in med små barn,
              och då sprider sig oron till flera personer.
            </seg>
            <seg n="209f9b85">
              Jag instämmer i att det inte är acceptabelt att behöva vänta
              i 20 timmar på en akutmottagning. Jag hoppas att man på sjukhuset
              kommer att ta itu med detta.
            </seg>
          </u>
          <note type="speaker" n="006533fe">
            Anf. 39 CARL-AXEL JOHANSSON (m) replik:
          </note>
          <u who="morgan_johansson_5e232b" xml:id="i-ca2c431e34700e5c-4" n="50cf9c8e">
            <seg n="cafd077c">
              Fru talman! Jag hann tyvärr inte avsluta min replik och ställa
              min fråga.
            </seg>
            <seg n="67467814">
              Det system som Socialdemokraterna nu bygger upp gör att det kommer
              att utvecklas större och större behov av försäkringar för att
              man ska få rätt vård i rätt tid. Min mycket konkreta fråga är:
              Är det inte bättre, Kristina Zakrisson, att vi kan enas om en
              nationellt finansierad vårdgaranti som stärker patientens rätt
              och möjlighet att få rätt vård i rätt tid utan att behöva sitta
              20 timmar på akuten och vänta?
            </seg>
            <seg n="c2766d21">
              Verkligheten visar ju att det system som ni nu diskuterar med
              era stödpartier, om tillgänglighet och så vidare, inte fungerar.
              Det måste vara bättre att man nationellt sätter av medel för att
              säkerställa en vårdgaranti som patienterna har nytta av. De behöver
              då inte teckna egna försäkringar för att få rätt vård i rätt tid.
              Det är detta som nu mer och mer håller på att utvecklas i Socialdemokraternas
              Sverige. Vi håller på att få en sjukvård som delas upp i offentligt
              finansierad och försäkringsfinansierad. Socialdemokraterna säger
              att de inte vill ha en sådan utveckling. Varför då inte nationellt
              finansiera en vårdgaranti som ett alternativ till detta?
            </seg>
          </u>
          <note type="speaker" n="c6dcd139">
            Anf. 40 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-5" n="edca65ed">
            <seg n="af8b8dc2">
              Fru talman! Jag delar Carl-Axel Johanssons uppfattning att det
              är viktigt att vi har en vård som kommer alla till del och som
              är gemensamt finansierad. Det gläder mig också att Moderaternas
              representant talar för att vi fortfarande ska ha det systemet
              och inte talar för enskilda försäkringar. Med den samstämmigheten
              i stora delar av utskottet hoppas jag att vi ska kunna fortsätta
              att bedriva en sjukvårdspolitik som gör att alla kan få del av
              vården.
            </seg>
            <seg n="23a2de9c">
              Jag är inte alls för att vi bygger upp ett system där enskilda
              ska teckna egna försäkringar, för det drabbar alltid låginkomsttagaren.
              Höginkomsttagare kan alltid få sina behov tillgodosedda på olika
              sätt. De har alltid pengar att betala med och kan fara någon annanstans
              om det behövs. Men den som har det trångt ekonomiskt och har flera
              barn klarar inte av att betala en försäkring vid sidan om och
              ska inte behöva göra det, om man betalar skatt på sin inkomst.
              Då ska man kunna ta del av välfärden.
            </seg>
            <seg n="8aa1be77">
              Vi kan trots vad statistiken säger på flera områden peka på att
              det går väldigt kraftigt framåt. Väntetiderna för behandling förkortas
              kraftigt, och vi har också infört ett fritt vårdval.
            </seg>
            <seg n="b441f01d">
              Jag får väl erkänna med lite av skammens rodnad att mitt eget
              landsting var ett av dem som länge kämpade emot och inte ville
              införa det fria vårdvalet eftersom man såg att det påverkade landstingets
              ekonomi på ett som man tyckte negativt sätt. Men det påverkade
              också patienternas möjligheter på ett positivt sätt när det gällde
              att få en behandling snabbare om de inte kunde få den i sitt eget
              län. Jag tycker att många steg har tagits i riktning mot att klara
              det som vi alla vill ha en behandling så snart som möjligt.
            </seg>
          </u>
          <note type="speaker" n="e726e207">
            Anf. 41 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-32e29d299d8837ce-0" n="ca15dd1e" next="i-c7304192659f9e04-0">
            <seg n="ace0db2e">
              Fru talman! Nu går vi över till avsnittet psykiatri. Jag kan
              börja med att slå fast att ingen vill vara sjuk. Ingen vill vara
              så sjuk att man skadar andra vare sig kroppsligt eller mentalt.
              Det gäller för psykiskt sjuka och det gäller för fysiskt sjuka.
            </seg>
            <seg n="c4bbacbf">
              Regeringen har beslutat om en psykiatrisamordnare, men det är
              inte tillräckligt. Nu har vi ju också hört här att samordnaren
              inte ens har börjat.
            </seg>
            <seg n="f8fde8a2">
              Vi menar att en utredning också måste tillsättas för att utvärdera
              psykiatrireformen i grunden. Låt oss inte behöva vänta på den
              utredningen lika länge som vi har fått vänta på utredningen om
              ädelreformen!
            </seg>
            <seg n="d449c3fc">
              Men i väntan på att en sådan utredning kommer till stånd måste
              någonting hända nu och genast. Vi kan inte sitta och vänta på
              att psykiatrisamordnaren flyttar in i sina lokaler. Det är avsaknaden
              av de snabba, skarpa förslagen som vi från Moderaternas sida kritiserar
              regeringen för.
            </seg>
            <seg n="700e22bb">
              Fru talman! Moderaterna föreslår därför att fler vård- och boendeformer
              tillskapas. Antalet vårdplatser måste öka. De årslånga köerna
              till barn- och ungdomsspsykiatrin är inte acceptabla. Vi måste
              införa en vårdgaranti och ge barnen vård i tid. Inom psykiatrin
              är ibland tvångsvård den enda lösningen. Men oavsett om vård och
              omsorg sker frivilligt eller med tvång så måste en möjlighet till
              försöksutskrivningar införas.
            </seg>
            <seg n="68dbe7e9">
              Enligt beräkningar finns i dag 150 000 äldre som har besvär med
              depression. Lika många har ångest eller psykotiska tillstånd.
              Flera undersökningar visar att primärvården inte kan ta hand om
              de äldre med de här tillstånden. Man hittar dem inte, och man
              förväxlar dem med demenssjukdomar. Därför har vi moderater hela
              tiden hävdat att vi måste få specialister till den öppna vården
              och ut till primärvården. Där behövs psykiatrikerna.
            </seg>
            <seg n="418588e3">
              Bland hemlösa finns mycket av psykiska problem, liksom inom missbrukarvården.
              Många är rädda för samhället. De upplever många gånger oss andra
              som översittare. Den husläkarmottagning som finns på Hållpunkt
              Maria, tillsammans med det uppsökarteam som också finns, är väldigt
              bra. Det är ett bra exempel på hur hemlösa kan få vård, omsorg,
              fotvård och mycket annat. Det är det här som vi måste satsa på
              nu. Det visar också att frivillighet och engagemang visar vägen
              till god vård och omsorg som ger resultat.
            </seg>
            <seg n="f4e060a5">
              Vi kan också se i dag att psykiskt sjuka får allt mindre av aktiva
              arbetsmarknadsåtgärder. I stället erbjuds de förtidspensioneringar.
              Varje år betalar staten ut ungefär 10 miljarder kronor i förtidspensioneringar
              till psykiskt funktionshindrade. Vi måste hitta lösningar som
              i stället ger en smalare väg in i förtidspensioneringar och en
              bredare väg ut till en arbetsmarknad också för dessa personer.
              För dem som inte orkar och kan måste det satsas mycket mer på
              en meningsfull sysselsättning.
            </seg>
            <seg n="9a54a52e">
              Fru talman! En av de mest lyckade reformerna under de senaste
              åren som har införts är personliga ombud. Verksamheten började
              som en försöksverksamhet 1995. Då den startade var tio kommuner
              med. Två av dessa finns i min valkrets Helsingborg och Landskrona.
              Ett personligt ombud ska vara helt fri från alla myndigheter och
              i stället hjälpa klienterna att bevaka sina rättigheter främst
              när det gäller vård och omsorg.
            </seg>
            <seg n="282381a9">
              År 2004 har regeringen tilldelat personliga ombud 90 miljoner
              kronor. Den summan räcker för att finansiera ungefär 300 personliga
              ombud. Vi kan ställa det emot att det i dag finns mellan 50 000
              och 100 000 personer som lider av schizofreni eller schizofrena
              psykoser. Det betyder alltså att behovet är mycket större än de
              här 300 personliga ombuden. I dag avlönar staten de personliga
              ombuden, men kommunerna själva får stå för kringkostnaderna. Vilka
              kringkostnader kan det då handla om? Det kan vara utbildning,
              resor, datorer och så vidare. Därför ser många kommuner det i
              dag som en ekonomisk omöjlighet att anta statens erbjudande om
              att avlöna personliga ombud, särskilt mot bakgrund av alla de
              neddragningar för och uppsägningar av vårdpersonal som i dag sker
              i kommunerna.
            </seg>
            <seg n="8acf2ef4">
              Jag kan bara konstatera att regeringen återigen tar åt sig äran
              av att införa en reform i det här fallet personliga ombud medan
              det egentligen är kommunerna som står där med de stora kostnaderna.
              De får stå där med skammens rodnad för att de inte inför någonting
              som regeringen har tyckt att man ska göra.
            </seg>
            <seg n="72f4e38b">
              Summan av de pengar som regeringen tillför, alltså 90 miljoner
              kronor, tycker jag är skamligt låg, inte minst mot bakgrund av
              de stora behov som finns. Det finns flera kommuner som skulle
              vilja anställa personliga ombud och som nu har möjlighet att göra
              det men som inte kan på grund av kringkostnader. Därför har Moderaterna
              i sitt budgetalternativ avsatt 200 miljoner kronor för personliga
              ombud. Det skulle räcka till att ytterligare anställa många personliga
              ombud, och därtill skulle pengarna kunna gå till viss kompensation
              för de kringkostnader som är förenade med sådana anställningar.
              Jag ser kommuner i min valkrets Örkelljunga, Bjuv och Åstorp som
              har undersökt möjligheterna att anställa personliga ombud men
              som fått tacka nej därför att de ser att kringkostnaderna blir
              så höga. Mot bakgrund av hur situationen ser ut så avstår man.
            </seg>
            <seg n="854dae2f">
              Jag och vi menar att om regeringen ska tillsätta personliga ombud
              för pengar så får man också se till att betala tjänsten och servicen
              fullt ut om man menar vad man har sagt.
            </seg>
            <seg n="0aea7606">
              Avslutningsvis, fru talman, vill jag säga att psykisk sjukdom
              inte bara innebär stort lidande för den som är sjuk utan också
              för anhöriga. Men hela samhället drabbas också, inte minst kommunerna.
              Vi kan konstatera att psykiatrireformen till viss del har haft
              god effekt, men inte på alla plan. Det är inhumant och ovärdigt
              för Sverige att vi har människor som tvingas placeras på institutioner
              långt ifrån hemorten utan möjlighet att påverka och kontrollera
              sina liv och ibland med små möjligheter till vård och omsorg av
              god kvalitet.
            </seg>
            <seg n="8b3c2d29">
              Jag tror att vi kan vara eniga om att med god vård kan personer
              få ett mycket bra och rikt liv. Men det är vårt ansvar att se
              till att så sker.
            </seg>
          </u>
          <note n="9bb1498f">
            Jag står, liksom Carl-Axel Johansson, bakom samtliga våra reservationer
            och särskilda yttranden och instämmer i bifall till reservation
            3 och 24.
          </note>
          <u who="christina_husmark_pehrsson_19b216" xml:id="i-c7304192659f9e04-0" n="ca15dd1e" prev="i-32e29d299d8837ce-0">
            <seg n="2b77031e">
              Fru talman! Till detta anförande vill jag lägga en röstförklaring.
              När det gäller reservation 18, som handlar om bidrag till nationella
              anhörigorganisationer, avser jag att vid en eventuell votering
              avstå. Bakgrunden är denna: Jag stöder naturligtvis innehållet
              i reservationen till fullo, men som ordförande för Anhörigrådet
              i Sverige har jag ett jävsförhållande att beakta. Därför kommer
              jag att avstå, men jag står bakom detta och jag anser att anhörigorganisationerna
              som stöder vård och omsorg i hemmet också av dementa har rätt
              att kräva att bli klassade som handikapporganisationer.
            </seg>
          </u>
          <note type="speaker" n="88b5d1f9">
            Anf. 42 Andre vice talman KERSTIN HEINEMANN (fp):
          </note>
          <u who="kerstin_heinemann_1ce952" xml:id="i-d37d342383fd7f02-0" n="67ea5cb7">
            <seg n="0bc92af8">
              Fru talman! Den här viktiga debatten om hur vi ska komma till
              rätta med problemen inom psykiatrin har kombinerats med budgetdebatten,
              vilket jag tycker är olyckligt. De olika partiernas förslag i
              denna viktiga fråga kommer som en del av budgetdebatten.
            </seg>
            <seg n="4babcfeb">
              Regeringen har tillsatt en samordnare som har det mycket svåra
              uppdraget att se till att det som behöver göras också görs. Vi
              får väl hoppas att det i uppdraget även ingår att ta del av de
              förslag som de politiska partierna i riksdagen fört fram eftersom
              våra yrkanden i stor utsträckning anses tillgodosedda med hänvisning
              till detta mycket omfattande uppdrag. Det är egentligen en mycket
              märklig motivering att man kan anse yrkanden tillgodosedda när
              det inte finns någon som helst uppfattning om vad som kommer att
              hända och utredaren ännu inte börjat arbeta. Det gör att jag vill
              yrka bifall till vår reservation nr 4.
            </seg>
            <seg n="7b25235f">
              Fru talman! Från Folkpartiet bedömer vi att det är nödvändigt
              att psykiatrin ges större resurser. På lång sikt måste de resurserna
              naturligtvis mobiliseras på det vanliga sättet genom landstingens
              skattefinansiering. Men med tanke på den ekonomiska situation
              som i dag råder i landstingen ser vi det som nödvändigt med ett
              tillfälligt statsbidrag de närmaste åren. I vår budgetmotion har
              vi föreslagit 500 miljoner för år 2004 och samma belopp för vardera
              år 2005 och 2006. Detta yrkande är nu avslaget.
            </seg>
            <seg n="6cc24321">
              Hur dessa pengar mer exakt skulle ha använts tyckte vi bäst kunde
              bedömas närmare de dagliga verksamheterna. Låt mig dock ge några
              exempel. Ett behov av 2 000 nya slutenvårdsplatser har nämnts
              i debatten. Det är möjligt att det behövs så många platser, men
              vi anser att det behövs fler platser också på små vårdhem och
              gruppboenden i förening med vissa ökade tvångsmöjligheter i öppenvården.
              I Sverige har vi i princip avskaffat de stora mentalsjukhusen
              det är bra men det måste finnas andra alternativ så att de som
              behöver vård också får vård.
            </seg>
            <seg n="d981982c">
              När det gäller tvångsmöjligheter anser vi att sådana bör införas
              i den öppna vården. Det innebär att man kan vårdas i öppenvård
              på vissa villkor, exempelvis genom fortsatt regelbunden medicinering
              och regelbundna besök på en mottagning. Ett tvångsomhändertagande
              ska kunna ske om man inte följer dessa regler. Det är ungefär
              det som fanns tidigare och kallades försöksutskrivning.
            </seg>
            <seg n="16d60fe5">
              Fru talman! Psykiatrisk vård handlar inte bara om svårt sjuka
              människor som kan utgöra en fara för sig själva eller andra. Dessa
              är ett fåtal. Lundbyundersökningen, där man följt 3 000 personers
              psykiska hälsa genom intervjuer under ca 50 års tid, visar att
              risken att före 60 års ålder någon gång drabbas av psykisk sjukdom
              var 43 % för män och 73 % för kvinnor. Vid en given tidpunkt har
              ca 15 % av befolkningen en psykiatrisk diagnos, och förekomsten
              av psykisk ohälsa ökar med stigande ålder.
            </seg>
            <seg n="affde9e2">
              Dessa siffror talar ett tydligt språk. Psykiatrin måste ha resurser
              för att kunna ge dessa människor den sjukvård de behöver. Tyvärr
              är det också så att många som lider av psykisk sjukdom eller psykiska
              besvär fortfarande tycker att det är besvärligt att erkänna detta
              och till och med att söka vård. Det är en tyst grupp, och därför
              är det vår plikt som politiker att föra dess talan.
            </seg>
            <seg n="ff1e28f0">
              Fru talman! Även om en klar majoritet av patienter med psykiatriska
              diagnoser fortfarande får bra och adekvat hjälp är det Folkpartiets
              uppfattning att bristerna inom svensk mentalvård är mycket stora.
              En brist som både vi och många andra påpekat under många år är
              den som finns inom barn- och ungdomspsykiatrin. Väntetiderna är
              alltför långa, och nedskärningarna inom skolhälsovården har lett
              till att alltfler inte får hjälp i tid utan måste söka sig till
              barn- och ungdomspsykiatrin där köerna bara växer och växer.
            </seg>
            <seg n="44420f5c">
              Vid i princip alla sjukdomstillstånd är det viktigt med en tidig
              insats för att sjukdomen inte ska förvärras, och det måste väl
              anses vara allra viktigast att barn och ungdomar får hjälp innan
              de utvecklar en allvarlig och kanske livslång sjukdom.
            </seg>
            <seg n="d67e9aca">
              Tusentals utskrivna patienter får inte den hjälp och det omhändertagande
              de behöver. Dödligheten bland människor med psykiska sjukdomar
              är hög. Andelen psykiskt sjuka bland de hemlösa har ökat påtagligt.
              Depressionssjukdomar anses starkt underdiagnostiserade, och det
              är tragiskt att dessa människor inte får den hjälp som de behöver.
            </seg>
            <seg n="47eed5f4">
              Trycket på slutenvårdsplatserna de få som finns kvar är ofta
              mycket starkt. Patienter som ber att få bli inlagda avvisas för
              att de som är ännu sjukare ska få vård. Det innebär att många
              människor far väldigt illa. Bland annat är självmord den fjärde
              vanligaste dödsorsaken bland människor med psykisk sjukdom. För
              åldersgruppen upp till 45 år utgör självmord den vanligaste enskilda
              dödsorsaken. Vi borde även där ha en nolltolerans.
            </seg>
            <seg n="508805b0">
              Fru talman! Folkpartiet beskriver i sin motion en rad åtgärder
              som behöver vidtas. Jag kan inte i detalj gå in på alla, men jag
              vill nämna några exempel. Det behövs förbättrade vård- och boendeformer,
              satsning på mobila resursteam, utveckling av telefonrådgivning
              och integrerade sluten- och öppenvårdsformer allt detta för att
              snabbt kunna ge personerna stöd. Bristen på ordnade boendeformer,
              såsom gruppbostäder, är stor.
            </seg>
            <seg n="112c652f">
              Tidiga insatser har jag talat om tidigare, och sådana är viktiga
              i många olika sammanhang. Handläggningstiderna kan förkortas genom
              att rehabilitering sätts in tidigare. Kuratorsverksamhet i primärvården
              bidrar till att psykosociala problem kan upptäckas bakom den medicinska
              diagnosen. Psykosocial kompetens anser vi ska finnas inom alla
              enheter i primärvården.
            </seg>
            <seg n="2f6d725d">
              Det preventiva arbetet måste utvecklas. Högriskgrupper inom psykiatrin
              måste identifieras. Sådana grupper är barn till psykiskt sjuka,
              personer som gjort självmordsförsök, nyinsjuknade i psykoser med
              flera. Det är viktigt att det inom psykiatrin finns en beredskap
              för att ta hand om dessa grupper av patienter. Dessutom måste
              uppföljning och utvärdering av psykiatrivården bli bättre.
            </seg>
            <seg n="96a302dd">
              Fru talman! Av psykiatrins patienter har mellan 30 % och 50 %
              någon form av missbruksproblem, och de psykiska problemen har
              ofta föregått missbruket. Dessa patienter faller ofta mellan stolarna.
              Här ser vi att samarbete, bildande av vårdteam med olika kompetenser
              och fortbildning av personalen är viktiga förbättringar.
            </seg>
            <seg n="9454882d">
              När ett brott begåtts kan enligt gällande lag den som lider av
              en allvarlig psykisk störning inte dömas till fängelsestraff.
              Efter en rättspsykiatrisk undersökning, som visar på en allvarlig
              psykisk störning, kan påföljden bli rättspsykiatrisk vård, det
              vill säga tvångsvård på en psykiatrisk klinik.
            </seg>
            <seg n="cbdf5885">
              Folkpartiet anser att det krävs en omfattande reformering av
              det gällande systemet. Vi ställer oss därför bakom Psykiatriansvarskommitténs
              förslag att överlämnande till rättspsykiatrisk vård bör avskaffas
              som särskild påföljd. De normala reglerna om påföljdsbestämning
              ska även gälla för psykiskt störda lagöverträdare, vilket innebär
              att de kan dömas till fängelse. Det i sin tur innebär att man
              avtjänar sitt utdömda fängelsestraff på psykiatriskt sjukhus.
            </seg>
            <seg n="8639cc60">
              Folkpartiet anser också att staten ska ta ett större ansvar för
              den rättspsykiatriska vården och att resurserna ska fördelas annorlunda
              mot i dag. Det råder ingen tvekan om att den rättspsykiatriska
              vården i dag tränger ut annan sluten psykiatrisk vård. Det händer
              också att rättspsykiatrins patienter blandas med andra patienter
              på avdelningarna. Det har till och med hänt att brottsoffer och
              brottsling funnits på samma avdelning.
            </seg>
            <seg n="89b96e62">
              Vården av äldre med psykiska sjukdomar behöver utvecklas. Det
              finns i dag en brist på psykogeriatriker som kan bedöma och diagnostisera
              äldre som lider av psykisk ohälsa. Det är en växande grupp, och
              kunskap och kompetens måste därför utvecklas inom detta område.
            </seg>
            <seg n="ca5a0d89">
              Fru talman! Jag yrkar alltså bifall till reservation nr 4. Jag
              vill också uppmana regeringens samordnare för psykiatrin att ta
              del av de förslag som Folkpartiet, och även andra partier i riksdagen,
              lagt fram för att kanske snabbare kunna komma med förslag.
            </seg>
          </u>
          <note type="speaker" n="f6714978">
            Anf. 43 CHATRINE PÅLSSON (kd):
          </note>
          <u who="chatrine_palsson_167827" xml:id="i-2aec7d877c8afd6d-0" n="243dd6c7">
            <seg n="f7e88b74">
              Fru talman! Kära vänner! Under de senaste månaderna har en grupp
              människor som har det alldeles särskilt svårt i vårt land av olika
              skäl hamnat i fokus. Det är känsligt och svårt, och framför allt
              viktigt, att vi för den här debatten med värdighet och respekt.
            </seg>
            <seg n="a6f12c85">
              Samtidigt, fru talman, är det oerhört viktigt att vi människor
              någon gång stannar upp, speciellt när människor som oftast inte
              själva kan föra sin talan har det svårt. Vi tenderar ibland i
              vårt samhälle att bara lyssna på dem som är mest högröstade. Vi
              tenderar att ha ett särskilt öra för att lyssna på dem som tillfrågar
              och kräver vård, medan signalerna från dem som behöver vård, men
              inte själva kan efterfråga den, inte är så lätta att tolka. Därför
              är det bra att vi snabbt fick till stånd en debatt om psykiatrin
              samtidigt som vi också debatterar våra budgetförslag.
            </seg>
            <seg n="a17c3274">
              Jag ska börja med, så att jag inte glömmer bort det, att yrka
              bifall till reservation nr 5.
            </seg>
            <seg n="986be7cc">
              Kristdemokraterna anser att när man får larmsignaler om att något
              inte fungerar måste man göra något åt larmsignalerna. Det finns
              ingen mening med att utreda eller att sammanställa rapporter om
              man ändå inte gör någonting åt det.
            </seg>
            <seg n="152c8912">
              Vi vet att Socialstyrelsen har lagt fram en rapport om att speciellt
              människor som har dubbeldiagnoser en psykisk sjukdom och också
              ett missbruk är i en alldeles särskilt utsatt situation. Där måste
              vi ta vara på den rapporten.
            </seg>
            <seg n="ddf286c3">
              Vi behöver ha en översyn av huvudmannaskapet för psykiatrin,
              eller rättare sagt det dubbla huvudmannaskapet. Det finns väldigt
              många människor som inte passar någonstans eller där huvudmännen
              står och skyller på varandra att de har ansvar.
            </seg>
            <seg n="bd8d378e">
              Kära vänner! Det är inte värdig vård att känna att ingen vill
              ansvara för min vård när jag redan mår dåligt.
            </seg>
            <seg n="e4265584">
              Vi anser vidare att vi måste prioritera mer resurser till vård
              och omsorg. Jag skäms över att säga att vi ligger i bottenlistan
              över vad länder satsar på vård och omsorg. Vi satsar i dag 8,7
              % medan USA satsar 13,6 %, tror jag det är. Vi ligger långt ned.
            </seg>
            <seg n="c983f4a4">
              Vi har kunnat stoltsera med att vårt land har satsat mycket på
              vård och omsorg. Tyvärr ligger vi i bottenläget. Det är bekymmersamt.
              Vill vi någonting med en god vård måste vi vara med och säga:
              God vård och omsorg måste få kosta, och det kostar. Det är trots
              allt det viktigaste för oss människor i våra privata liv. Det
              är ett krav att 10 % av BNP bör gå till vård och omsorg.
            </seg>
            <seg n="b18ce596">
              Fru talman! Så till våra barn och ungdomar. Vi har anslutit oss
              till FN:s barnkonvention. Det är över tio år sedan. Trots det
              finns det många områden där våra barn och ungdomar står och väntar
              på vård och omsorg.
            </seg>
            <seg n="c82255e7">
              Jag tänker på barnpsykiatrin ute i landstingen. Det är inte bara
              på ett ställe. Jag vet platser där det är två års väntetid för
              att få en plats på barn- och ungdomspsykiatrin för vård. Det är
              fruktansvärt.
            </seg>
            <seg n="f709246f">
              Jag har funderat mycket på hur de barnen kommer att hämmas i
              sin vanliga utveckling. De har fått en psykisk sjukdom och är
              också bedömda av en professionell person. Det är i varje fall
              mycket vanligt att det tar både ett halvår och ett år innan de
              får vård. Det måste vi göra någonting åt.
            </seg>
            <seg n="81ee1a55">
              Samtidigt tror vi kristdemokrater att man inte kan vara så fyrkantig
              att man säger att när personen har fyllt 18 år slängs den ut från
              verksamheten. Man behöver flexibilitet i övergången, kanske i
              åldern 1825 år.
            </seg>
            <seg n="137492f1">
              Fru talman! En annan fråga som Kristdemokraterna har tagit upp
              i sin motion är vårdintygsinstrumentet. Det tycker vi inte längre
              fungerar som det borde. Om någon läkare på hemmaplan har sett
              en person som är så pass sjuk att den är farlig för sig själv
              eller sin omgivning skriver läkaren ett vårdintyg på att den personen
              behöver vård. Personen kanske är så sjuk att den inte förstår
              att den är farlig för sig själv eller någon annan.
            </seg>
            <seg n="00e4e0ac">
              Nu händer det alltsomoftast att när patienten är förd till en
              psykiatrisk klinik rivs vårdintyget och patienten får åka hem
              igen. Det känns som ett nonchalant bemötande av i första hand
              patienten men kanske också den läkare som har skrivit vårdintyg
              och känner patienten så mycket bättre.
            </seg>
            <seg n="3bdbabfb">
              Där tycker vi att det vore självklart att patienten skulle observeras
              under tre dygn innan man släpper ut vederbörande igen. Det finns
              många som kan skärpa sig under några timmar. Men att skärpa sig
              i tre dygn tror vi inte fungerar.
            </seg>
            <seg n="9771082c">
              Bristen på utbildad personal och psykiatriker är mycket stor
              i Sverige. En av utmaningarna är att vi som politiker ger goda
              förutsättningar. Vi kan inte bestämma vad människor ska utbilda
              sig till. Men vi kan skapa förutsättningarna och prioritera utbildningarna
              på detta område.
            </seg>
            <seg n="5b1894ce">
              Framför allt tror jag att det är viktigt, som jag tror att Cristina
              Husmark Pehrsson sade, att vi även har psykiatriker inom primärvården.
              Vi har som kristdemokrater under många år krävt psykiatrisk kompetens
              på alla vårdcentraler. Fångar man upp dessa personer i ett tidigt
              skede är det betydligt mycket enklare att klara ut det.
            </seg>
            <seg n="92d34570">
              Fru talman! Jag ska inte ta mer av kammarens viktiga tid. Jag
              vill påpeka att vi när det gäller vård och omsorg aldrig får glömma
              att vi särskilt ska beakta de personer som inte själva kan föra
              sin talan. Jag vill tillika med Ulrik Lindgren säga att det är
              beklämmande och väldigt jobbigt och att jag nästan blir arg över
              att vi inte får en proposition om vård i livets slutskede.
            </seg>
            <seg n="d0b06dbf">
              Av den anledningen har de borgerliga företrädarna i socialutskottet
              skickat ett brev till Göran Persson i dag där vi än en gång uppmanar
              regeringen att komma med en proposition om vård i livets slutskede.
              Det är en grupp till som inte själva kan tala för sig. Låt oss
              föra deras talan.
            </seg>
          </u>
          <note type="speaker" n="702382a4">
            Anf. 44 ELINA LINNA (v):
          </note>
          <u who="elina_linna_f9793a" xml:id="i-bfcc4251998794ca-0" n="744cdb8a">
            <seg n="eade3dd2">
              Fru talman! Jag vill inleda med en fråga. Har man någonsin här
              i riksdagen debatterat ämnet psykiatri så mycket som i höst? Jag
              tror inte det. Ett antal interpellationer, frågor, en aktuell
              debatt och nu över 40 motioner i betänkandet talar sitt tydliga
              språk. Det är inte enbart här i kammaren som psykiatrin har diskuterats.
              Tidningarnas insändarsidor, ledare, experter som uttalat sig,
              TV och radio har också flitigt deltagit i debatten.
            </seg>
            <seg n="a4d25f5e">
              Fru talman! Jag arbetade inom psykiatrin på 70-talet. Då som
              nu diskuterades psykiatrin mycket i medier. Kanske gjorde man
              det också här i kammaren, vad vet jag. Men beträffande debatten
              i medierna och hos allmänheten finns det en stor skillnad mellan
              dagens och 70-talets debatt. Då utgick debatten nästan enbart
              från patientperspektivet. Människor med egna erfarenheter av psykisk
              ohälsa och sjukdom deltog livligt i debatter och vittnade om sina
              upplevelser.
            </seg>
            <seg n="5151f497">
              Jag vet att RSMH, Riksförbundet för Social och Mental Hälsa,
              har deltagit i diskussionerna nu också och försöker lyfta fram
              dess medlemmars åsikter. Men RSMH har svårt att överrösta dem
              som kräver hårdare tvångslagstiftning till skydd för samhället.
            </seg>
            <seg n="bf24531f">
              Jag menar att det är olyckligt att psykisk sjukdom och grova
              våldsbrott har sammankopplats i debatten. Sanningen är att sambandet
              mellan farlighet och psykisk ohälsa är liten. Vänsterpartiet anser
              att lagstiftningen som finns i dag väl täcker behovet av tvångsvård.
            </seg>
            <seg n="79627655">
              Där skiljer vi oss från tidigare talare. Från Kristdemokraterna
              har man talat om skärpning vad gäller vårdintyg, och från både
              Moderaterna och Folkpartiet har man talat om återinförande av
              försöksutskrivning. Vänsterpartiet menar att det är viktigt att
              fortsätta att humanisera psykiatrin och kämpa mot tabun och fördomar
              som ytterst drabbar den sjuke och dennes närstående.
            </seg>
            <seg n="962875be">
              Fru talman! Det finns ett drygt hundratal motionsyrkanden om
              vård och omsorg om psykiskt sjuka och psykiskt funktionshandikappade
              i betänkandet. Samtliga motioner avstyrks med hänvisning till
              uppdraget som psykiatrisamordnaren har fått. Det är synd eftersom
              det är viktigt att nu fortsätta att arbeta för att förbättra situationen
              för människor med psykiska funktionshinder.
            </seg>
            <seg n="5579b632">
              Det finns en del som inte kan vänta på att psykiatrisamordnaren
              ska säga sitt. En sådan fråga som inte kan vänta är den om personliga
              ombud. År 2000 beslutade riksdagen att inrätta personliga ombud
              för människor med allvarliga psykiska sjukdomar och funktionshinder.
              Personliga ombud finansieras i dag i stor utsträckning med statsbidrag.
              Verksamheten drivs i projektform, och framtiden är därmed mycket
              osäker. En del kommuner saknar personliga ombud, och en del har
              redan aviserat nedläggning av verksamheten, trots de mycket goda
              erfarenheterna man hitintills fått. Vänsterpartiet anser att rätten
              till personligt ombud bör skrivas in i socialtjänstlagen. I denna
              fråga kan vi inte vänta på besked från psykiatrisamordnaren. I
              tider av ekonomisk knapphet i kommunerna finns det risk att denna
              verksamhet försvinner.
            </seg>
            <seg n="ae3b8bab">
              Fru talman! Enligt Nationella folkhälsokommitténs rapport Hälsa
              på lika villkor har den psykiska ohälsan hos befolkningen ökat
              och utgör ett allvarligt hot mot folkhälsan. Det krävs omfattande
              förebyggande insatser för att minska ohälsan hos befolkningen.
              Det är viktigt att samverkansproblemen, som tyvärr fortfarande
              finns mellan kommuner och landsting, undanröjs. När vi talar om
              psykiatri och om psykisk ohälsa ska vi komma ihåg att det är mångtydig
              problematik vi talar om. Det finns vissa perspektiv som jag tycker
              är viktiga att hålla i minnet när vi diskuterar psykisk ohälsa.
              Dessa perspektiv är genus och etnicitet. Det finns forskning som
              visar att män i huvudsak vårdas inom slutenvård såväl inom psykiatrin
              som inom rättspsykiatrin. Fler kvinnor än män vänder sig till
              öppenvården. Det är viktigt att hålla i minnet när behovet av
              fler slutenvårdsplatser lyfts fram. Risken är då att resurser
              tas från öppenvården och att kvinnors möjlighet att få adekvat
              vård försvåras. Jag förutsätter att psykiatrisamordnaren självklart
              kommer att ha ett genusperspektiv när han analyserar behoven inom
              och presenterar lösningar för den psykiatriska vården. Egentligen
              hade jag hoppats att psykiatrisamordnaren skulle finnas här i
              dag och lyssna på vad vi säger.
            </seg>
            <seg n="577904e7">
              Fru talman! Jag ska säga några ord om etnicitet och psykiatri.
              Folkhälsoinstitutet utgav för drygt ett år sedan rapporten Födelselandets
              betydelse . Enligt undersökningen som rapporten bygger på upplever
              invandrare mer psykisk ohälsa än svenskfödda. Invandrare vårdas
              också oftare på psykiatriska avdelningar än svenskar. Vissa grupper
              av utlandsfödda löper också högre självmordsrisk i Sverige än
              i sina hemländer. Bland annat finländare och östeuropéer visar
              en ökad självmordsrisk jämfört med i ursprungslandet boende landsmän
              samt jämfört med svenskfödda. Enligt samma undersökning har invandrare
              från Sydeuropa lägre risk att begå självmord än svenskfödda. Med
              dessa exempel, fru talman, vill jag lyfta fram vikten av att i
              psykiatriskt arbete ta hänsyn till etnicitet och kulturell bakgrund.
            </seg>
            <seg n="7d8530a1">
              Fru talman! Vänsterpartiet välkomnar regeringens initiativ att
              tillsätta en psykiatrisamordnare för att skapa förutsättningar
              för en kraftsamling hos samtliga berörda aktörer för att utveckla
              kvaliteten i vården och omsorgen av människor med psykiska sjukdomar
              och psykiska funktionshinder. Det sista var taget ur direktiven.
              Samtidigt vill vi påpeka att det är viktigt att förslag till åtgärder
              för att förbättra psykiatrin kommer inom en snar framtid. I annat
              fall avser Vänsterpartiet att återkomma.
            </seg>
            <seg n="c888779f">
              Fru talman! Jag vill sluta med att säga att jag självklart står
              bakom Vänsterpartiets samtliga reservationer, men jag vill yrka
              bifall till reservation nr 15.
            </seg>
          </u>
          <note type="speaker" n="d9eb71c1">
            Anf. 45 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-d37d342383fd7f02-1" n="67ea5cb7">
            <seg n="72013e58">
              Fru talman! Jag har en kort fråga till Elina Linna. Den gäller
              den tidigare försöksutskrivningen.
            </seg>
            <seg n="23d798ab">
              Tycker Elina Linna att det är bättre att människor vårdas inom
              slutenvård eller kanske skrivs ut på en lägre risk i stället för
              att ges möjligheter att slussas ut i samhället, i ett boende,
              men med vissa restriktioner? Det ska ske en tillsyn, och klarar
              man inte medicinering och annat som har föreskrivits kan man tas
              in igen. Är det bättre att vistas en lång tid på slutenvårdsplats
              eller att ges chansen att under ordnade former komma tillbaka
              till samhället?
            </seg>
          </u>
          <note type="speaker" n="8119f1ac">
            Anf. 46 ELINA LINNA (v) replik:
          </note>
          <u who="elina_linna_f9793a" xml:id="i-bfcc4251998794ca-1" n="744cdb8a">
            <seg n="185b29e9">
              Fru talman! Alternativet behöver inte vara att vistas långa tider
              inom slutenvården. Alternativet kan också vara att den socialpsykiatriska
              verksamheten i kommunerna fungerar på ett bättre sätt så att man
              får stöd i sitt boende.
            </seg>
            <seg n="cc7ada9d">
              Det som brister i dag i stor utsträckning är att de psykiskt
              funktionshindrade saknar sysselsättning. Genom arbete finner man
              en plats i samhället, som många psykiskt funktionshindrade i dag
              inte har. De känner sig utanför samhällsgemenskapen.
            </seg>
          </u>
          <note type="speaker" n="984b43db">
            Anf. 47 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-d37d342383fd7f02-2" n="67ea5cb7">
            <seg n="4d519e0a">
              Fru talman! Vi är helt överens om att det viktigaste är att kunna
              slussa ut människor och att de får daglig sysselsättning. Där
              finns ingen motsättning.
            </seg>
            <seg n="5daca604">
              Men det finns vissa psykiskt sjuka som är ganska så svårt sjuka.
              Det är endast dem vi pratar om. I stället för att vårda dem på
              en sluten avdelning skulle de kunna få chansen till en nystart
              genom att ge dem möjligheterna till öppenvårdsbehandling, men
              med vissa restriktioner. Det ska naturligtvis vara där det finns
              en vårdcentral och andra enheter att besöka. Det kan vara värdefullt
              för just den personen att veta att man måste sköta sig annars
              går det åt skogen igen som det kanske har gjort många gånger tidigare.
            </seg>
          </u>
          <note type="speaker" n="b14a8753">
            Anf. 48 ELINA LINNA (v) replik:
          </note>
          <u who="elina_linna_f9793a" xml:id="i-bfcc4251998794ca-2" n="744cdb8a">
            <seg n="a15725dc">
              Fru talman! Jag sade i mitt anförande att jag arbetade inom psykiatrin
              på 70-talet. De erfarenheter jag då fick bär jag med mig. Jag
              kan inte låta bli att reflektera över den möjlighet till försöksutskrivning
              som fanns då.
            </seg>
            <seg n="704da6e1">
              Den svenska psykiatriska lagstiftningen är hård jämfört med andra
              lagar internationellt. Möjligheten till försöksutskrivning som
              fanns tidigare gav ett osäkert rättsligt skydd för patienten.
              Bakom det tankesättet finns vi-och-dem-tänkandet. Man betraktar
              psykiskt sjuka människor som människor för vilka en annan typ
              av lagstiftning kan användas. Kerstin Heinemann använde uttrycket
              att skärpa sig. Det är ju det hot som man har använt väldigt mycket
              inom psykiatrin: Skärp dig nu så kommer du lättare undan! De erfarenheterna
              har jag med mig från psykiatrin förr i världen.
            </seg>
          </u>
          <note type="speaker" n="103c6e0c">
            Anf. 49 ANNIKA QARLSSON (c):
          </note>
          <u who="annika_qarlsson_6d41d7" xml:id="i-529989bc4f987898-0" n="3affd171">
            <seg n="cccadb77">
              Fru talman! Centerpartiets politik utgår i sin helhet från ett
              hälsosamt Sverige, grundar sig på människans egen kraft och förmåga
              att ta ansvar och påverka sin egen situation, och hur betydelsefull
              den sociala gemenskapen är för att vi ska må bra och tycka att
              livet är värt att leva. Om de här sakerna fungerade, och om vi
              hade känt att livet var i balans, lovar jag att det skulle minska
              trycket på hälso- och sjukvården betydligt i balans är vi definitivt
              inte i Sverige i dag.
            </seg>
            <seg n="725d02d0">
              Vi ser en mängd varningslampor på flera områden. Det handlar
              om den ökande stressen bland både vuxna och barn, ökande alkoholkonsumtion,
              felaktiga kostvanor och så vidare. Under 90-talet såg vi ett trendbrott
              när det gäller ohälsan. Det är nya diagnoser de psykosociala som
              står för den största delen. Det som är mest skrämmande i det här
              är att ökningstakten är högst bland dem som är mellan 16 och 29
              år. Fördelen med dessa prognoser är att de går att påverka och
              förebygga, och förebygga är enligt Centerpartiet hälso- och sjukvårdspolitikens
              viktigaste uppgift.
            </seg>
            <seg n="1fc153dc">
              Elina Linna tog upp att det i höst har varit ett enormt fokus
              på psykiatrins tillkortakommanden. Det har självfallet både för-
              och nackdelar. Det blir ett enormt tryck och en oro bland dem
              som känner sig utpekade. Men det är också en positiv del i det
              här, att det tydligt visar vilka brister som finns, speciellt
              för oss politiker, och att det finns ett ökat krav på att avgivna
              löften ska hållas och att mål ska levas upp till.
            </seg>
            <seg n="604d3075">
              I handlingsplanen som antogs 2000 lyftes psykiatrin upp som ett
              av de fyra prioriterade områdena. Kommuner och landsting har inte
              levt upp till sin del av avtalet, mycket beroende på att regeringen
              har omöjliggjort en långsiktig ekonomisk planering genom att man
              samtidigt har lagt ut ofinansierade reformer på samma enheter.
              Avtalet har således inte fullföljts. Självfallet måste det åtgärdas,
              och i det har regeringen ett stort ansvar.
            </seg>
            <seg n="2683a47c">
              Det är självfallet ett första steg att det som är sagt ska göras.
              Men även andra steg måste till. Från Centerpartiet har vi pekat
              på vårdkedjan, som måste vändas och bli anpassad efter var och
              en, efter individen och individens behov, i stället för efter
              organisation och system, som i dag.
            </seg>
            <seg n="3fad5524">
              Med en ny lagstiftning som nu är på gång ges kommuner och landsting
              förbättrade möjligheter att skapa sammanhängande vårdkedjor. Den
              möjligheten bör utnyttjas för att förstärka samordningen just
              kring denna grupp patienter, så att de möts av adekvata insatser
              när de skrivs ut.
            </seg>
            <seg n="f94cdbd3">
              I arbetet med att förebygga våldsbrott och rehabilitera unga
              personer med allvarliga psykiska och sociala problem måste en
              bredare modell för samverkan arbetas fram. Där ska socialtjänst,
              barn- och ungdomspsykiatri, beroendevård, allmänpsykiatri, rättspsykiatri
              och frivilligorganisationer kunna ingå.
            </seg>
            <seg n="eb610d78">
              Fru talman! Utöver det här finns det självfallet vissa områden
              som vi anser behöver kompletteras. Vi pratar bland annat om förbättrade
              möjligheter att använda sig av så kallat mellantvång. Det innebär
              att patienten efter utskrivning från tvångsvård måste följa vissa
              råd om behandling och medicinering för sitt eget välbefinnande,
              för sina anhöriga och för sin omgivning, för att inte återigen
              omhändertas.
            </seg>
            <seg n="c0cd1e27">
              Psykiatrins förmåga att bedöma risken för utåtriktat våld måste
              också förstärkas och systematiseras, för att de som eventuellt
              kan bli farliga för sin omgivning eller för sig själva ska kunna
              identifieras tidigare. Olika modeller av vårdkedjor vid behandling
              av psykiskt sjuka och drog- och alkoholberoende behöver prövas.
              I vår reservation visar vi på till exempel trappstegsboende, men
              det finns säkerligen ett flertal andra modeller som man kan se
              över.
            </seg>
            <seg n="21fbe47a">
              För att komma tillbaka till de ökande talen bland de yngsta,
              gruppen mellan 16 och 29 år, ser vi i statistiken i dag också
              talare före mig har tagit upp det att väntetiderna inom barn-
              och ungdomspsykiatrin är alldeles för långa. Vi pratar om flickor
              som kanske anser att livet inte har någon mening över huvud taget.
              Ur både ett mänskligt perspektiv och ett samhällsansvarsperspektiv
              är det helt ohållbart. Vi lever inte ens upp till barnkonventionens
              krav på nödvändig sjuk- och hälsovård för alla barn på det här
              området.
            </seg>
            <seg n="2c8b1205">
              Fru talman! Vi har också ett tillkännagivande i betänkandet.
              Det är en del av det som vi har motionerat om som inte hamnat
              i reservationer i slutet av betänkandet, utan som står med på
              första sidan. Det handlar om åtgärder som rör hemlösa. Där begär
              vi att regeringen ska komma tillbaka till riksdagen för att visa
              på vad som har gjorts, vad som görs och vad som kommer att göras
              för att förbättra de hemlösas situation. Det är personliga katastrofer
              som gömmer sig bakom statistiken. Den sociala utslagningen har
              ett högt pris, både ekonomiskt och mänskligt. Tusentals psykiskt
              sjuka och alkohol- och drogberoende människor lever i en oacceptabel
              materiell och psykisk misär och får inte den hjälp de behöver
              eller har rätt till.
            </seg>
            <seg n="1f4b83e6">
              Därför har vi från Centerpartiet krävt en kraftsamling för en
              human socialpolitik, som förbättrar de utslagnas villkor och ger
              fler chansen att komma tillbaka till ett ordnat liv i samhället.
              Jag hoppas att tillkännagivandet nu resulterar i en kraftfull
              handlingsplan med utgångspunkt i kartläggningen i betänkandet
              från Kommittén för hemlösa.
            </seg>
            <seg n="05721f18">
              Både vårdkedjorna och det andra arbetet kring de psykiskt sjuka
              och arbetet för de hemlösa hänger tätt samman. Många av dem som
              har hamnat utanför samhällets skyddsnät och tillhör de hemlösas
              skara är de som hamnat mellan stolarna och hamnat som någon annans
              ansvar, vilket blir allt vanligare i dagens Sverige. Därför måste
              system brytas ned och vården och hela samhället byggas efter individer
              och individers behov. Min fråga är om majoriteten och regeringen
              också ser det behovet och om man är villig att ta i de verkligt
              grundläggande problemen.
            </seg>
            <seg n="0e17b500">
              Jag står bakom Centerpartiets reservationer i betänkandet.
            </seg>
            <seg n="ca026059">
              Jag skulle vilja lyfta upp några bitar till, som inte rör just
              hemlösa eller de psykiskt funktionshindrades situation. Det handlar
              om rätten för utländska kvinnor att göra abort i Sverige. Överkurs,
              kallade Kristina det. Men när man lägger utredningar i stället
              för att komma med lagförslag tycker jag att det handlar om vilka
              man då är solidarisk med.
            </seg>
            <seg n="28eb50a4">
              Jag vill också peka på behovet av en översyn av det offentliga
              stödet till HBT-organisationer. I dag är deras funktion enbart
              ett smittskyddspolitiskt instrument, men deras verksamhet är så
              mycket angelägnare, av psykosociala och regionalpolitiska skäl.
            </seg>
          </u>
          <note type="speaker" n="cd49ec3c">
            Anf. 50 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-9" n="08918f01">
            <seg n="93ce79cc">
              Fru talman! Jag kunde inte låta bli att begära replik när Annika
              Qarlsson tog upp frågan om utländska kvinnors rätt till abort
              i Sverige. Vänsterpartiet motionerade om detta förra riksdagsåret,
              och då fick vi inte gehör för det. Nu har regeringen tillsatt
              en utredning, och vi har nöjt oss med det.
            </seg>
            <seg n="dfa54d68">
              Vi tycker, bland annat av rättssäkerhetsskäl, att vi inte kan
              införa en lagstiftning utan att först veta till exempel om det
              finns straffbestämmelser i landet man kommer från. Finns det konventioner
              mellan Sverige och det landet? Hur ska lagstiftningen utformas
              för att säkra skyddet också där? Finns det betalningsansvar i
              hemlandet som man kan utnyttja, använda sig av, inom ramen för
              detta med EU och sjukvård? Det handlar om att vi ska få en lagstiftning
              som håller.
            </seg>
            <seg n="522669a6">
              Vi har faktiskt från Vänsterpartiets sida nöjt oss med det. Vi
              tycker att det här är jätteviktigt, men det handlar också om rättssäkerhet.
              Och när man utformar lagstiftning måste man ju först titta på
              vilka paragrafer som ska vara aktuella.
            </seg>
            <seg n="89a22085">
              Nu tillhör Annika Qarlsson en majoritet som säger: Nej, det behövs
              inte. Skriv lag! Utred inte först!
            </seg>
            <seg n="ac9f68f1">
              Jag är lite nyfiken på hur ni har resonerat. Vi har ju faktiskt
              en tradition i Sveriges riksdag, nämligen att vi väljer att avvakta
              när en utredning är igångsatt och man har aviserat ett kommande
              lagförslag. Är det här en politisk markering, eller hur resonerar
              ni som står bakom reservationen?
            </seg>
          </u>
          <note type="speaker" n="caf4278e">
            Anf. 51 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-529989bc4f987898-1" n="3affd171">
            <seg n="da612c4c">
              Fru talman! Tack, Ingrid Burman, för att du tar upp den här diskussionen!
            </seg>
            <seg n="435e79aa">
              Jag tror faktiskt att väldigt mycket handlar om vilken tilltro
              vi har till den sittande regeringen. Det kan vara en viss skillnad
              beroende på om man befinner sig i opposition eller om man är med
              i regeringsunderlaget och också är ansvarig för den politik som
              förs.
            </seg>
            <seg n="d1cd1ce2">
              Att oppositionen fortfarande driver den här frågan fast den utreds
              kan faktiskt ha att göra med att vi inte har de här kontakterna.
              Vi har inte vetskap om ifall det verkligen rör på sig. Jag vet
              inte hur många propositionslistor och lagförslag som vi väntar
              på i utskott efter utskott.
            </seg>
            <seg n="b63b5129">
              Om det här är på gång, och ni verkligen känner att det är det,
              är det jättebra. Huvudsyftet är ju att det ska komma fram en bra
              lag som håller och som kan vara ett stöd och visa på en solidaritet
              med kvinnor även utanför vårt eget land. Men den här kontakten
              har inte jag.
            </seg>
          </u>
          <note type="speaker" n="0cf4f50a">
            Anf. 52 INGRID BURMAN (v) replik:
          </note>
          <u who="ingrid_burman_114164" xml:id="i-fb60223a1ab527bc-10" n="08918f01">
            <seg n="0db226fb">
              Fru talman! Jag tackar för det svaret. Jag ska av respekt för
              kammarens tid inte säga så mycket mer än att vi från Vänsterpartiets
              sida är väldigt glada över att den här utredningen nu sitter.
              Vi ser fram emot att vi snabbt får en lagstiftning som också är
              mycket bra och rättssäker. Det handlar inte minst om att den också
              ska skrivas utifrån skyddet för de kvinnor som jag hoppas väldigt
              snart ska få tillgång till abort i Sverige.
            </seg>
          </u>
          <note type="speaker" n="f2410c34">
            Anf. 53 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-529989bc4f987898-2" n="3affd171">
            <seg n="62e3a7ac">
              Fru talman! Då hoppas jag att den kommer snart.
            </seg>
          </u>
          <note type="speaker" n="104dc20f">
            Anf. 54 JAN EMANUEL JOHANSSON (s):
          </note>
          <u who="jan_emanuel_johansson_238417" xml:id="i-fae1a156af3d6b0e-0" n="a4f01b78">
            <seg n="3fb326ab">
              Fru talman! Patientens röst saknas i psykiatridebatten. Det är
              en rubrik i Psykologtidningens senaste nummer. Man refererar till
              en av våra många paneldebatter och seminarier som nu ordnas om
              psykiatrin runtom i landet.
            </seg>
            <seg n="49ee4b33">
              Rubriken uttrycker den känsla som många psykiskt funktionshindrade
              har i dag. Oftast är det människor som aldrig har varit i närheten
              av att vara farliga för någon annan. Ändå känner många av de människor
              som lider av psykisk ohälsa att de blir utpekade som tänkbara
              våldsverkare, som personer som borde ha straff snarare än vård
              och som personer som samhället över huvud taget inte borde låta
              gå lösa.
            </seg>
            <seg n="034f4cf0">
              Också vi riksdagsledamöter skriver om och debatterar frågan.
              Ett hundratal motionsyrkanden som rör psykiatrin har behandlats
              av utskottet i årets hantering av budgetbetänkandet. Att just
              psykiatrin har fått ett så stort utrymme är kanske naturligt.
            </seg>
            <seg n="89f1fbe5">
              Det senaste året har utan tvekan varit de svarta rubrikernas
              tid när det gäller psykiskt sjuka. Krigsrubrikerna har gällt tragiska
              händelser som har fått en väldigt stor uppmärksamhet.
            </seg>
            <seg n="c6a77f30">
              Det finns en risk om den här mörka tonen, den här mörka bilden,
              får styra debatten. Det är kanske ännu värre om den här mörka
              bilden också får styra våra politiska beslut. Bilden av de psykiskt
              funktionshindrade får inte bli ännu mer skev. Vi har som politiker
              ett ansvar för att lyfta fram människan, inte hjälpa till att
              sprida mediebilden av galningen. Visst har de tragiska händelserna
              som beskrivs i tidningarna hänt, men vi måste mer än andra vara
              väldigt varsamma med orden och väldigt varsamma när vi beskriver
              de här händelserna.
            </seg>
            <seg n="9c2871cc">
              Det är uppemot 1,3 miljoner människor i vårt land som upplever
              psykisk ohälsa. Det är en av våra stora folksjukdomar, och den
              bidrar till de höga sjukskrivningstalen. 250 000 människor är
              i kontakt med psykiatrin och får stöd och hjälp. 130 000180 000
              personer har någon gång varit i någon form av psykotiskt tillstånd.
              Antalet personer som behöver rättspsykiatrisk vård är 300400 varje
              år.
            </seg>
            <seg n="35c82801">
              Fakta talar för att många av de människor som är psykiskt sjuka
              är en fara för sig själva men inte alls i samma utsträckning någon
              fara för någon annan. Självmordsrisken för människor med svår
              psykisk sjukdom är, som några andra talare har tagit upp, kraftigt
              högre än för den genomsnittliga befolkningen. Men visst finns
              det människor med så allvarliga psykiska sjukdomar att de är farliga
              för andra. De ska få vård och behandling, också i form av tvång,
              när det verkligen behövs.
            </seg>
            <seg n="4ed7b0a6">
              Det är viktigt att vår ingång i diskussionen om hur vi förbättrar
              psykiatrin präglas av att vi har en positiv människosyn. Oavsett
              graden av psykisk sjukdom är man en människa, en människa med
              samma behov som alla andra. Man har samma behov av bostad, sysselsättning,
              kultur och socialt umgänge. Men man har självklart också behov
              av vård och behandling.
            </seg>
            <seg n="25c21f3b">
              Om krigsrubrikerna får påverka politiken finns risken att lösningarna
              blir helt andra än de som krävs om man ser till de egentliga vårdbehoven.
            </seg>
            <seg n="da6db426">
              Vad gör vi då åt de problem som faktiskt finns?
            </seg>
            <seg n="b73cb93a">
              Först ska man kanske slå fast att det inte är de här tidningarnas
              löpsedlar som har väckt Sveriges riksdag. Redan i den nationella
              handlingsplanen för hälso- och sjukvården lyftes psykiatrin fram
              som ett område där förstärkningar verkligen behövs.
            </seg>
            <seg n="80df33c0">
              Det stannade inte vid orden i den här handlingsplanen. Genom
              den viktiga försvarsöverenskommelsen kunde betydande resurser
              gå från kanoner till vård, och det är inga småslantar, utan det
              är 9 miljarder kronor i tillskott under åren 20012004.
            </seg>
            <seg n="ba1a4aa1">
              Här var och är psykiatrin en viktig del. Det är också nedtecknat
              i avtalet mellan regeringen och kommun- och landstingsförbunden.
            </seg>
            <seg n="ca122a1c">
              I motionsfloran här i riksdagen finns en rad krav på mer utredningar.
              Här finns också en rad motioner där det efterfrågas mera straff
              och mera tvång. Men det finns också en rad motioner som är riktigt
              bra. I många av de motionerna kan man nästan känna det som att
              inspirationen har hämtats direkt i direktiven till psykiatrisamordnaren.
            </seg>
            <seg n="2f9403b8">
              Jag tycker att man ska konstatera att vi i huvudsak har de lagar
              och de regelverk som behövs. Det är i tillämpningen som det brister.
              Det är där på det praktiska och vardagliga planet som mycket måste
              blir bättre. Det bekräftas också exempelvis av Socialstyrelsens
              kartläggningar och av många inom professionen.
            </seg>
            <seg n="21235a69">
              För att komma till rätta med psykiatrins brister har regeringen
              som bekant utsett Anders Milton som psykiatrisamordnare, och det
              är ett mycket omfattande uppdrag.
            </seg>
            <seg n="51a1a29a">
              Det handlar om hur landsting och kommuner äntligen ska kunna
              samverka i en vårdkedja där man ser den enskildes behov. Det är
              inte acceptabelt att detta inte fungerar. Redan 1999 pekade Socialstyrelsen
              på brister i samverkan. Nu är det hög tid att detta blir allvar.
            </seg>
            <seg n="b72c819b">
              Det handlar om att se till att det finns en fungerande vårdplan
              för den enskilde. Kraven har skärpts i lagen om detta från den
              1 juli i år. Nu gäller det att det också genomförs i verkligheten.
            </seg>
            <seg n="bd9b85df">
              Det handlar om att bedöma behovet av slutenvårdsplatser, om resursfrågor,
              om ifall nya vårdformer behövs och om hur socialtjänstens boendestöd
              kan utvecklas. Men det handlar också om att se över om det finns
              lagar som behöver förändras och om psykiatrins personalbehov och
              kompetens.
            </seg>
            <seg n="bb182cf3">
              Socialstyrelsen har lagt fram en utredning efter de tragiska
              händelserna i Åkeshov och i Gamla stan. I rapporten slås bland
              annat fast att det brister i den gemensamma vårdplaneringen mellan
              kommun och landsting.
            </seg>
            <seg n="0794cc58">
              Fru talman! Som många har tagit upp tidigare är det många barn
              som far illa och som mår illa i vårt land. Det handlar inte minst
              om psykiska problem. Därför är det en viktig anmärkning som utskottet
              gör i betänkandet.
            </seg>
            <seg n="edffb847">
              När det särskilt gäller barn- och ungdomspsykiatrin konstaterar
              utskottet att psykiatrisamordnaren också ska redovisa effekterna
              av de medel som riksdagen har gett kommuner och landsting för
              insatser enligt den nationella handlingsplanen för utveckling
              av hälso- och sjukvården.
            </seg>
            <seg n="937fb535">
              Utskottet betonar att avsikten i handlingsplanen var att resurser
              bland annat skulle användas för att stärka stödet till barn och
              ungdomar med psykisk ohälsa.
            </seg>
            <seg n="7e7ac9f3">
              I betänkandet säger utskottet att man utgår från att Anders Milton
              i sitt arbete analyserar och ger förslag till åtgärder även när
              det gäller barn- och ungdomspsykiatrin.
            </seg>
          </u>
          <note n="e79ba45c">
            Fru talman! Med dessa ord yrkar jag bifall till utskottets förslag
            och avslag på samtliga reservationer.
          </note>
          <note type="speaker" n="acb6092b">
            Anf. 55 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-a1f79ed235df2e92-0" n="ca15dd1e">
            <seg n="cf6e0467">
              Fru talman! Jag tänker uppehålla mig vid personliga ombud. Regeringen
              har avsatt 90 miljoner kronor. Det räcker till 300 ombud. Samtidigt
              vältrar man över kostnaden på kommunen eftersom man inte betalar
              lönerna fullt ut utan säger att alla kringkostnader som har med
              personliga ombud att göra, som jag nämnde i mitt anförande, som
              utbildning, datorer, resor med mera får kommunerna stå för själva.
              Återigen ser vi att staten står för någon form av reform som låter
              bra men vältrar samtidigt över kostnaderna på kommunen.
            </seg>
            <seg n="74eb510f">
              Jag har två frågor till Jan Emanuel. Vad kan Jan Emanuel Johansson
              säga till s-kommunalråden i Bjuv och Åstorp där hemma som har
              försökt att finna en lösning på att anställa personliga ombud,
              eftersom man behöver det, men inte har råd? Moderaterna föreslår
              200 miljoner kronor för att också kunna täcka kringkostnaderna.
              Kommunerna Bjuv och Åstorp får lägga ned projektet fastän behovet
              finns. Staten lovar men ger inte tillräckligt med pengar.
            </seg>
          </u>
          <note type="speaker" n="3d8e148b">
            Anf. 56 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-1" n="a4f01b78">
            <seg n="ebc7d15c">
              Fru talman! Personliga ombud är en permanent verksamhet. Det
              är först under 2003 som de här projekten verkligen har kommit
              i gång. Men det finns, som du tar upp, en rad frågetecken kring
              just etableringen. Det handlar om huruvida kommunerna ska vara
              huvudman. Det är en fråga som är aktuell. Ska verksamheten regleras
              i socialtjänstlagen, i LSS eller i egen lagstiftning? Det är något
              som vi har uppe till diskussion. Du frågade vad vi kan säga till
              de olika kommunalråden. Socialstyrelsen ska under 2004 och 2005
              genomföra en omfattande utvärdering av verksamheten.
            </seg>
          </u>
          <note type="speaker" n="3bfb2f82">
            Anf. 57 CRISTINA HUSMARK PEHRSSON (m) replik:
          </note>
          <u who="christina_husmark_pehrsson_19b216" xml:id="i-a1f79ed235df2e92-1" n="ca15dd1e">
            <seg n="b329aede">
              Fru talman! Så jag kan åka hem till kommunerna Åstorp, Örkelljunga,
              Bjuv och de andra och säga: Vänta! Socialstyrelsen ska titta på
              det under 2004 och 2005. Det kanske blir en lösning på huvudmannaskapet
              2006.
            </seg>
            <seg n="ce639b75">
              Vilken tröst till de psykiskt sjuka och till kommunerna. Nu är
              det en permanent lösning och inte ett försöksprojekt. Därmed öppnar
              det för alla kommuner, inte bara de tio som var med, att vilja
              lösa det här. Hur ska 90 miljoner kronor kunna räcka till det?
              Det är min första fråga.
            </seg>
            <seg n="64dea958">
              Jan Emanuel Johansson hänvisade i sitt anförande till att man
              nu ger vård till psykiskt sjuka. Jan Emanuel sade: från kanoner
              till vård. Ändå ser vi ingen förbättring. Det är två års väntetider
              till BUP. Psykiatriläkarna saknas i primärvården. Psykiskt sjuka
              får inte vårdplatser. Ändå har ni lagt ned snart sagt alla regementen
              i Sverige. Det finns snart inga fler att lägga ned för att täcka
              underskottet i sjukvården. Hur ska ni kunna lösa fler vårdplatser,
              fler psykiatriker i vården och kortare vårdköer när ni inte har
              fler regementen att lägga ned?
            </seg>
          </u>
          <note type="speaker" n="468da60f">
            Anf. 58 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-2" n="a4f01b78">
            <seg n="14a05a24">
              Fru talman! En av dina borgerliga kolleger hade ett väldigt klokt
              anslag här i debatten. Hon sade att det nog är bra om man har
              en viss ödmjukhet inför den problematik som finns.
            </seg>
            <seg n="e7a67a68">
              Om man ser till problemen kring psykiatrin så har socialdemokratin
              en del av ansvaret. Men jag tror att det är farligt att från din
              talarstol säga att det här är någonting som bara Socialdemokraterna
              har gjort när man har lagt ned alla regementen och skrotat kanonerna
              och att fråga vad som hände sedan. Jag tror att det är svårt att
              bara stå och blunda inför att det faktiskt har kommit satsningar
              till vården. Vi är inte nöjda. Det finns fortfarande behov. Det
              tror jag inte någon förnekar på något sätt. Men att pengarna behövdes
              bättre inom vården än bland kanonerna tror jag nog att vi åtminstone
              på min sida om blockgränsen är överens om.
            </seg>
          </u>
          <note type="speaker" n="96d80241">
            Anf. 59 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-d37d342383fd7f02-3" n="67ea5cb7">
            <seg n="9caf7cc0">
              Fru talman! Jag tyckte att det var väldigt bra att Jan Emanuel
              Johansson i sitt anförande tog upp aspekten att det ändå är väldigt
              få människor som står för våldet som vi har läst om. Jag försökte
              också ta fram i mitt anförande att det stora inom psykiatrin är
              alla vi människor som kan råka ut för de olika sakerna.
            </seg>
            <seg n="24cb357a">
              Men Jan Emanuel Johansson antydde också att det kan behövas vissa
              tvångsåtgärder. Jag skulle vilja fråga hur ni socialdemokrater
              ser på att man skulle kunna ha öppna vårdformer med vissa tvångsåtgärder
              som att man följer vissa regler, tar sina mediciner, får besök
              på öppenvårdsmottagningar och sådant. Jag har hört att Vänsterpartiet
              är emot det här. Jag kan konstatera att psykiatrin ser lite annorlunda
              ut nu än på 70-talet. Det finns betydligt mer. Hur ser Socialdemokraterna
              på att ha ett visst tvång i öppenvården för att snabbare kunna
              slussa ut människorna från slutenvården?
            </seg>
          </u>
          <note type="speaker" n="71f1719b">
            Anf. 60 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-3" n="a4f01b78">
            <seg n="67cad875">
              Fru talman! Det har hänt en hel del sedan 70-talet. Det är alldeles
              säkert. Du ställde frågan om mellanvård. Det har också tagits
              upp i kommittédirektiven om hur vi ska kunna utvärdera om det
              här kan vara ett bra förslag. Jag personligen tycker att det är
              ett bra förslag. Ett exempel är att någon har kommit ut från slutenvård
              och blivit ålagd en viss form av medicinering, att man under kontrollerade
              former ska ta sin medicin. Om det inte fungerar med tanke på att
              medicineringen med största sannolikhet har en ganska kraftig påverkan
              på individen kanske man kan återgå till slutenvård. Det har tagits
              upp i kommittédirektiven. Jag ser det som en klok lösning.
            </seg>
          </u>
          <note type="speaker" n="6106d9ca">
            Anf. 61 Andre vice talman KERSTIN HEINEMANN (fp) replik:
          </note>
          <u who="kerstin_heinemann_1ce952" xml:id="i-d37d342383fd7f02-4" n="67ea5cb7">
            <seg n="d052f220">
              Fru talman! Det tackar jag för. Vi tror inte att det här är något
              som skulle skada patienterna. Vi tror snarare att det är någonting
              som skulle kunna gynna de här patienterna. Vissa människor kanske
              måste vara i slutenvård en väldigt lång tid, men målsättningen
              är att vi ska få ut så många människor som möjligt och att de
              i den öppna vården också får det stöd som de behöver för att kunna
              återgå till ett normalt liv.
            </seg>
          </u>
          <note type="speaker" n="36ba4110">
            Anf. 62 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-4" n="a4f01b78">
            <seg n="753f346a">
              Fru talman! Det har också tagits upp. Det är av stor betydelse
              att se till att de här människorna i största möjliga mån också
              får möjlighet till ett arbete eller åtminstone någon form av sysselsättning.
              Det gläder mig att det ligger i en del av direktiven.
            </seg>
          </u>
          <note type="speaker" n="71af46af">
            Anf. 63 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-2aa6cb1df2200367-5" n="627b9097">
            <seg n="98a3088d">
              Fru talman! Jag håller fullständigt med Jan Emanuel Emanuelsson
              om att det är viktigt att vara försiktig i psykiatridebatten.
              De allra flesta psykiskt sjuka har fullt upp med sin egen sjukdom
              och har inget behov av att få ytterligare pålagor på sig och skrämskott
              av olika slag om att de skulle vara så hemskt farliga. De allra
              flesta har inte någon som helst möjlighet att agera mot andra
              människor utan är oerhört begränsade och handikappade av sin egen
              sjukdom.
            </seg>
            <seg n="9a6c5f76">
              Jan Emanuel säger att 9 miljarder kronor är mycket pengar. Jag
              håller fullständigt med om det. Men det är fortfarande inte en
              satsning. Som vi har konstaterat tidigare i debatten har Kommun-
              och Landstingsförbundet upprepade gånger visat att kommuner och
              landsting får mindre pengar netto att röra sig med för att klara
              av bland annat de viktiga uppgifterna inom psykiatrin.
            </seg>
            <seg n="950ab7da">
              Kristdemokraterna har reagerat kraftigt på att direktiven är
              så kliniskt rena från skrivningar om barn- och ungdomspsykiatrin.
              Som Chatrine Pålsson tidigare redovisat är det upp till två års
              väntetid för att komma till skott inom barn- och ungdomspsykiatrin.
              Det är helt oacceptabelt.
            </seg>
            <seg n="5865da2a">
              Socialutskottet har försökt förstärka lite med att det är viktigt
              att effekterna redovisas av de här tidigare så kallade kanonpengarna,
              de 9 miljarderna som bland annat skulle gå till förstärkningar
              av psykiatrin, för att se om det har haft någon betydelse för
              barn- och ungdomspsykiatrin. Varför har barn- och ungdomspsykiatrin
              blivit så bortglömd i direktiven? Vi vet alla hur grundläggande
              det är. Om vi inte kan ordna för barnen så kommer det inte att
              bli lättare sedan i tonår och vuxen ålder att klara av svåra psykiska
              problem.
            </seg>
          </u>
          <note type="speaker" n="22d48e28">
            Anf. 64 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-958282f11587e1e5-0" n="a4f01b78" next="i-381ad37401a239be-0">
            <seg n="07f2e371">
              Fru talman! Ulrik Ulriksson har haft svårt med det här.
            </seg>
          </u>
          <note n="8e28e072">
            (ULRIK LINDGREN (kd): Sorry .)
          </note>
          <u who="jan_emanuel_johansson_238417" xml:id="i-381ad37401a239be-0" n="a4f01b78" prev="i-958282f11587e1e5-0">
            <seg n="05d2fa64">
              När det gäller barnpsykiatrin tror jag återigen att vi är överens.
              Jag tillägnade ju sista delen av mitt anförande till barnpsykiatrin.
              Det är väldigt viktigt att man tar upp de satsningar som gäller
              i barn- och ungdomspsykiatrin och ser till att köerna minskar.
            </seg>
          </u>
          <note type="speaker" n="39d7b764">
            Anf. 65 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-2aa6cb1df2200367-6" n="627b9097">
            <seg n="e58e1a69">
              Fru talman! Jag tänkte också på ett annat komplex i det här sammanhanget.
              Vi vet ju alla att hemlöshet, droger och psykisk sjukdom hör ihop
              som ler och långhalm i dag. Jag har tidigare i debatten med anledning
              av det här betänkandet ett antal gånger frågat hur det blir med
              satsningar på att verkligen ta tag i narkomanvårdsfrågorna i Sverige.
              Vi har pratat och pratat sedan 1998, vi pratar igen, och nu kommer
              det kanske något förslag från Björn Fries nästa år om sprututbytesprogram.
              Men det är också allt av förslag vi hittills sett efter flera
              års arbete.
            </seg>
            <seg n="8827eab6">
              Nu läckte det dock ut från den här konferensen i Malmö i förra
              veckan att det kanske skulle komma ½ miljard i satsning från regeringen
              på narkomanvården. Kan du bekräfta eller antyda att det kommer
              någonting i den här vägen, eller är det så att vi ska fortsätta
              att prata och sedan prata igen om narkomanvården?
            </seg>
          </u>
          <note type="speaker" n="854f9466">
            Anf. 66 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-5" n="a4f01b78">
            <seg n="e282ade1">
              Fru talman! Är det någonting vi gjort mer än att prata när det
              gäller just narkomanvården är det att vi faktiskt också har handlat.
              Vi kan titta på Helsingfors och särskilt det du tog upp om dubbel-
              och trippeldiagnoser. De satsningar som har gjorts, både inom
              SiS verksamhet och inom öppenverksamheten här i Helsingfors, har
              gått just till de här ungdomarna. Alla de aktualiseringar som
              görs, till exempel genom Svensk Sjukvårdsinformation, handlar
              om att man efterfrågar just dessa platser, och det är också dessa
              platser som både privata och offentliga vårdgivare satsar på.
              Där har det faktiskt hänt någonting.
            </seg>
            <seg n="ca84eabe">
              Man har också satsat på olika kognitiva medel för att kunna göra
              uppföljningar och se att det faktiskt händer någonting.
            </seg>
            <seg n="e235616c">
              Här tror jag alltså att din bild är lite mer negativ än vad verkligheten
              är.
            </seg>
          </u>
          <note type="speaker" n="34f47033">
            Anf. 67 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-529989bc4f987898-3" n="3affd171">
            <seg n="a6fcdd31">
              Fru talman! Jag skulle vilja fråga lite grann utifrån det jag
              sade i mitt anförande om nånannanismen. Jag kan ju börja med att
              fråga om du har märkt av den någon gång. Nånannanism är vad man
              möter var man än hamnar i Myndighets-Sverige. Man sitter på stolen
              framför sin handläggare som lägger huvudet på sned och säger:
              Tyvärr, det här är inte mitt bord, det här får du gå till nästa
              ställe med. Detta kan man möta på många ställen innan man har
              fått hjälp.
            </seg>
            <seg n="c06852ad">
              I våras och nu i höst har det kommit en del förslag som börjar
              öppna för ett annat perspektiv i myndighetsutövning och liknande.
              Man börjar vända på perspektivet och försöker se till den som
              behöver hjälp och stöd i stället för att se till hur organisationerna
              är uppbyggda och ska fungera bäst.
            </seg>
            <seg n="3ed3cc33">
              Här skulle jag dock vilja påstå att majoriteten fegar lite. Man
              vill inte vara med fullt ut och bygga de delarna. Det handlar
              dels om vilka aktörer som måste vara med, dels om hur mycket pengar
              man ska satsa i projekten.
            </seg>
            <seg n="a325ee0f">
              Från Centerpartiets sida har vi velat se betydligt öppnare former
              där man lokalt ska kunna utverka projekt som stämmer utifrån den
              problembild man har där. I det arbetet kan jag se att det finns
              många olika delar som måste till. Det handlar inte om en enkel
              diagnos på de personer som varken hamnar i psykiatrin eller blir
              hemlösa. Ofta finns det många olika delar som måste till.
            </seg>
            <seg n="a431829b">
              Här blir det ännu tydligare att det måste till en annan bild
              av vårdkedjan för att få det att fungera och för att man inte
              ska hamna i någon annans knä.
            </seg>
          </u>
          <note type="speaker" n="f0e621b1">
            Anf. 68 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-6" n="a4f01b78">
            <seg n="3c82be2c">
              Fru talman! En av problembilderna har varit att det funnits många
              människor som fallit mellan stolarna. Samarbetet har inte fungerat
              som det ska. Det är precis därför de här kommittédirektiven till
              en nationell psykiatrisamordnare har kommit till.
            </seg>
            <seg n="f958fa11">
              Jag kan dela problembilden i mångt och mycket. Jag kan också
              dela analysen. Det är därför vi har tillsatt psykiatrisamordnaren.
              Det gläder mig att detta är på gång.
            </seg>
          </u>
          <note type="speaker" n="49505f7f">
            Anf. 69 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-529989bc4f987898-4" n="3affd171">
            <seg n="f120d7d0">
              Fru talman! Det är ju en del. I andra förslag som vi lagt fram
              och jobbat med, vilka vi i och för sig inte har att ta ställning
              till i dag, har vi tittat just på vårdkedjan och möjligheten att
              samverka lokalt. Det som kommer att få lov att fungera är kommun,
              landsting, arbetsförmedling och försäkringskassa, men det kan
              finnas många olika lokala varianter. Här är Socialdemokraterna
              inte redo att gå fram.
            </seg>
            <seg n="81a383b2">
              Har ni inte någon gång när ni tittat på den problematik som vi
              diskuterar i dag funderat på att detta måste öppnas, att det måste
              ges möjlighet för betydligt fler variationer och att vi kanske
              måste gå den vägen? Självklart behövs det någon som kommer och
              tittar på det hela ovanifrån och kan se vad som behövs, men det
              måste också finna utrymme och möjlighet för lokalt engagemang
              och lokala initiativ för att det inte ska bli bara ord utan också
              verkstad.
            </seg>
          </u>
          <note type="speaker" n="400d40ed">
            Anf. 70 JAN EMANUEL JOHANSSON (s) replik:
          </note>
          <u who="jan_emanuel_johansson_238417" xml:id="i-fae1a156af3d6b0e-7" n="a4f01b78">
            <seg n="5f598a2a">
              Fru talman! För att verbalisera den breda dialog som verkligen
              förs tänkte jag bara kort gå igenom några av de institutioner
              som man har tagit upp just när det gäller att få det här samarbetet
              att funka. Då är man också nere på kommunal nivå och riktar sig
              till brukarorganisationer och frivilligorganisationer.
            </seg>
            <seg n="1b5f8313">
              Så här säger man om dialogen: Samordnaren ska genomföra arbetet
              i bred dialog med landsting, kommuner, Landstingsförbundet, Svenska
              Kommunförbundet, berörda myndigheter, statliga kommittéer och
              brukarorganisationer. Samordnaren ska särskilt uppmärksamma frågor
              som rör arbetsformer, samverkan, samordning, resurser, personal
              och kompetens.
            </seg>
            <seg n="d61f5e00">
              Där tror jag att du har svaret på din fråga.
            </seg>
          </u>
          <note type="speaker" n="98c6e93a">
            Anf. 71 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-9eedfce60c626322-0" n="30d3d88f">
            <seg n="2a3de1ff">
              Fru talman! Med folkhälsoarbete brukar vi mena arbete som syftar
              till att förebygga ohälsa. Vi vet ju alla att det är både mer
              humant och mer ekonomiskt att förebygga än att behöva satsa stora
              resurser på att ta hand om sjukdomar, skador och andra problem.
              Trots det har vi bristande proportioner mellan vad vi satsar på
              folkhälsoarbete och vad som sedan måste satsas på vård i olika
              former.
            </seg>
            <seg n="540af4fa">
              Ett exempel på bra förebyggande arbete har vi haft inom tandvården.
              Den svenska tandhälsan har kraftigt förbättrats sedan den allmänna
              tandvårdsförsäkringen infördes i mitten av 1970-talet. Nu ser
              vi dock hur den goda tandhälsa som byggts upp riskerar att urholkas
              i släptåg av de nedskärningar som gjorts. Enligt en undersökning
              nyligen hade motsvarande en miljon svenskar under ett år av ekonomiska
              skäl avstått från tandvård som de skulle behöva.
            </seg>
            <seg n="5fb67635">
              Vi behöver en tandvårdsreform, en reform som bygger på försäkringsprincipen
              och som ger rätt incitament, det vill säga incitament att skydda
              tandhälsan i stället för att bara borra upp tänderna. Vi behöver
              en försäkring som inte har de orimliga självrisker som det nuvarande
              tandvårdsstödet innebär. Om man biter av en tand eller får varbildning
              i en tand kan det för en vanlig löntagare kosta 10 000 kr att
              få en brygga. Vill man ha ett implantat, alltså en stifttand som
              man sade förr, kan det kosta 15 000 kr eller mer. Det är självrisker
              som vi inte har ens i våra bilförsäkringar. Därmed är det också
              sagt att bristen på en allmän tandvårdsförsäkring med vettiga
              principer naturligtvis framför allt drabbar dem som har små ekonomiska
              marginaler.
            </seg>
            <seg n="cef59d0e">
              Vi har från Folkpartiet motionerat om att få en tandvårdsförsäkring
              med annan inriktning. Detta behandlas inte i det här betänkandet,
              men när det gäller hela tankegången hänvisar man till att det
              betänkande från Tandvårdsutredningen som kom för snart ett och
              ett halvt år sedan är under beredning.
            </seg>
            <seg n="dd028779">
              Jag skulle vilja fråga jag hade helst velat fråga statsrådet,
              men han är inte här när hans budget behandlas så därför får jag
              fråga företrädarna för majoriteten: Hur länge ska vi vänta innan
              vi får en verklig tandvårdsförsäkring värd namnet?
            </seg>
            <seg n="93f0e34c">
              I det förebyggande folkhälsoarbetet har Folkhälsoinstitutet,
              som bildades i början av 1990-talet på initiativ av både Folkpartiet
              och Socialdemokraterna, en nyckelroll. Nu har man gjort en omorganisation
              som vi har haft uppe till diskussion, och för mig är det fortfarande
              en gåta vad motivet till den var. Vi föreslår från Folkpartiets
              sida att man återger Folkhälsoinstitutet de uppgifter och den
              roll man hade enligt den proposition som Socialdemokraterna en
              gång lade fram.
            </seg>
            <seg n="cb2f4191">
              Ett av de största folkhälsoproblemen vet vi är alkoholskadorna.
              Där vet vi också att vi står inför en hotande katastrof. Nu kommer
              detta att debatteras på tisdag i en särskild debatt, så jag ska
              inte utveckla det närmare. Men eftersom vi har ett särskilt yttrande
              i det här betänkandet och Carl-Axel Johansson tog upp frågorna
              vill jag ändå säga ett par ord.
            </seg>
            <seg n="bd92a682">
              Carl-Axel Johansson sade att den nuvarande politiken inte har
              lett till minskad konsumtion, tvärtom ökar konsumtionen. Men det
              beror ju på att Moderaterna delvis har fått gehör för sin politik,
              nämligen att alkoholen har blivit billigare. All forskning visar
              att när alkoholen blir billigare ökar konsumtionen och då ökar
              också skadorna. Nu vill ni göra alkoholen ännu billigare. Men
              då kan ni inte kritisera den restriktiva alkoholpolitiken, utan
              kritiken bör ni ju rikta mot er själva som så länge har yrkat
              på billigare alkohol.
            </seg>
            <seg n="36e6ef2b">
              Sedan frågar Carl-Axel Johansson vad det finns för logik i att
              ha kvar detaljhandelsmonopolet när man har luckrat upp och släppt
              in det privata alkoholkapitalet i partihandelsledet. Men det var
              ju inte för att Sverige och Sveriges riksdag önskade det utan
              det var för att vi tvingades av EU:s regler att i varje fall ge
              det privata alkoholkapitalet utrymme inom partihandels- och tillverkningsleden.
              Det har ju också bidragit till ökade skador.
            </seg>
            <seg n="213c89ab">
              Nu börjar vi få ytterligare ett beroendeproblem som växer. Det
              är ett spelberoende. Det har delvis förorsakats av den statliga
              politiken. Vi har haft statliga bolag som intensivt har marknadsfört
              ökat spelande. Det här behandlas delvis i det betänkande vi har
              uppe nu, men det behandlas också på andra håll. För min del ser
              jag det som att huvudfrågan också här är att kunna arbeta förebyggande,
              det vill säga att vi inte ska ha spelformer som är särskilt beroendeskapande.
              Vi skulle behöva en statlig spelpolitik som utgick från hur vi
              ska undvika de spelformer som är särskilt beroendeskapande. Men
              det har vi inte fått. I stället har vi steg för steg fått ett
              ökat inslag av beroendeskapande spelformer.
            </seg>
            <seg n="869c9971">
              Jag vill avrundningsvis säga att det finns ett nordiskt samarbetet
              på beroendepolitikens område. Vid Nordiska rådets session i Oslo
              i höst antogs en rekommendation i stor enighet när det gäller
              alkohol- och drogpolitiken som innebär att man uppmanar de nordiska
              regeringarna att tillsammans med de baltiska staterna målmedvetet
              arbeta för en striktare och effektivare drogpolitik som omfattar
              både alkohol och narkotika i hela Europa. Med strikt narkotikapolitik
              menas där att all befattning med narkotika som inte är medicinskt
              motiverad bör vara olaglig.
            </seg>
            <seg n="bed18af2">
              Det föreslås också att regeringarna ska lansera strategier för
              ett effektivt förebyggande av narkotikaanvändningen, för att säkerställa
              en god vård för missbrukare och att verka för att sänka medelkonsumtionen
              av alkohol genom en stringent pris- och tillgångspolitik samt
              en restriktiv marknadsföringspolitik. Och slutligen ska man vidta
              åtgärder för att kraftigt begränsa försäljningen av alkoläsk.
            </seg>
            <seg n="3be958a3">
              Den här resolutionen antogs i ganska så stor enighet. Det var
              några markeringar från danskt håll, en när det gäller narkotikapolitiken
              och en när det gäller tillgänglighetspolitiken. Men i stort sett
              var det en stor enighet bland de nordiska parlamentarikerna om
              de här riktlinjerna. Det är någonting som jag hoppas att den svenska
              regeringen kan använda i dialogen med till exempel den danska
              regeringen, men också ute i Europa, för att skapa bättre förutsättningar
              för att förebygga alkohol- och narkotikaskador.
            </seg>
            <seg n="623b4d2f">
              Fru talman! Jag stöder givetvis alla reservationer där mitt namn
              finns med. Men av praktiska skäl har jag inget yrkande.
            </seg>
          </u>
          <note type="speaker" n="1d38a064">
            Anf. 72 CARL-AXEL JOHANSSON (m) replik:
          </note>
          <u who="morgan_johansson_5e232b" xml:id="i-ca2c431e34700e5c-5" n="50cf9c8e">
            <seg n="e1d68c14">
              Fru talman! Förstod jag Gabriel Romanus rätt när han sade att
              det var vår politik som nu lett fram till detta folkhälsoproblem?
              Så är det ju inte. Det är inte vår politik. Det vi säger är att
              dessa höga alkoholskatter gör att billigare vin, öl och annan
              sprit väller in över gränserna därför att man bibehåller skenet
              av att en hög skattepolitik skulle främja folkhälsan.
            </seg>
            <seg n="3733e217">
              Det som i själva verket händer är ju att den sprit, det vin och
              den öl som väller in över gränserna går ut på en illegal marknad
              som inte känner åldersgränser och inte känner öppettider. Och
              det är ju inte vår politik. Vi vill ha åldersgränserna. Vi vill
              att man håller dessa öppettider. Så du kan inte anklaga oss för
              det som händer nu, utan det är en annan politik. Det är majoritetens
              förda politik. Men jag förstod det som att du tyckte att det var
              vår politik.
            </seg>
          </u>
          <note type="speaker" n="0fe30de0">
            Anf. 73 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-9eedfce60c626322-1" n="30d3d88f">
            <seg n="d885afb2">
              Fru talman! Ansvaret för att det här har hänt delar alla vi som
              var för att Sverige skulle gå in i EU, så jag skyller inte på
              er. Jag säger bara att ni har fått som ni har velat. Alkoholen
              har blivit 20 % billigare i Sverige. Men ni vill ju göra den ännu
              billigare.
            </seg>
            <seg n="fd4c9305">
              Det är inte så att det bara är resandeinförsel och illegal alkohol
              som orsakar skador. Systembolagets försäljning förra året låg
              20 % över vad den var när vi kom med i EU, och den alkoholen är
              minst lika farlig, i varje fall nästan lika farlig som den alkohol
              som köps i Danmark eller i Tyskland.
            </seg>
            <seg n="d550e550">
              Jag kan bara konstatera att alkoholen har blivit billigare. Det
              är vi alla ansvariga för som har varit med om att föra in Sverige
              i Europa, och det har skapat stora problem. Men Moderaterna vill
              öka dessa problem genom att göra alkoholen ännu billigare.
            </seg>
          </u>
          <note type="speaker" n="da0bcd15">
            Anf. 74 CARL-AXEL JOHANSSON (m) replik:
          </note>
          <u who="morgan_johansson_5e232b" xml:id="i-ca2c431e34700e5c-6" n="50cf9c8e">
            <seg n="258417f8">
              Fru talman! Nej, vi vill inte öka dessa problem. Vi vill göra
              så att alkoholen hanteras helt lagligt på en marknad som känner
              öppettider och som känner åldersgränser. Försäljningsmonopolet
              har uppenbarligen misslyckats med detta.
            </seg>
            <seg n="531ceacc">
              Vi har inte sagt att Systembolaget ska försvinna. Vi har sagt
              att försäljningsmonopolet ska försvinna. Andra borde kunna försälja
              alkoholhaltiga drycker på ett lagligt sätt där man känner ansvar
              för hur man säljer detta.
            </seg>
            <seg n="138f744d">
              Sedan vill jag åter framhålla att man måste ta all statistik
              med en nypa salt. Om nu Systembolagets försäljning har gått upp,
              i synnerhet som konkurrerande importörer uppenbarligen har återhandlat
              sina lager från Systembolaget, förmodar jag att det ger en viss
              ökning av statistiken över försäljningen. Vi har också norrmän
              som åker in till Strömstad och ökar försäljningen. Jag tror nog
              att man får ta all statistik med en nypa salt.
            </seg>
            <seg n="fa1f65c2">
              Medge ändå, Gabriel Romanus, att vi måste tänka nytt. Vi måste
              inse att Sverige nu är en del i Europa, i EU, med fri rörlighet,
              där attityder och annat färdas mycket snabbare än förbud och höga
              alkoholskatter.
            </seg>
          </u>
          <note type="speaker" n="04c4c871">
            Anf. 75 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-9eedfce60c626322-2" n="30d3d88f">
            <seg n="9731d465">
              Fru talman! Det är klart att Sverige är en del i Europa, och
              det är klart att vårt medlemskap där gör att vi delvis måste överge
              vår politik. Därför är det angeläget att vi försöker få hela Europa
              att dra rätt slutsatser av de kunskaper som finns genom en omfattande
              internationell forskning. Den visar bland annat att när priset
              går ned med ungefär 20 %, som det har gjort i Sverige, ökar försäljningen.
              Det beror inte på några marginella företeelser som försäljning
              till norrmän i Strömstad och längs gränsen. Det beror inte heller
              på att vissa leverantörer har återköpt några kvantiteter utan
              det beror helt enkelt på att när priserna går ned ökar konsumtionen.
              Det är nationalekonomins regel 1 a.
            </seg>
            <seg n="e302e84b">
              Jag tyckte jag hörde Carl-Axel Johansson nämna någonting om åldersgränsen.
              Jag har uppfattat att ni vill sänka åldersgränsen. Ni kan väl
              ändå inte tro att det minskar ungdomarnas drickande.
            </seg>
            <seg n="7ab99c65">
              Det enda man kan säga om Moderaternas alkoholpolitik är att den
              är konsekvent. Men om den skulle genomföras kommer den att öka
              alkoholskadorna. Den del av den som har genomförts, nämligen att
              alkoholen har blivit billigare, har redan bidragit till en ökning
              av alkoholkonsumtionen.
            </seg>
          </u>
          <note type="speaker" n="569f7bb2">
            Anf. 76 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-6" n="edca65ed">
            <seg n="ad48ee5f">
              Fru talman! Egentligen skulle jag inte begära replik på Gabriel
              Romanus, för i väldigt mycket delar jag Gabriel Romanus uppfattning.
              Jag tycker att det är förtröstansfullt att det är någon som så
              envetet och ständigt tar upp drogproblematiken och att vi alla
              måste jobba aktivt med den.
            </seg>
            <seg n="94332962">
              Jag ska passa på att poängtera att vi är helt eniga om narkotikapolitiken,
              som Ulrik Lindgren tog upp tidigare, i utskottet. Därför finns
              det inga reservationer.
            </seg>
            <seg n="076238be">
              När det gäller spelberoende har vi faktiskt försökt göra insatser
              på området. Bland annat har det startats tre centrum som ska jobba
              med spelberoende, och även Folkhälsoinstitutet har arbetet med
              det. Min förhoppning är att vi kommer att se resultat av insatserna.
            </seg>
            <seg n="b3edc7fc">
              Sedan är det så att spelandet har ökat, så oavsett vad vi har
              gjort kanske det ändå inte räcker. Det är svårt att säga i dagsläget.
              Dels har vi nya spelformer som vi inte riktigt kan råda över som
              kommer via Internet till exempel, dels har vi själva varit med
              och tagit beslut om nya kasinon, där vi i dag hoppas att vi kan
              ha spelandet reglerat på ett annat sätt än när det sker illegalt.
              Vi har alltså vidtagit åtgärder. Men jag är själv oroad över spelandet
              och just det spelande som sker över Internet och som är svårt
              att som individ hålla koll på och också att kontrollera via lagreglering.
            </seg>
          </u>
          <note type="speaker" n="31a41768">
            Anf. 77 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-9eedfce60c626322-3" n="30d3d88f">
            <seg n="53d5c105">
              Fru talman! Det är riktigt att de flesta partier i utskottet
              och i riksdagen är eniga i långa stycken när det gäller drogpolitik
              och även alkoholpolitik. Det är en stor tillgång, tror jag, när
              vi nu ska gå ut och försöka övertyga andra i Europa om värdet
              av att ta de här problemen på stort allvar.
            </seg>
            <seg n="af63ec12">
              När det gäller spelberoende har vi tyvärr byggt upp det hela
              baklänges. Vi har först startat statliga bolag som har givits
              tillåtelse att gå ut och marknadsföra. När de sedan har kommit
              och klagat och sagt att de behöver, som det heter, modernisera
              har riksdagen tillåtit olika spelformer. Jag tänker då inte bara
              på kasino utan framför allt på Jack Vegas, Miss Vegas och de spelautomater
              som såvitt jag kan förstå är maximalt beroendeframkallande genom
              sitt väldigt snabba svar på satsningar. Man har tillåtit detta
              i stället för att först bygga upp en spelpolitik och sedan ge
              de statliga bolagen direktiv att arbeta enligt den spelpolitiken.
              Man har faktiskt gett näring åt en gökunge som har bidragit till
              att öka problemen i stället för att minska dem.
            </seg>
            <seg n="332fc34b">
              Jag är medveten om att det finns ett internationellt inflytande,
              men det gör det trots allt bara ännu mer angeläget att vi inte
              själva bidrar till att öka problemen. Där tror jag att spelpolitiken,
              eller frånvaron av spelpolitik, har varit en olycka. Frågan är
              om vi kan reparera det, och då är det inte första hand vård utan
              det förebyggande arbetet som är det viktiga.
            </seg>
          </u>
          <note type="speaker" n="a038ac08">
            Anf. 78 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-7" n="edca65ed">
            <seg n="c4ff3691">
              Fru talman! Jag ska bara fortsätta att instämma i att det är
              viktigt att vi gemensamt försöker se vad som går att göra åt spelandet,
              för jag tror också att det är något som kan leda väldigt många
              människor mot undergång. Men samtidigt tror jag, som regeringen,
              att det är klokt att hålla det så att vi kan lagreglera det, även
              om vi inte klarar att lagreglera allting.
            </seg>
            <seg n="30e90b01">
              Jag är övertygad om att vi i socialutskottet kommer att få fortsätta
              jobba rejält aktivt under kommande år för att motverka spelberoende
              men också för att kunna hjälpa dem som har blivit spelberoende.
            </seg>
          </u>
          <note type="speaker" n="7aca1b24">
            Anf. 79 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-9eedfce60c626322-4" n="30d3d88f">
            <seg n="2ef68038">
              Fru talman! Jag borde ha använt förra repliken till att påminna
              om min fråga om när vi kan vänta oss en tandvårdsreform. Nu har
              inte Kristina Zakrisson rätt till fler repliker, men jag får hoppas
              att debattens fortsättning kan ge oss något besked om när vi kan
              vänta oss en tandvårdsreform.
            </seg>
            <seg n="580a87ec">
              När det gäller spelandet är jag helt övertygad om att socialutskottet
              får lov att återvända till detta problem. Jag hoppas bara att
              vi så småningom får ett samlat förslag från regeringen om hur
              man ska förebygga spelskador. Då ska vi vara medvetna om att det
              grundläggande problemet är vilka spelformer som kommer ut i varenda
              svensk by. I dag har vi alltså automater som är, som jag uppfattar
              det, nästan maximalt beroendeskapande ute i varenda svensk by,
              på restauranger, i spelbutiker, tobaksbutiker och så vidare, och
              detta har drivits fram av statens eget bolag. Det är för mig en
              gåta att riksdagen har kunnat vara med på det.
            </seg>
          </u>
          <note type="speaker" n="2bb128a6">
            Anf. 80 LARS-IVAR ERICSON (c):
          </note>
          <u who="unknown" xml:id="i-29483c09c092bb5e-5" n="41c9c826">
            <seg n="bcef3322">
              Fru talman! Totalt spelade vi i Sverige för ca 36 miljarder kronor
              under år 2002. Till denna siffra ska vi lägga ytterligare minst
              1 miljard på Internetspel och uppskattningsvis 3 miljarder på
              illegalt spel.
            </seg>
            <seg n="1c380724">
              Drömmen om vinsten, spänningen driver oss att satsa på spel.
              De allra flesta klarar av att hantera sitt spelande, men för en
              del blir det problem. Forskare har beräknat att ca 2 % av Sveriges
              befolkning har eller har haft någon form av spelberoende. Ett
              spelberoende kan sluta i att spelaren tappar känslan för pengarnas
              värde. Många storspelare uppvisar samma beroendemönster som en
              narkoman. En del blir till slut kriminella för att komma över
              pengar, så att de inte bara kan betala sina skulder utan också
              ska kunna fortsätta att spela.
            </seg>
            <seg n="c0818170">
              Det finns flera exempel på personer som har spelat bort hus,
              företag och familj. Men innan detta händer, så händer mycket som
              får följder för människors psykiska hälsa, och då inte bara för
              spelmissbrukaren utan även för hans eller hennes omgivning. Ett
              problem i detta sammanhang är att spelmissbruk inte syns och märks
              på samma sätt som andra missbruk. Det luktar inte och syns inte
              som alkoholmissbruk.
            </seg>
            <seg n="06f1ca3f">
              Hur tar vi då hand om de drabbade? Det är ett fåtal vårdinrättningar
              som ska vårda många. Behandlingsmetoderna bygger på kognitiv terapi
              och försök att ändra tankemönstret bakom spelaridentiteten. Metoderna
              måste användas länge för att få effekt. Den svåraste perioden
              följer direkt efter behandlingen, då spelmissbrukaren kanske behöver
              en ny vänkrets och hjälp till meningsfull fritidssysselsättning.
            </seg>
            <seg n="8e0c3e72">
              En ofta förbisedd komplikation vid spelberoende är de anhörigas
              situation. Här behövs mer forskning och möjligheter för de anhöriga
              att bli involverade i vårdprocessen. Spelberoendes förening gör
              på många platser i landet en mycket viktig insats. I Malmö finns
              40 betalande medlemmar, och föreningen hoppas kunna utöka sin
              verksamhet, men det behövs mer pengar för detta. Hemsidan www.slutaspela.nu
              har många besökare.
            </seg>
            <seg n="a326bbfe">
              Utskottet skriver i sitt betänkande att det framtida arbetet
              mot spelberoende förefaller tillräckligt och anser att tillräckliga
              medel avsätts för detta. Jag delar inte den uppfattningen. Mer
              pengar behövs, och nya behandlingsmetoder bör även utprovas.
            </seg>
            <seg n="95450201">
              Vi i Centerpartiet välkomnar i vår kulturmotion att regeringen
              avsätter ytterligare 5 miljoner i budgeten för insatser mot spelmissbruk,
              men vi menar att det behövs mycket mer pengar för att kunna lösa
              de stora problem som finns. Spelbolagen satsar årligen 600 miljoner
              på reklamköp. Det är då inte svårt att förstå vikten av satsningar
              på positiva motkrafter.
            </seg>
            <seg n="47a59886">
              Svenskar spelar mest i världen. Låt det inte bli så att vi kommer
              att toppa listan på de mest spelberoende i världen. Därför ställer
              jag mig bakom reservation nr 13.
            </seg>
            <seg n="a306d999">
              Fru talman! För mig som ny ledamot sedan förra året känns det
              lite extra högtidligt att stå här i talarstolen i dag. Jag upplever
              nämligen att en motion som jag och några andra skrivit under har
              blivit välvilligt behandlad. Min uppgift är att som representant
              för Riksdagens handikappforum tacka för en välvillig behandling
              av vår motion om Rett Center.
            </seg>
            <seg n="369d55f4">
              Retts syndrom är ett funktionshinder som nästan enbart förekommer
              hos flickor och kvinnor. Syndromet orsakar mycket svåra funktionsstörningar,
              rörelsehinder, epilepsi samt brist på kontroll och samverkan mellan
              andning, blodtryck och puls. Det betyder att de som drabbas behöver
              mycket stöd från sin omgivning.
            </seg>
            <seg n="83206de5">
              I Sverige finns det för närvarande ca 200 personer som har detta
              funktionshinder. För dessa betyder Rett Center i Östersund mycket.
            </seg>
            <seg n="7bf91c68">
              Genom Dagmaröverenskommelsen har under tre år bidrag getts till
              Rett Center. Nu är det önskvärt med en mera långsiktig och stabil
              statlig finansiering. Utskottet delar denna åsikt. Regeringen
              får nu tillfälle att återkomma till riksdagen med förslag om hur
              finansieringen på lång sikt ska lösas.
            </seg>
            <seg n="768d6ce0">
              Vi måste slå vakt om detta unika specialistcenter som betyder
              så oerhört mycket för människor med stora behov. Här möts tvärprofessionell
              kompetens och utsatta människor i ett sammanhang, något som bara
              just Rett Center kan ge.
            </seg>
          </u>
          <note type="speaker" n="b8ae4355">
            Anf. 81 VIVIANN GERDIN (c):
          </note>
          <u who="viviann_gerdin_a081ff" xml:id="i-e6a41671c6b33c26-0" n="40029709">
            <seg n="7c61d61a">
              Fru talman och övriga åhörare! Jag vill tala om svensk sjukvård,
              om den svenska sjukvården som inte mår bra. Det gör inte heller
              de patienter som i flera månader i någon kö får vänta på behandling.
            </seg>
            <seg n="eceff70b">
              Ökad ohälsa hos befolkningen tillsammans med det faktum att alltfler
              äldre människor behöver sjukvård har ökat trycket på sjukvården
              ute i landstingen. Men även den snabba medicinska utvecklingen
              och modern teknik har medfört ökade kostnader allt detta i ett
              läge där landstingen har stora ekonomiska bekymmer.
            </seg>
            <seg n="8eb9982f">
              Under de senaste åren har en hel del omorganisationer och reformer
              rörande sjukvården genomförts. Ambitionen har varit att effektivisera
              och att göra vården tillgänglig för fler men att göra detta med
              mindre resurser. Samtidigt har det skett en förändring av personalens
              arbetsuppgifter, främst läkarnas.
            </seg>
            <seg n="da6e17e7">
              I en jämförelse bland OECD-länderna anges att svenska läkare
              är de som har minst tid med patienterna. I genomsnitt tar de emot
              fyra patienter per dag. Att göra läkarna mer tillgängliga för
              patienterna anser jag vara en uppgift för oss alla i kampen för
              att minska ohälsan.
            </seg>
            <seg n="a1e8913e">
              Det är landstingen som ansvarar för vårdens finansiering och
              organisation, sade socialministern nyligen i en interpellationsdebatt.
              Men jag anser att även staten har ett stort ansvar för sjukvården
              och för att förebygga ohälsa. Det är i riksdagen som vi beslutar
              om hälso- och sjukvården, om hur den ska bedrivas. Därför tycker
              jag att det är självklart att staten också är med och finansierar
              sjukvården detta för att vi ska ha möjligheter att ute i verksamheterna
              uppnå de mål som vi här fastställer.
            </seg>
            <seg n="6c1bfcae">
              I dag ställs faktiskt krav på budgetbalans mot sjukvårdens huvudmål
              till exempel att korta köerna och att kunna upprätthålla en hög
              kvalitet i vården. En nationell handlingsplan för utveckling av
              sjukvården och en kommande vårdgaranti kräver faktiskt mer insatser
              från staten för att vi ska kunna förverkliga det.
            </seg>
            <seg n="a5c505e0">
              För att vi ska kunna förverkliga detta vi ser ju det ökade behovet
              av sjukvård krävs det också att vi gör de rätta sakerna inom andra
              områden. Det krävs att vi för en sådan tillväxtpolitik att vi
              skapar en större kaka att fördela och att vi inte stirrar oss
              blinda på det vi i dag har. Då finns nämligen risken att det hela
              tiden kommer att vara en mindre andel som vi fördelar ut till
              verksamheter. Det är alltså viktigt att skapa och att ha tillväxtåtgärder
              som medför att en större kaka skapas.
            </seg>
            <seg n="c4f5d36b">
              Avveckla landstingen! utropar någon när de ekonomiska problemen
              blir uppenbara. Jag anser att det inte löser de ekonomiska problemen.
              Avvecklingen av sjukhus är en annan lösning som många tycker borde
              göra sjukvården billigare. Men kostnaderna kvarstår ofta, särskilt
              där det finns gott om patienter. Eftersom patienterna fritt kan
              välja sjukvård någon annanstans kan man inte lösa det hela enbart
              genom att avveckla sjukhusen. Jag tycker att fler i stället måste
              fråga sig om inte sjukvården i dag är underfinansierad.
            </seg>
            <seg n="4668115b">
              Vi i Centerpartiet har tidigare visat att vi värnar om en god
              sjukvård. Genom försvarsuppgörelsen med Socialdemokraterna drev
              vi kravet på att överföra 8 miljarder extra från försvaret till
              sjukvården åren 20022004. Nu tar vi ytterligare ett steg och avsätter
              1 miljard utöver vad regeringen gör för de kommande två åren.
              Som jag ser det framöver måste detta fortsätta. Att det kommer
              att krävas ytterligare pengar är helt klart.
            </seg>
            <seg n="dc6d6b48">
              Att patientens ställning ska vara stark är vi nog alla överens
              om. Men det fungerar inte alltid i praktiken. Svårigheterna att
              nå en sköterska eller en läkare på en vårdcentral kan många vittna
              om. Många ringer dagligen i flera veckor utan att komma fram.
              För dem som är gamla och ensamma och som mår dåligt är det oacceptabelt
              att inte ens kunna få kontakt med någon i sjukvården.
            </seg>
            <seg n="98a2e04c">
              Stark kritik mot psykvården har förts fram efter den senaste
              tidens händelser. Många anhöriga har pekat på bristerna och svårigheterna
              för de sina att få vård. Psykiatrin var ett av de fyra områden
              som vi i Centerpartiet prioriterade när vi och Socialdemokraterna
              träffade överenskommelsen om försvarspengarna. Men möjligheterna
              för landstingen att utveckla verksamheter tycker jag har varit
              alltför begränsade på grund av de budgetkrav och de otillräckliga
              och sjunkande skatteintäkterna för många landsting.
            </seg>
            <seg n="05a3c4c3">
              Människor som är allvarligt sjuka ska naturligtvis erhålla vård,
              utan väntetid. Vad säger man till ett barn som är psykiskt sjukt
              och som inte får den vård som barnet behöver? Det är inte heller
              acceptabelt att föräldrar ska vårda allvarligt sjuka barn.
            </seg>
            <seg n="dd2a6f54">
              För både patienters och allmänhetens behov av säkerhet anser
              jag det vara mycket viktigt att allvarligt sjuka får den vård
              som de behöver. Det är professionens uppgift att göra bedömningar
              om behandlingstider och utskrivningar, och det är politikernas
              uppgift att skapa goda förutsättningar för att också psykiatrins
              verksamhet ska fungera väl.
            </seg>
            <seg n="13eb8223">
              Sjukvården engagerar och berör oss alla. Målet för mig är att
              göra vården tillgänglig också för den som har ett medicinskt behov.
              De ekonomiska villkoren för sjukvården måste djupare analyseras
              därför att vi står inför stora uppgifter med tanke på befolkningsstrukturen.
              Alltfler äldre är en annan en grupp som behöver mer sjukvård.
            </seg>
            <seg n="0d5c3fbd">
              Naturligtvis ställer jag mig bakom Centerpartiets förslag och
              reservationer här.
            </seg>
          </u>
          <note type="speaker" n="557dd0eb">
            Anf. 82 ANDERS BENGTSSON (s):
          </note>
          <u who="anders_bengtsson_84bcf7" xml:id="i-def1ba573753d524-0" n="5bcfe26a">
            <seg n="6d9d95c4">
              Fru talman! Den 1 oktober i år sänkte Danmark sin spritskatt,
              vilket fått till följd att Systembolagets försäljning av sprit
              sedan dess har minskat med ungefär 10 % i landet och med nästan
              20 % i Skåne. Men konsumtionen har inte minskat tvärtom! Enligt
              institutet Sorad ökar i stället privatinförseln från utlandet
              och därmed också konsumtionen.
            </seg>
            <seg n="61caebcf">
              Vi vet att den mängd som köps från utlandet också konsumeras
              snabbare, och jag vågar även påstå att den lättare når till exempel
              våra ungdomar. I motionen So576, som till en viss del behandlas
              här i dag, pekar jag och mina medmotionärer på att något måste
              göras för att inte våra ungdomar ska öka sin alkoholkonsumtion
              drastiskt när vi nu från årsskiftet får ta in i princip obegränsat
              med alkohol.
            </seg>
            <seg n="bf23a9b9">
              Utskottet har tagit ad notam punkten 1, att verka för en harmonisering
              av alkoholpolitiken i EU, man jag saknar kommentarer om den nationella
              samlingen.
            </seg>
            <seg n="f32fd14b">
              Frågan om nivån på alkoholskatten behandlas inte här i dag, men
              den hänger samman med andra frågor. Som skåning ser jag att det
              är ett akut läge, bland annat efter Danmarks skattesänkning nu
              i oktober. Jag fasar för de ändrade införselreglerna efter nyår.
              Vi motionärer tycker därför att frågan ska tas på större allvar.
              Det handlar om våra ungdomars liv och hälsa. Det handlar om att
              försvara och stärka den svenska alkoholpolitiken, och det handlar
              om att försvara försäljningsmonopolet och Systembolagets ställning.
            </seg>
          </u>
          <note type="speaker" n="a3859dd0">
            Anf. 83 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-f10c461bdd29a6db-0" n="485fac40">
            <seg n="4a8ebb59">
              Fru talman! En av talarna i dagens debatt sade med barsk röst
              med riktning till de tre majoritetspartierna: Vad håller ni på
              med? Det var ett av de första inlägen i dag. Jag måste tyvärr
              utöka den till att gälla sex partier i utskottet och ställa frågan:
              Vad håller ni på med?
            </seg>
            <seg n="73fb0792">
              Det gäller bilstödet till funktionshindrade och handikappade.
              Jag har väckt en motion i denna fråga som jag tycker är mycket
              viktig. I motion So206 ifrågasätter jag än en gång den åldersgräns
              på 50 år som finns. Vad ska den som är rullstolsburen eller handikappad
              i övrigt men som kan framföra en bil och är beroende av bilstöd
              göra sedan han fyllt 50? Ska han sjukpensioneras och kastas ut
              från arbetsmarknaden? Är det majoritetens uppfattning? Så måste
              det väl vara om jag förstår det hela rätt; gränsen 50 år ger det
              beskedet.
            </seg>
            <seg n="48415f61">
              Reservation 19 har i år tyvärr endast ett parti ställt sig bakom,
              nämligen Moderaterna. I fjol var tre partier med på en sådan reservation,
              men tydligen har några partier lämnat den inställning de hade
              i fjol. Det är tråkigt, och det är en väg som är fel.
            </seg>
            <seg n="7665adb2">
              Jag vet att det talas om en utredning i handlingarna i socialutskottet.
              Den ska redovisas den 31 december 2004, om drygt ett år, så i
              bästa fall kanske vi har ett förslag 2005 med införande 2006 eller
              2007. Men när det gäller utredningar i den här frågan har regeringen
              och stödpartierna inget förtroende. Jag ska förklara vad jag menar.
            </seg>
            <seg n="8765cd5c">
              Jag har drivit den här frågan i sju åtta år, eftersom det kom
              upp ett problem med åldersgränsen i min hemkommun. Det var en
              person av kött och blod svårt handikappad, som ville arbeta också
              efter 50. Han nekades bidrag av försäkringskassan just därför
              att han hade fyllt 50 år. Jag hjälpte den personen att överklaga
              till länsrätten, som också avslog hans begäran med hänvisning
              till riksdagens beslut om att det var 50 år som gällde. Punkt
              och slut.
            </seg>
            <seg n="62e02592">
              Åldersgränsen 50 år är naturligtvis ett sätt att spara pengar.
              Jag måste tro att det är anledningen.
            </seg>
            <seg n="e1c05cdf">
              Det hedrar Kristina Zakrisson att hon är kvar i kammaren; de
              flesta partiers företrädare har ju lämnat den nu. Jag skulle vilja
              höra vad hon tycker om det här. Ingrid Burman har också varit
              uppe och pratat så mycket om välfärd. Vad tycker ni i majoritetspartierna
              i den här frågan? Ni har ju kört förbi den och sagt att ni tror
              att en utredning kan lösa det här.
            </seg>
            <seg n="905c1f49">
              Den 13 mars 2002 svarade socialministern så här på en fråga från
              mig: Frågan bereds för närvarande inom Regeringskansliet. Det
              är 21 månader sedan. Den 14 februari 2001 för 34 månader sedan
              skrev samme socialminister i ett brev: Bereds för närvarande inom
              Regeringskansliet. Också hans företrädare på socialministerposten
              hänvisade till att frågan var på gång.
            </seg>
            <seg n="86f81cd3">
              Det har gått dagar, veckor, månader och år: Ingenting har hänt.
              Ingenting säger att det ska hända något nu heller. Men jag ser
              att Kristina Zakrisson har begärt replik, och det skulle vara
              intressant att få ett svar på detta.
            </seg>
            <seg n="c40b9d00">
              Jag skäms när jag kommer hem till Falun, där det fall som jag
              tog upp som exempel finns. Jag skäms att komma hem och säga att
              det nu har gått sju åtta år och ingenting har hänt. Säger man
              dessutom att det är en utredning på gång tror jag att politikerföraktet
              får sig en rejäl knuff uppåt. Jag skäms över detta.
            </seg>
            <seg n="3a12c5ef">
              Kristina Zakrisson började så vackert i dag. Jag satt på rummet
              och lyssnade. Hon talade om lummiga delar av vårt land och en
              vacker huvudstad. Så långt kan vi vara helt eniga. Likaså sade
              hon om något att det inte var värdigt ett välfärdssamhälle. De
              orden kommer att finnas i protokollet efter Kristina Zakrisson.
            </seg>
            <seg n="42eabfca">
              Det är ord, ord och ord. Jag säger precis som den talare jag
              nämnde i början av mitt anförande: Vad håller ni på med? Jag riktar
              frågan till socialutskottet.
            </seg>
            <seg n="d8a6f539">
              Jag har, fru talman, inget annat yrkande än det som Carl-Axel
              Johansson tidigare har framställt i debatten.
            </seg>
          </u>
          <note type="speaker" n="e152c6ab">
            Anf. 84 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-8" n="edca65ed">
            <seg n="dc25ec39">
              Fru talman! Det gläder mig att jag lyckades börja mitt anförande
              med något som alla kunde hålla med om. Tyvärr tror jag inte att
              jag kommer att kunna glädja så många med just det här svaret.
              Jag har i dagsläget inget annat svar att ge än att vi har en utredning
              som tittar på det.
            </seg>
            <seg n="96d4b6c4">
              Jag förstår att det finns vissa frågor som man kan tycka att
              vi borde kunna ta itu med snabbare. Samtidigt är det många av
              de frågor som man ska se på i utredningen som är otroligt viktiga.
              Bland annat ska utredaren titta på vilka personer som ska omfattas
              av stödet och om bilstöd ska ha någon koppling till förvärvsarbete
              eller inte. Jag anser nog fortfarande att det är viktigt att man
              gör en bred analys, och det finns många viktiga frågor.
            </seg>
            <seg n="bc509291">
              Ett annat akut problem med bilstödet är att pengarna faktiskt
              inte räcker i dagsläget. Även om vi har försökt få till mer pengar
              behövs det ännu mer, vilket gör att det blir en puckel i ansökningarna.
              Man ser till att försöka bifalla ansökningarna så fort som möjligt
              för att klara av att ge det stöd människor är berättigade till.
            </seg>
            <seg n="daa9d705">
              Just nu kan jag inte säga att bilstödet hanteras på ett särskilt
              bra sätt. Det måste bli bättre. Men jag är också förtröstansfull.
              Regeringen är fullt medveten om problemet och arbetar för att
              vi, förhoppningsvis till nästa budget, ska lösa den ekonomiska
              frågan. Sedan ska utredaren titta både på åldersgränsen och på
              andra viktiga frågor som gäller bilstödet. Det är viktigt att
              de funktionshindrade inte ska vara begränsade av att de inte kan
              röra sig fritt om de skulle klara det med en egen bil.
            </seg>
          </u>
          <note type="speaker" n="9a0058c1">
            Anf. 85 ROLF GUNNARSSON (m) replik:
          </note>
          <u who="rolf_gunnarsson_3ea289" xml:id="i-f10c461bdd29a6db-1" n="485fac40">
            <seg n="4408b3e4">
              Fru talman! Det är egentligen en förskräcklig gräns som borde
              anmälas och kontrolleras på något sätt. Det är diskriminerande
              att en person som har fyllt 50 vägras bilstöd. Jag vet det eftersom
              jag har ett fall framför ögonen nu. När man fyller 50 kan man
              plötsligt inte få något bidrag längre, och vad ska man göra då?
              Man kastas ut från arbetsmarknaden. Det är det jobb som man orkar
              med.
            </seg>
            <seg n="e57e6102">
              Det är dramatiskt hur detta slår. Jag hjälpte till att skriva
              överklagandet till länsrätten. Man hänvisade helt till de beslut
              som fattas här i riksdagen.
            </seg>
            <seg n="d172df50">
              På slutet sade Kristina Zakrisson att det kanske kommer något
              i nästa budget. Det är ett bättre bud än vad som står i handlingarna,
              för där sägs att utredningen ska redovisas först den sista december.
              I så fall kommer inget förslag förrän året därpå. Det är väldigt
              lång tid.
            </seg>
            <seg n="ab98ebfb">
              Det hjälper inte att komma hem till Falun och säga att det är
              socialdemokrater, vänsterpartister och miljöpartister som styr
              i Sverige och att jag därför inte kan göra något åt det här. I
              folks ögon är det vi politiker i riksdagen som har fattat beslutet,
              och det går inte att komma och säga att det inte är mitt ansvar.
            </seg>
            <seg n="c07847a7">
              Det har nu gått sju åtta år och vi står inte på något sätt närmare
              en lösning. Lars Engqvists två senaste svar på mina frågor tar
              jag som något av en lögn. Har det legat hos regeringen för bearbetning
              i 34 månader? Det kanske blir 34 månader till, Kristina Zakrisson.
            </seg>
            <seg n="d4c0f9f0">
              Jag vill inte ta någon gisslan här, men det skulle vara skönt
              om Kristina Zakrisson i den här debatten kunde lova att hon driver
              på den här frågan, kanske så att vi till och med kunde få med
              den i nästa års budget, för det är en förskräcklig åldersgräns
              som vi har i dag, och jag skäms.
            </seg>
          </u>
          <note type="speaker" n="7320e198">
            Anf. 86 KRISTINA ZAKRISSON (s) replik:
          </note>
          <u who="kristina_zakrisson_c9f795" xml:id="i-ba09bf619ed00944-9" n="edca65ed">
            <seg n="f126e754">
              Fru talman! Jag tycker att det hedrar Rolf Gunnarsson att han
              inser att vi alla har ansvar och att man inte alltid kan säga:
              Det är majoritetens ansvar, och där sitter inte jag.
            </seg>
            <seg n="a1585fb9">
              Jag tycker att Rolf Gunnarsson kan åka tillbaka och säga att
              han har gjort det som gick att göra i det här läget.
            </seg>
            <seg n="635a7052">
              Jag kan tyvärr inte lova någonting annat än att jag ska driva
              på frågan. Jag är nämligen lika angelägen som Rolf Gunnarsson
              om att vi ska klara av frågan om bilstödet.
            </seg>
            <seg n="3c18feb1">
              Vi behöver mer pengar till bilstödet som regelverket ser ut i
              dag. Dessutom har vi en utredning som ska se över regelverket
              och kanske föreslå andra förändringar. Och vi vet inte vad det
              kommer att innebära i kostnader. Men vi vet redan i dag att vi
              behöver mer pengar till bilstödet.
            </seg>
          </u>
          <note type="speaker" n="2f7db887">
            Anf. 87 ROLF GUNNARSSON (m) replik:
          </note>
          <u who="rolf_gunnarsson_3ea289" xml:id="i-f10c461bdd29a6db-2" n="485fac40">
            <seg n="5eaa8618">
              Fru talman! Det var i och för sig tröstens ord. Men folk har
              lite svårt att förstå att det ska behöva ta sju åtta år för att
              ändra en åldersgräns. Fortfarandet tycker jag att gränsen är förskräcklig.
              Jag vet inte var den ska gå. Den kanske ska gå vid 65 år och kopplas
              ihop med om man har ett arbete.
            </seg>
            <seg n="f5439ae6">
              Dessutom sägs det att detta är en ekonomisk fråga, och det är
              det. Lars Engqvist sade också i svaret till mig att det var ekonomiska
              överväganden som låg bakom detta. Det är egentligen ännu hemskare
              att säga att man inte har pengar för människor från 50 år och
              uppåt.
            </seg>
            <seg n="b0c945c8">
              Jag kommer att fortsätta att skämmas. Det enklaste vore att säga:
              Det är de där hemska människorna som har gjort det här. Men så
              enkelt är det som sagt inte när man möter väljaren eller någon
              på gatan. Oavsett hur man har röstat ska man försvara detta. Och
              det här är svårt att försvara.
            </seg>
            <seg n="d59207e5">
              Men man ska ju se allting positivt det har jag fått lära mig
              på många olika kurser och Kristina Zakrisson säger att hon ska
              driva på. Och vi får väl mötas igen nästa år när vi nästa gång
              ska ha den här debatten, om jag anmäler mig till den då. Och även
              om jag inte sitter i socialutskottet kommer jag inte att ge upp
              den här frågan. Jag tycker att det är en så viktig fråga.
            </seg>
          </u>
          <note n="98bdc0b2">
            Föredrogs
          </note>
          <note n="c9271452">
            Överläggningen var härmed avslutad.
          </note>
          <note n="b097469b">
            6 § Invandrare och flyktingar
          </note>
          <note type="speaker" n="59acdc2f">
            Anf. 88 STEN TOLGFORS (m):
          </note>
          <u who="sten_tolgfors_b0487c" xml:id="i-9919788bfd7b3db6-0" n="9e5f13c0" next="i-dc86c6371898c900-0">
            <seg n="bcbf99f0">
              Fru talman! Integration är en relation som människor bygger till
              landet Sverige, till sin egen kultur, till andras kultur, till
              arbetsmarknaden och till andra människor. Integration är en fråga
              om valfrihet, om ömsesidighet och vilja. Det går inte att tvinga
              någon att bli delaktig eller att känna sig svensk. Däremot kan
              och ska hinder för det och hinder för delaktighet i samhället
              monteras ned. Alla människor har rätt att ses som individer och
              bedömas efter sina erfarenheter, sina kvalifikationer, sina ambitioner
              och sina drömmar. Alla avvikelser från detta och all särbehandling
              är diskriminering. Det är alltid fel, även om det görs med goda
              avsikter, att ovanifrån placera in människor i kollektiv och än
              mer fel att tillskriva dem egenskaper efter det.
            </seg>
            <seg n="0814f8a6">
              Därför vill jag direkt säga att Mona Sahlins diskussion om positiv
              särbehandling är ett problem eftersom det legitimerar att andra
              faktorer än rent personliga egenskaper är legitima att ta hänsyn
              till bland annat vid anställning.
            </seg>
            <seg n="63bf6f20">
              Vi ser en lång rad problem i dag. När man är nyanländ är man
              extra beroende av att välfärdssystemen fungerar. Bristerna och
              oflexibiliteten i den socialdemokratiska välfärdsstaten av i dag
              är plågsamt tydliga.
            </seg>
            <seg n="1133da18">
              Skolpolitiken fungerar särskilt illa för barn med utländsk bakgrund,
              speciellt för dem som kommer till Sverige under skolåren. För
              kunskaps vinnings skull kan det vara intressant att studera det.
              Det är tio procentenheter färre barn med utländsk bakgrund som
              når behörighet till gymnasiet. Man får sämre förutsättningar överlag
              att klara sig i skolan sett till meritvärde. Det gäller även i
              praktiska ämnen som idrott, vilket knappast kan förklaras bort
              med eventuella språksvårigheter.
            </seg>
            <seg n="c6d1188c">
              Skolan och politiken säger ofta att det är sociala problem i
              familjen när det är arbetslöshet som är förklaringen. Men skillnaderna
              finns kvar även om man tar bort sådana faktorer.
            </seg>
            <seg n="418b17e1">
              Bristande språkkunnighet och kort vistelsetid i Sverige säger
              många skolor är en delförklaring. Men skillnaderna finns också
              för barn som vistats här under en mycket lång tid. Om eleverna
              själva tillfrågas, vilket alltför sällan sker i politiken i Sverige,
              är brister i kontakten med skolans vuxna den centrala förklaringen.
              Man vill inte känna sig utpekad, och man vill inte bli betraktad
              som ett problem.
            </seg>
            <seg n="a70d9cae">
              Samtidigt måste det föras fram nyanser i debatten. Invandrartjejer
              har bättre betyg än alla grupper av pojkar i landet. En femtedel
              av barnen med utländsk bakgrund, som bara brukar betraktas som
              problem, har tvärtom toppbetyg.
            </seg>
            <seg n="2e3c2c1b">
              Det andra problemet som vi ser är att de stela reglerna på arbetsmarknaden
              alltid hårdast drabbar människor som står utanför. Och diskriminering
              försvårar för människor med annat ursprung.
            </seg>
            <seg n="9f47438e">
              Invandrares grad av sysselsättning är 60 % jämfört med ungefär
              75 % hos inrikes födda. Arbetsmarknaden för invandrare är starkt
              konjunkturkänslig. Även för människor som har bott i landet under
              decennier är sysselsättningen lägre och arbetslösheten högre än
              för infödda, detta trots att högre utbildning faktiskt är vanligare
              bland utrikes födda än bland infödda. Vi ser att bara fyra av
              tio högutbildade invandrare i Sverige har jobb som motsvarar utbildningsbakgrunden
              och att utbildning tragiskt nog mindre gynnar invandrare än infödda.
              Det finns 10 00015 000 en hel stad av högutbildade människor i
              Sverige som aldrig får möjlighet att komma till sin rätt. Det
              är fullkomligt oacceptabelt.
            </seg>
            <seg n="8e26a3aa">
              Det tredje problemet är att dagens långsamma, kollektivistiska
              och icke individualiserade mottagningssystem skolar in folk i
              passivitet. Det finns i praktiken två separata system för mottagning
              och introduktion av flyktingar i Sverige i dag, och det finns
              stora problem inom båda. Det är dels Migrationsverkets organiserade
              verksamhet, OV, dels den kommunala introduktionen.
            </seg>
            <seg n="e9a48a2c">
              De långa väntetiderna vid asylansökningar är mycket problematiska
              och skapar nya trauman hos dem som söker asyl och bidrar till
              att hålla människor utanför samhället. Vi är tydliga med att säga
              att ingen ska behöva vänta mer än sex månader på besked om asyl
              i första instans, förutsatt att man själv samverkar under processen.
              För barn bör målet vara tre månader.
            </seg>
            <seg n="89fb8331">
              I verkligheten var den genomsnittliga handläggningstiden hos
              Migrationsverket 221 dagar år 2002. Det var en ökning med 23 dagar
              jämfört med ett par år tidigare. Knappt hälften av ärendena avgjordes
              inom sex månader. Den mänskliga kostnaden för detta är uppenbar
              i form av psykisk press och lidande. Men långa handläggningstider
              och brister i systemet medför också höga samhällsekonomiska kostnader.
            </seg>
            <seg n="c5359fdc">
              Vi moderater ser att regeringen konstant underbudgeterar anslaget
              för asylprövning. Nu minskar regeringen Migrationsverkets anslag
              med 20 miljoner och säger att detta inte direkt kommer att påverka
              handläggningen av asylärenden. Tillåt mig tvivla. Men oavsett
              detta står det alldeles klart att till exempel svenskar som gifter
              sig med personer från andra länder kommer att få vänta ännu längre
              på att få leva tillsammans. Regeringen stoppar människors livsprojekt.
            </seg>
            <seg n="83747a01">
              Vi moderater gör tvärtom. Vi riktar 80 miljoner till, utöver
              regeringens förslag, till prövning av asylansökningar för att
              korta väntetiderna. Vi lägger dessutom 20 miljoner mer på Utlänningsnämnden
              för att avgöra nya och överklagade ansökningar. Det är en betydligt
              humanare och bättre väg än att som regeringen först vilja avskaffa
              möjligheten till ny ansökan och därefter stärka rättssäkerheten.
            </seg>
            <seg n="25215907">
              Det har uppstått en något märklig situation genom att Migrationsverkets
              generaldirektör Barbro Holmberg tillträtt som migrationsminister.
              Först var hon statssekreterare i den regering som konsekvent underbudgeterade
              Migrationsverket. Sedan blev hon chef för myndigheten och begärde
              därmed högre anslag av samma regering som hon nyss hade lämnat.
              Och sedan inträder hon i regeringen en gång till och avvisar det
              egna verkets ansökan om högre anslag. Det är inte konstigt att
              det blir svårt att få en bra och rättssäker asylprövning under
              sådana förutsättningar.
            </seg>
            <seg n="b757c1cc">
              Fru talman! För oss är hela tanken om en särskild integrationspolitik
              som skulle kunna bryta den ofrivilliga segregationen helt feltänkt.
              Hela tanken på att man ska ha en särskild politik just för invandrare
              är också helt feltänkt. Det handlar om att få de ordinarie välfärdssystemen
              att fungera bra och flexibelt för alla som bor och vistas i landet,
              och det handlar om att få en rättssäker asylprövning.
            </seg>
            <seg n="1b5550c8">
              Vi ser här ett område där det har gått inflation i antalet integrationsprojekt,
              där projekt efter projekt tillsätts och genomförs med offentliga
              medel utan att utvärderas ordentligt och utan att kunskaperna
              om vad man har fått fram sprids till andra och utan att man använder
              best practice och lär sig av varandra.
            </seg>
            <seg n="c5f14c89">
              Ett exempel är storstadspengarna, som Socialdemokraterna här
              i kammaren har stått och skällt på oss borgerliga om år efter
              år. De avvecklas nu efter några år. Socialdemokraterna har haft
              flera år på sig att motivera varför den här särlösningen har funnits
              men har inte klarat av det. Nu tar man antagligen konsekvensen
              och avvecklar den.
            </seg>
            <seg n="49008caa">
              Det råder också förvirring gällande Migrationsverket i betänkandet.
              På s. 10 står det att Riksdagens revisorer menar att målen för
              vad verket ska uppnå är otydliga. Det kan man ju säga. På s. 11
              står det däremot att uppdraget kan komma att förändras, men att
              man bättre måste kunna mäta effekten av integrationsarbetet. Mäta
              jämfört med vad då? Det finns ju inga tydliga mål. Man vet ju
              inte vad man ska uppnå.
            </seg>
            <seg n="ab8b0637">
              Man börjar nu också avlöva verket uppgifter. Helt analogt med
              vad Moderaterna tidigare har föreslagit finns det nu en utredning
              som säger att kommunersättningarna för flyktingmottagning ska
              föras över till Migrationsverket. Men här är det viktigt att konstatera,
              fru talman, att migrations- och integrationspolitiken är det område
              i svensk politik där regeringen allra tydligast kört fast, visat
              inkonsekvens och fullständigt tappat goda delar av kammarens förtroende.
            </seg>
            <seg n="42939b31">
              Ett bra exempel på det kan den som vill hitta i reservation 11,
              där sex av riksdagens sju partier nu säger till regeringen att
              vi är trötta på att vänta på era utredningar om ensamkommande
              barn. Vi vet vilka förbättringar vi vill ska genomföras. Alla
              partier utom Socialdemokraterna går här samman med krav på att
              förbättra behandlingen av ensamkommande barn, bland annat genom
              värdkommuner.
            </seg>
            <seg n="4d49563b">
              Den här historien har en fullständigt tragikomisk bakgrund. Det
              kom ett förslag från bland annat Migrationsverket och Socialstyrelsen
              som Jan O Karlsson avfärdade. Han hänvisade frågan till ideella
              organisationer, som inte alls kände att de var redo för att ta
              över den. Då backade Jan O Karlsson igen. Han anslöt sig till
              oss borgerliga här i kammaren. Sedan har tiden bara runnit iväg.
              När regeringen är passiv tar riksdagen över, och det gör vi i
              dag. Jag vill därför yrka bifall till reservationerna 1 och 11
              i dagens betänkande.
            </seg>
            <seg n="9b97dda8">
              Låt mig avsluta med att säga att vi från moderat sida de kommande
              veckorna kommer att granska regeringen och kräva besked från regeringen
              om hela migrations- och integrationspolitiken. Vi har väckt sju
              interpellationer med krav på besked.
            </seg>
            <seg n="b94bd54b">
              Jag har välkomnar att Mona Sahlin i dag är med i debatten. Så
              har det inte alltid varit. Det ska också bli intressant att höra
              vad Barbro Holmberg har att säga. Men vi kommer att återkomma
              när vi har mer tid för att mer i detalj begära besked från regeringen,
              för detta är ett nyckelområde för Sveriges framtid.
            </seg>
          </u>
          <note n="98bdc0b2">
            Föredrogs
          </note>
          <note n="33d6b43b">
            Ajournering
          </note>
          <note n="fb36ae30">
            Kammaren beslutade kl. 13.50 på förslag av andre vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="sten_tolgfors_b0487c" xml:id="i-dc86c6371898c900-0" n="9e5f13c0" prev="i-9919788bfd7b3db6-0">
            <seg n="e5fbe418">
              Återupptagna förhandlingar
            </seg>
            <seg n="74feeb57">
              Jag hälsar alla välkomna till statsministerns frågestund.
            </seg>
            <seg n="54aec33f">
              Barnomsorgen
            </seg>
          </u>
          <note n="0ddbebc8">
            Förhandlingarna återupptogs kl. 14.00.
          </note>
          <note n="14327580">
            7 § Statsministerns frågestund
          </note>
          <note n="d3a89536">
            Anf. 89 ANDRE VICE TALMANNEN:
          </note>
          <note type="speaker" n="684c5a82">
            Anf. 90 MAUD OLOFSSON (c):
          </note>
          <u who="maud_olofsson_f3f5fa" xml:id="i-9b6454845376073e-0" n="9f244c2c">
            <seg n="31f87349">
              Fru talman! Herr statsminister! Barnen är det viktigaste vi har.
              Om vi ger våra barn en bra start i livet tjänar vi igen det senare.
              Det är många barnfamiljer i dag som har det stressigt och jobbigt
              att få arbetsliv och familjeliv att gå ihop. Det är väldigt viktigt
              att vi har en välfungerande barnomsorg.
            </seg>
            <seg n="5e07a6c9">
              När man ser hur det är ute i kommunerna kan man känna en stor
              oro. Vi ser större barngrupper, vi ser mindre personal, vi ser
              mycket stressad personal och vi ser också väldigt många stressade
              föräldrar. Jag tycker att det känns väldigt oroande när vi också
              ser vad som händer senare i livet när vi inte tar hand om våra
              barn på ett bra sätt.
            </seg>
            <seg n="abba2333">
              Vi införde maxtaxan, och det har blivit väldigt fokus på taxa
              att ha enhetstaxa över hela landet. Nu är det bekymmer med ekonomin
              ute i kommunerna. Jag möter många föräldrar som säger: Måste vi
              bara diskutera taxan? Kan vi inte få diskutera kvaliteten i barnomsorgen?
            </seg>
            <seg n="d72728b3">
              Om jag fick prioritera skulle jag titta mer på det här med kvaliteten
              än på enhetstaxan. Jag undrar om statsministern kan tänka sig
              att fundera i den riktningen också när vi har så ont om pengar.
            </seg>
          </u>
          <note type="speaker" n="224e99e9">
            Anf. 91 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-0" n="6aaf4a44">
            <seg n="160b9f12">
              Fru talman! Jag gör precis samma bedömning som Maud Olofsson
              barnen är det viktigaste vi har. Det är den enda påtagliga kopplingen
              till vår framtid vi känner. Därför har regeringen sagt i regeringsförklaringen
              att kvaliteten i barnomsorgen är av central betydelse. Vi har
              också sagt att vi under mandatperioden kommer att tillföra barnomsorgen
              ytterligare 2 miljarder kronor, motsvarande 6 000 tjänster. Det
              programmet har vi förhandlat fram med våra samarbetspartier, och
              det kommer att verkställas under mandatperioden. Så kvalitetshöjningen
              ska ske, och den ska ske genom att ytterligare resurser tillförs.
              Jag hoppas på Centerpartiets stöd i det arbetet.
            </seg>
          </u>
          <note type="speaker" n="0efc0452">
            Anf. 92 MAUD OLOFSSON (c):
          </note>
          <u who="maud_olofsson_f3f5fa" xml:id="i-9b6454845376073e-1" n="9f244c2c">
            <seg n="5e3580c8">
              Fru talman! Sanningen är den att väldigt många kommuner känner
              sig bundna av överenskommelsen om enhetstaxan. Det lägger ett
              väldigt fokus på taxan; det är taxan som är det viktiga. Jag möter
              många höginkomsttagare, vill jag säga, som säger: Varför är taxan
              så viktig? Jag skulle vilja ha mer personal. Jag skulle vilja
              ha mindre barngrupper. Jag skulle vilja prioritera annorlunda.
              Men den möjligheten finns inte därför att resurserna är begränsade.
            </seg>
            <seg n="54e5c609">
              Maxtaxereformen är och kommer att vara underfinansierad även
              om det tillförs mera resurser. Det är fler kommuner som säger:
              Vi lämnar enhetstaxediskussionen. Vi behöver få alla parametrarna
              med i bedömningen så att vi kan få en bra barnomsorg.
            </seg>
            <seg n="4050f9b3">
              Jag förstår att Socialdemokraterna drev maxtaxereformen i en
              valrörelse, men jag undrar om det inte är dags att fundera över
              fler parametrar än bara taxedelen för att få en bra kvalitet i
              barnomsorgen.
            </seg>
          </u>
          <note type="speaker" n="19cb5941">
            Anf. 93 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-1" n="6aaf4a44">
            <seg n="41933137">
              Fru talman! Det är självklart mer än bara taxa när vi pratar
              om god kvalitet i barnomsorgen. Låt oss klara ut taxan först.
            </seg>
            <seg n="231f6b64">
              Det är inte meningen att vi ska ha sådana taxor i den kommunala
              verksamheten att vi skapar orimliga marginaleffekter för barnfamiljer
              som vill kombinera ett förvärvsarbete med ansvarstagande för barn.
              Därför införde vi maxtaxan. Den har mottagits väl, och den tänker
              vi inte gå ifrån.
            </seg>
            <seg n="f3a3795f">
              Det handlar inte om att i det sammanhanget diskutera de totala
              resurserna till barnomsorgen. Dem är vi beredda att öka, och de
              ska ökas genom att staten tillför mer pengar till kommunerna.
              Jag är glad att Maud Olofsson möter precis samma reaktion som
              jag möter. Det finns en villighet hos människor att betala skatt
              för att vi ska ha en bra gemensam sektor. Det här området är ett
              uttryck för detta. Det finns fler. Men vi överger inte den grundläggande
              principen.
            </seg>
          </u>
          <note n="5cf9a0e4">
            Konsekvenser av EU:s utvidgning
          </note>
          <note type="speaker" n="ec097b3a">
            Anf. 94 FREDRIK REINFELDT (m):
          </note>
          <u who="fredrik_reinfeldt_3cbc0d" xml:id="i-4e7471d59f53145d-0" n="93356d62">
            <seg n="ba0dc376">
              Fru talman! Vi har precis i riksdagen antagit anslutningsfördraget
              som ska möjliggöra EU:s utvidgning. Det finns en diskussion i
              medier, inte minst efter statsministerns inhopp, huruvida detta
              är förenligt med svenska socialförsäkringar, barnbidrag, föräldrapenning.
              När riksdagen fattade detta beslut hade jag en känsla av att vi
              inte haft full kontroll över de eventuella konsekvenser detta
              kan få.
            </seg>
            <seg n="f724ecfb">
              Då blir naturligtvis frågan: Vem borde ha försörjt oss med den
              informationen? Sanningen är att det borde regeringen ha gjort.
              Det borde ha redovisats vad detta beslut kan få för eventuella
              konsekvenser, inte minst för oss som bejakar rörlighet och tycker
              att det är viktigt att fler ska kunna komma också till Sverige
              och finnas här för att bygga vidare på vår välfärd.
            </seg>
          </u>
          <note n="916b553a">
            Frågan till Göran Persson är: Kommer den redovisningen, och när
            i så fall?
          </note>
          <note type="speaker" n="3e5f2a54">
            Anf. 95 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-2" n="6aaf4a44">
            <seg n="1b3a7309">
              Fru talman! Den redovisningen har funnits tillgänglig för dem
              som har varit intresserade under en längre tid. Det finns två
              dimensioner i detta. Den ena är arbetsmarknaden, den fria rörligheten
              för arbetskraften, och den är vi anhängare av. Men vi vill inte
              ha en utveckling som är av det slaget att tio timmars arbetstid
              i veckan mot naturaersättning legitimerar ett uppehållstillstånd
              i Sverige. Då anträder vi en väg som kommer att bryta upp de kollektivavtal
              som har träffats och det skydd som har införts för den arbetskraft
              som är mest utsatt på den svenska arbetsmarknaden. Det känner
              vi till. Om detta har rått politisk strid en längre tid, men vi
              tänker inte falla undan där.
            </seg>
            <seg n="dcec5f28">
              Sedan kommer nästa diskussion, den om F-skattsedlarna. Då blir
              man inte arbetstagare, utan då blir man egenföretagare i stället.
              Det är väldigt lätt att få F-skattsedel. Mot detta riktas stor
              kritik från fackföreningsrörelsen. Jag delar deras kritik. Vi
              ska göra vad vi kan för att täppa till de hål som finns där.
            </seg>
            <seg n="9e1cd8fc">
              Så har vi den tredje dimensionen som jag kanske kan återkomma
              till i min nästa replik och som rör de sociala förmånerna, som
              inte nödvändigtvis ska kopplas till detta.
            </seg>
          </u>
          <note type="speaker" n="cf3bb4c7">
            Anf. 96 FREDRIK REINFELDT (m):
          </note>
          <u who="fredrik_reinfeldt_3cbc0d" xml:id="i-4e7471d59f53145d-1" n="93356d62">
            <seg n="fd36234c">
              Fru talman! Statsministern ska veta att det finns ett brett stöd
              för att förena idén om att man direkt ska få komma in som fullvärdig
              medlem och att vi bejakar fri rörlighet många av oss ser en stor
              nytta i att kunna attrahera nytillkommande arbetskraft med ambitionen
              att ingen ska kunna vittja bidragssystem på ett sätt som inte
              tänkt. Så säger Göran Persson att redovisningen har funnits sedan
              tidigare. Min bedömning är nog att det fortsatt är lite oklart
              hur de besluten ska fattas för att de ska komma på plats. Det
              är trots allt ett anslutningsfördrag som nu är antaget med ikraftträdande
              den 1 maj. Göran Persson beskriver en del av de möjliga problem
              som det kan åstadkomma. Men hur ska dessa beslut tas? Ska det
              ske inom EU-ram, eller ska det ske genom nationella regeländringar
              i Sverige? När kommer det förslaget i så fall till riksdagen?
            </seg>
          </u>
          <note type="speaker" n="4a7246a9">
            Anf. 97 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-3" n="6aaf4a44">
            <seg n="8633a482">
              Fru talman! För att skydda oss mot störningar i den svenska arbetsmarknaden
              och i de svenska sociala försäkringssystemen har vi en skyddsklausul
              som vi kan använda. Enligt vad jag förstått har riksdagen sagt
              att blir det övergångsregler ska det gå tillbaka till riksdagen.
              Jag hoppas att riksdagen i så fall är konstruktiv och hjälper
              till.
            </seg>
            <seg n="f0f04ca9">
              Det finns ett gammalt direktiv som heter 1408 och som jag föreställer
              mig att de flesta av dem som sitter i riksdagens EU-nämnd har
              tagit del av. Det handlar om att man för med sig sociala förmåner
              från ett land till ett annat och att vi i det nya landet sedan
              adderar till dessa förmåner. Det handlar om hur snabbt man kommer
              in i det. Det handlar om hur man ska komma in i det svenska arbetslivet,
              där vi under överskådlig tid vill ha en ordning som är av det
              slaget att vi inte ska acceptera att man kommer hit för att dumpa
              kollektivavtal och andra skyddsåtgärder som har vidtagits för
              den mest utsatta arbetskraften i Sverige. Där ligger det verkligen
              kritiska. Klarar vi att skydda arbetsmarknaden klarar vi också
              de sociala regelverken, det är jag ganska säker på.
            </seg>
            <seg n="b4fcfc87">
              Förtroendet för livbolagen
            </seg>
          </u>
          <note type="speaker" n="97e80b5f">
            Anf. 98 INGRID BURMAN (v):
          </note>
          <u who="ingrid_burman_114164" xml:id="i-fb60223a1ab527bc-11" n="08918f01">
            <seg n="220de8d4">
              Fru talman! Jag tänkte fråga statsministern om hans reflexioner
              med anledning av Skandiaaffären, som just nu dominerar nyhetssidorna.
            </seg>
            <seg n="5573ad49">
              Jag noterade att näringsministern har kallat till samtal om etik
              och moral, och det är väldigt bra. Men det kanske finns också
              andra lärdomar att dra. Går det att stärka lagstiftningen för
              att undvika det vi nu ser utifrån mediernas rapporter om Skandia?
            </seg>
            <seg n="44b89508">
              Kan man lagstifta så att bolag inte kan ha samma revisorer för
              både moderbolaget och dotterbolagen? Kan vi lagstifta om en öppenhet
              som innebär att bonusprogram och chefslöner fastställs av bolagsstämmor?
              Kan vi lagstifta om att de som nominerar ledamöter till bolagsstyrelser
              har större möjligheter att välja personer till exempel genom kvotering,
              så att den krets som ledamöter hämtas från inte blir så snäv?
            </seg>
          </u>
          <note type="speaker" n="9a9cb3f5">
            Anf. 99 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-4" n="6aaf4a44">
            <seg n="3e102a8f">
              Fru talman! Det är många frågor som Ingrid Burman tar upp, och
              de är angelägna. Under den närmaste tiden kommer vi att föra samtal
              med näringslivet inom ramen för tillväxtavtalen. De sker redan
              nästa vecka. Dessutom arbetar Erik Åsbrinks etikkommission. Så
              det är väl försörjt på den kanten.
            </seg>
            <seg n="fefe00f5">
              Jag uttalade mig i går i lagstiftningsfrågan. Jag sade att då
              att jag inte utesluter lagstiftning. Det jag närmast hade i åtanke
              var det som också Ingrid Burman tar upp, nämligen att en del av
              dessa förmåner borde kanske beslutas av en bolagsstämma i större
              offentlighet och inte enbart av styrelser baserat på en arvodeskommitté,
              som ofta är sammansatt av personer som i praktiken har samma ställning
              som den vd som ska arvoderas.
            </seg>
            <seg n="65ea8f1e">
              Det är klart att här finns ett problem som lagstiftning kanske
              skulle kunna råda bot på. Då säger någon att detta borde de klara
              själva. Ja, det kan man tycka vore rimligt. Men å andra sidan:
              Alla svenskar äger i praktiken aktier. Vi sparar i våra pensionsfonder
              och de placeras i aktier. Vi har ett intresse av att de bolag
              som vi placerar i också sköts på ett anständigt sätt. Det är ett
              allmänintresse, och då kan man inte utesluta lagstiftning.
            </seg>
          </u>
          <note type="speaker" n="a32baac1">
            Anf. 100 INGRID BURMAN (v):
          </note>
          <u who="ingrid_burman_114164" xml:id="i-fb60223a1ab527bc-12" n="08918f01">
            <seg n="1ae78336">
              Fru talman! Jag tackar för det svaret. En problembild som jag
              ser är att den krets som man hämtar bolagsdirektörer och styrelserepresentanter
              ur verkar vara något snäv. Jag tror att lagstiftaren har en uppgift
              att vidga den kretsen och att också skapa öppenhet. Och då vill
              jag upprepa min andra fråga. Den handlar om att få in fler i bolagsstyrelser,
              att hjälpa näringslivet att kunna välja i en vidare krets till
              exempel genom att införa kvoteringsregler så att även kvinnor
              får tillgång till styrelserummen i en ökad omfattning. Man kan
              också tänka sig öppnare redovisningar.
            </seg>
            <seg n="66803a5b">
              Men jag är glad över att statsministern i alla fall är inne på
              tanken om lagstiftning. Etiksamtal är nyttigt, viktigt och riktigt,
              men de tenderar att med tiden urholkas.
            </seg>
          </u>
          <note type="speaker" n="23e1c3bd">
            Anf. 101 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-5" n="6aaf4a44">
            <seg n="d82d0dec">
              Fru talman! Vi ser ju att det som vi talar om har en obehaglig
              förmåga att återkomma.
            </seg>
            <seg n="c2474037">
              Vi har sagt att vi kan tänka oss en kvotering. Det erbjudandet
              finns, såvida inte näringslivet självt i sin egen process kommer
              fram till att det vore intressant att också spegla den delen av
              ägandet som representeras av alla kvinnor som också via exempelvis
              pensionsfonder äger dessa stora företag. Vi får se hur de beter
              sig. Kvotering finns där som en möjlighet.
            </seg>
            <seg n="c88d0557">
              Sedan rent allmänt: Kapitalismen bygger på förtroende. Om förtroendet
              saknas ska varje affär säkras av en jurist. Den juristen ska granskas
              av en konsult, eftersom man inte litar på sin motparts jurist.
              Den konsultens budskap ska säljas av en lobbyist. Så småningom
              har man fått ihop en kostnad för affären som gör den omöjlig.
              Också näringslivet borde ha ett intresse av att ta tag i detta.
            </seg>
            <seg n="466763f6">
              Statliga företag
            </seg>
          </u>
          <note type="speaker" n="10186711">
            Anf. 102 LARS LEIJONBORG (fp):
          </note>
          <u who="lars_leijonborg_b0c418" xml:id="i-3a288f9fcff06cce-0" n="7d842df0">
            <seg n="e1af2d6b">
              Fru talman! Jag vill fråga om ett annat skandalföretag som givit
              rubriker de senaste dagarna, Vin &amp; Sprit.
            </seg>
            <seg n="2a234ea2">
              Det fanns en gång en alkoholpolitisk motivering till att staten
              skulle äga Vin &amp; Sprit, men den är sedan länge borta. Nu gäller
              det bara att kränga så mycket vodka som möjligt i så många länder
              som möjligt. Till råga på allt visar det sig att personalen mutar
              personalen i ett annat statligt företag för att få sälja ännu
              mer. Det är verkligen burleskt.
            </seg>
            <seg n="a84a65eb">
              Det finns inget vettigt skäl för staten att ha kvar Vin &amp; Sprit.
              Men nu har statsministern till sina övriga dokumenterade förmågor
              att steka pannkakor och dansa med kossor också visat sig vara
              finansorakel. Statsministern har sagt att Vin &amp; Sprit kommer att
              nå sitt börstak om fem år.
            </seg>
            <seg n="5909e30a">
              Vi tycker att hela synsättet är galet. Staten ska inte leka företagare
              och börsspekulant. Men om nu statsministern har den förmågan,
              när når de andra statliga företagen sitt värdetak och blir redo
              för försäljning?
            </seg>
          </u>
          <note type="speaker" n="b989c695">
            Anf. 103 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-6" n="6aaf4a44">
            <seg n="8e5b33d6">
              Fru talman! Min förmåga när det gäller det mediala uppträdandet
              som redovisades här slås ju trots allt fortfarande av en känd
              partiledare som var med i ungdomsprogrammet Silikon och talade
              om väldigt intima detaljer. Men jag gör ingen affär av det. Jag
              lämnar det åt sidan.
            </seg>
            <seg n="d6366dd3">
              Jag brukar säga att Vin &amp; Sprit är en tragisk succé. Det är ett
              av de mest framgångsrika företagen i sin bransch i världen. Det
              har en prislapp. Det var väl aldrig meningen någon gång på 80-talet,
              när statstjänstemän i nylonskjorta och brynja utvecklade denna
              vodka, att det skulle bli på det viset, men så blev det.
            </seg>
            <seg n="f2823886">
              Nu ska vi så småningom avyttra det här företaget. Jag vill försäkra
              mig om att det sker på ett sådant sätt att
            </seg>
            <seg n="04b8d229">
              De andra statliga företagen är välskötta och framgångsrika. Jag
              ser ingen anledning att privatisera något av dem.
            </seg>
          </u>
          <note type="speaker" n="1975b376">
            Anf. 104 LARS LEIJONBORG (fp):
          </note>
          <u who="lars_leijonborg_b0c418" xml:id="i-3a288f9fcff06cce-1" n="7d842df0">
            <seg n="eb0885df">
              Fru talman! Orakelförmågan var tydligen begränsad. Jag kan upplysa
              statsministern om att om man hade sålt statens aktier i OM, Nordea
              och Telia hade man fått in 130 miljarder mer än om man skulle
              sälja dessa företag i dag. Mycket få börsanalytiker som ägnar
              sig mer åt den saken än statsministern tror inte att dessa bolag
              någonsin kommer att nå upp till dessa värdenivåer igen.
            </seg>
            <seg n="abaef9e4">
              För att knyta an till Maud Olofssons fråga: Vi skulle få ytterligare
              7 500 anställda i barnomsorg, skola eller vård om vi hade dessa
              pengar.
            </seg>
            <seg n="ecd5d010">
              Det verkar som att det för socialdemokrater alltid är fel tid
              att sälja statliga företag. Skulle vi inte kunna få ett besked
              om att det nu är hög tid att sluta med den dubbelmoral som Vin
              &amp; Sprit utgör och verkligen sälja det bolaget?
            </seg>
          </u>
          <note type="speaker" n="02cd6df1">
            Anf. 105 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-7" n="6aaf4a44">
            <seg n="a0139a34">
              Fru talman! Det är två frågor som Lars Leijonborg tar upp. Den
              första frågan gäller Vin &amp; Sprit, och jag har förklarat vilken
              linje vi har. Där känner jag mig trygg. Vi ska inte sälja det
              företaget till någon som vill ha snabb avkastning på sitt kapital.
              Tror någon här i kammaren att det finns någon som lägger upp 3040
              miljarder kronor för att köpa Vin &amp; Sprit och sedan säga: Nej,
              vi ska inte ha avkastning på pengarna. Det är klart att det skulle
              bli en ännu aggressivare aktör på den svenska alkoholmarknaden.
              Jag vill inte ha det så.
            </seg>
            <seg n="1dd6ef2c">
              Den andra frågan gäller de statliga företagen. Det är klart att
              vi kunde ha sålt Telia tidigare. Men tror någon att den svekdebatt
              som vi fick efter de 85 kronorna som var priset vi tog för den
              aktien skulle ha blivit mindre, om vi hade ha sålt aktierna för
              100 kr eller 150 kr? Det var en bubbla. Telia skulle bli en folkaktie,
              och det blev en folkaktie. Den har fallit som alla andra aktier,
              dock inte så mycket. Jag hoppas att aktien stiger.
            </seg>
            <seg n="d9cdacbf">
              Om jag får uppleva att aktiens värde kommer tillbaka till det
              ursprungliga prisläget vet jag inte. Men jag är säker på att Lars
              Leijonborg får uppleva det, också då i opposition.
            </seg>
          </u>
          <note type="speaker" n="f2fb279b">
            Anf. 106 LARS LEIJONBORG (fp):
          </note>
          <u who="lars_leijonborg_b0c418" xml:id="i-3a288f9fcff06cce-2" n="7d842df0">
            <seg n="aaf3e2a2">
              Fru talman! Det Björn Rosengren gjorde var ju samma fel som Göran
              Persson gör. Han påstod sig vara börsorakel. Han lovade svenska
              folket att Teliaaktien skulle fortsätta att stiga, och nu gör
              ju Göran Persson samma fel. Hur ska vi få ut mer pengar av Vin
              &amp; Sprit om man inte ska vara försäljare? Ska man fuska ännu mera
              på den svenska alkoholmarknaden än vad Vin &amp; Sprit gör? Här är
              det något konstigt. Är det inte lika bra att sälja Vin &amp; Sprit
              så fort som möjligt?
            </seg>
          </u>
          <note type="speaker" n="d19392ca">
            Anf. 107 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-8" n="6aaf4a44">
            <seg n="af365caa">
              Fru talman! Lars Leijonborg hetsar upp sig i onödan. Jag säger
              någonting mycket enkelt och mycket klart. Om ett företag som köper
              ett annat företag med prislappen 10, 20, 30, 40, 50 miljarder
              det kan vi diskutera tror någon då att man kommer att avstå från
              möjligheten att få snabb avkastning på dessa pengar? Blir det
              en lindrigare aktör på den svenska alkoholmarknaden? Lars Leijonborg,
              med bakgrund i Folkpartiet och dess alkoholpolitiska tradition,
              måste ju ställa sig den frågan. Det är ganska enkelt.
            </seg>
            <seg n="cbad9d6b">
              Kom inte och anklaga Björn Rosengren för att han har gjort en
              dålig affär! Han sålde Teliaaktierna och fick bra betalt. Vad
              Lars Leijonborg säger är att han skulle ha sålt dem ännu tidigare
              och fått ännu mer betalt, och efteråt hade Lars Leijonborg stått
              här och ondgjort sig ännu mer över Rosengrens svek mot dem som
              köpte aktierna. Icke, sa Nicke!
            </seg>
            <seg n="0d780beb">
              Djurtransporter
            </seg>
          </u>
          <note type="speaker" n="513836c3">
            Anf. 108 MARIA WETTERSTRAND (mp):
          </note>
          <u who="maria_wetterstrand_d53b1a" xml:id="i-4a7eb90fe544e60b-0" n="097fb9a0">
            <seg n="c901b79f">
              Fru talman! Statsministern! I dag regleras djurtransporter i
              Sverige i den nationella lagstiftningen. Det finns också ett EU-direktiv
              som ligger i botten för detta. Det är ett så kallat minimidirektiv
              som innebär att Sverige kan ha hårdare regler än dem som föreskrivs
              i direktivet.
            </seg>
            <seg n="cb1bc23e">
              Nu är man på väg att göra om direktivet i EU så att nästan alla
              regler när det gäller djurtransporter i stället kommer att vara
              harmoniserade, det vill säga att de enskilda länderna inte har
              möjlighet att gå längre. Det tycker jag är fel i sig, men det
              som är allra mest oroande är de förslag som man kommer fram med
              i direktivet. De innebär svåra konsekvenser för alla de djur som
              redan i dag lider svårt under transporter genom Europa. Det innebär
              till exempel att man inte sätter någon total maxtid för transporterna,
              utan man kan köra i nio timmar, stå stilla i tolv timmar, köra
              i nio timmar och så vidare.
            </seg>
            <seg n="53b6e2d6">
              Jag undrar hur regeringen kommer att agera i de här frågorna
              inom EU.
            </seg>
          </u>
          <note type="speaker" n="5fb905da">
            Anf. 109 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-9" n="6aaf4a44">
            <seg n="920cff82">
              Fru talman! Jag har samma uppfattning som Maria Wetterstrand
              om dessa djurtransporter. De är vidriga. Jag har väldigt svårt
              att förstå att de livsmedelsproducenter som beter sig på det här
              sättet ska kunna tåla en konfrontation med europeiska konsumenter.
            </seg>
            <seg n="45372381">
              Vi har två strategier att välja på. Antingen driver vi linjen
              att vi nationellt ska få ha egen lagstiftning som är mer ambitiös
              än andras, och klarar säkert att i Sverige åstadkomma en mycket
              god situation, eller också satsar vi på linjen att höja nivån
              i hela Europa och på så sätt få till stånd en förändring för en
              betydligt större krets av djur och konsumenter än vad vi annars
              skulle klara. Det är den ständiga konflikt som vi står i när det
              gäller den här typen av förändringar.
            </seg>
            <seg n="7b332c63">
              Jag är beredd att satsa på att så långt som möjligt driva den
              europeiska politiken i rätt riktning och få så mycket som möjligt
              så bra som möjligt, och sedan också försöka att få Sverige att
              få behålla särregler om det går det återstår att se.
            </seg>
          </u>
          <note type="speaker" n="06933d1f">
            Anf. 110 MARIA WETTERSTRAND (mp):
          </note>
          <u who="maria_wetterstrand_d53b1a" xml:id="i-4a7eb90fe544e60b-1" n="097fb9a0">
            <seg n="8f6934f1">
              Fru talman! Tack för det svaret, statsministern! Det kanske lugnar
              oss lite grann.
            </seg>
            <seg n="5ea17300">
              Vi i Miljöpartiet anser att regeringen omedelbart bör ta initiativ,
              om man inte redan har gjort det, för att försöka få till stånd
              en blockerande minoritet i rådet. Det förslag som föreligger nu
              är så pass dåligt att det inte förbättrar för djuren i Europa.
              Tvärtom går det i fel riktning, vilket flera remissinstanser också
              har kommenterat.
            </seg>
            <seg n="dfbd99b2">
              Det som jag tog upp om att man inte har någon maximal transporttid
              är ett problem. Det finns också problem med att man försämrar
              reglerna för vilken miljö som ska råda inne i transporterna. Man
              gör det enklare att plåga djuren medan de transporteras på och
              av genom att man inte skärper reglerna för detta på det sätt som
              man borde göra. Det finns mängder av andra saker som innebär att
              de djur som i dag plågas på transporter kommer att få det ännu
              sämre.
            </seg>
            <seg n="addc449e">
              Är statsministern beredd att ta ett initiativ och försöka få
              till stånd en blockerande minoritet i rådet exempelvis med Tyskland
              och ett antal andra länder som står på vår sida?
            </seg>
          </u>
          <note type="speaker" n="9697b9de">
            Anf. 111 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-10" n="6aaf4a44">
            <seg n="bfd4823c">
              Fru talman! Jag är beredd att kämpa för denna sak, men jag är
              inte säker på att det går att få till stånd en blockerande minoritet.
              När vi väl kommer till skott och ska fatta beslut så motsvaras
              inte alltid de stolta deklarationerna av den handlingskraft som
              behövs för att blockera ett beslut.
            </seg>
            <seg n="5fbf3ffc">
              Men visst är det en vidrig situation, och visst är det en konsumentfientlig
              attityd att inte förstå att det är åt det andra hållet vi ska
              gå. I stället börjar man diskutera försämringar. Jag förutsätter
              att den beskrivning som Maria Wetterstrand har gett är korrekt.
              Jag utgår från den, och jag litar på det du säger. Det är känt
              var vi står i de här frågorna. Detta är ett profilområde för Sverige
              sedan lång tid tillbaka.
            </seg>
          </u>
          <note n="c263a84e">
            Partiöverläggningar om etik och moral
          </note>
          <note type="speaker" n="e2420ba8">
            Anf. 112 ALF SVENSSON (kd):
          </note>
          <u who="alf_svensson_d978de" xml:id="i-4e9d16be5836b4ce-0" n="0354f450">
            <seg n="07c359d8">
              Fru talman! Jag skulle vilja ställa en klassisk fråga: Vad är
              sanning? Jag är övertygad om att svenska folket när det ser på
              sina TV-apparater eller lyssnar på radio och läser tidningar ställer
              sig den frågan.
            </seg>
            <seg n="5225b877">
              Jag vill stryka under vad statsministern sade förut: Förlorar
              ett land sitt förtroendekapital och myndigheter, företagare och
              vi alla vår tillit så har vi förlorat något av det väsentligaste
              i en demokrati.
            </seg>
            <seg n="ba71573b">
              Jag tycker inte, statsministern, att det är tillräckligt att
              Erik Åsbrink tar upp frågor av etisk karaktär eller att resonemang
              förs enbart i samband med näringslivet då tillväxtfrågor är på
              tapeten. Jag vill fråga statsministern rakt ut om det inte är
              rimligt att kalla till partiöverläggningar för att bevisa och
              visa att partier över allt vad blockgränser och partigränser heter
              tillsammans vill bilda opinion och formulera lagstiftning så att
              vi inte uppfattas som enbart varande iakttagare och recensenter.
            </seg>
          </u>
          <note type="speaker" n="2a356afb">
            Anf. 113 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-11" n="6aaf4a44">
            <seg n="f2564d2b">
              Fru talman! Jag tycker att ett sådant erbjudande från Alf Svensson
              är attraktivt. Jag har sett det i debattartiklar och i utspel
              de senaste dagarna. Jag utesluter inte att vi ska göra så. Låt
              oss först bara fullfölja det som vi sysslar med för att se om
              det fungerar.
            </seg>
            <seg n="a301fe3e">
              Skulle vi sedan ha ett läge här efter helgerna som är av det
              slaget att vi tycker att detta är ett gott initiativ så tar jag
              gärna upp det förslaget och kallar till den typen av överläggning
              för att inleda våren med den diskussionen. Jag tror nämligen att
              detta är någonting som vi kommer att komma tillbaka till. Det
              är det som är det obehagliga i detta.
            </seg>
            <seg n="e443525c">
              Kom ihåg jag har sagt det förut att många av dem som i dag kritiseras
              för några år sedan var hyllade och många av dem som i dag kritiserar
              för några år sedan var i en position där de själva helt och hållet
              styrde detta utan att någon lyfte ett finger vare sig i politiken,
              i medierna eller i näringslivet. Hur ska detta förhindras att
              hända igen?
            </seg>
            <seg n="901fa29f">
              Låt oss gärna föra ett samtal, men låt oss också ge dem som har
              påbörjat jobbet chansen att åtminstone fullfölja det först!
            </seg>
          </u>
          <note type="speaker" n="06d7b10e">
            Anf. 114 ALF SVENSSON (kd):
          </note>
          <u who="alf_svensson_d978de" xml:id="i-4e9d16be5836b4ce-1" n="0354f450">
            <seg n="20162244">
              Fru talman! Tack så mycket för svaret, statsministern! Jag menar
              att det inte enbart handlar om relationen mellan statsministern,
              regeringen och företagare. Det handlar om att på ett så tidigt
              stadium som möjligt försöka impregnera oss alla med en känsla
              för det ansvar som vi har i samhället.
            </seg>
            <seg n="cb866e26">
              Jag skulle gärna se att statsministern initierade det som man
              kan kalla en värdekommission, så att vi kunde börja samtala i
              alla kretsar. Det kan vara när knattefotbollen äger rum och när
              vi sitter på våra lunchraster. Hur går det för ett samhälle om
              man inte respekterar etiska värden, väl medveten om att vi alla
              kommer till korta och att inget politiskt parti och ingen person
              har någon perfektionism i detta avseende? Jag tror att tillfället
              är nu, och vi ska inte missa det. Jag tror också att vi nischar
              det för mycket om det enbart kommer att handla om Skandia eller
              vad det nu kan vara för övriga företag.
            </seg>
          </u>
          <note type="speaker" n="0f8ebb93">
            Anf. 115 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-12" n="6aaf4a44">
            <seg n="48c14568">
              Fru talman! Det handlar självfallet inte bara om Skandia, även
              om Skandia nu upptar ett stort intresse.
            </seg>
            <seg n="d70917e7">
              Jag förstår Alf Svenssons utgångspunkt i resonemanget och jag
              delar också resonemanget i stor utsträckning. Jag utesluter inte
              att vi ska göra precis det som Alf Svensson säger. Vi har haft
              det uppe några gånger förut, vägt för och emot och avstått. Jag
              vet att man har fört diskussionen i våra grannländer. Där har
              man startat under ganska storstilade former, och sedan har det
              runnit ut i sanden. Det är lätt att dra i gång, men det ska också
              fullföljas.
            </seg>
            <seg n="3ccc53f0">
              Låt oss gemensamt reflektera över detta. Vi kan väl ha en överläggning
              före jul så att vi ytterligare kan fila på saken. Sedan ska vi
              se om vi inte kan ta ett initiativ rentav tillsammans efter helgerna
              när vi har fått den frid och det lugn som herrar i vår ålder behöver!
            </seg>
            <seg n="eda6c2d2">
              Gäststudenter
            </seg>
          </u>
          <note type="speaker" n="ad2dda3b">
            Anf. 116 AXEL DARVIK (fp):
          </note>
          <u who="axel_darvik_bc1b0b" xml:id="i-0bb234e9f867b0d6-0" n="e92d9e1b">
            <seg n="5f01c32d">
              Fru talman! Varje år kommer många gäststudenter till de svenska
              lärosätena. Det medför en ökad mångfald inom den högre utbildningen
              som är viktig, inte minst för kvaliteten.
            </seg>
            <seg n="088f9e21">
              Jag har ett exempel på en utbildning på nivån teknisk doktor.
              Den kostar svenska skattebetalare 5 miljoner kronor. När en sådan
              student avslutar sina studier slängs han eller hon hals över huvud
              ut ur landet eftersom vår lagstiftning är sådan att icke-europeiska
              medborgare eller icke nordbor inte kan bo och arbeta här i Sverige.
              Därför undrar jag vilken typ av värderingar som står bakom sådan
              lagstiftning.
            </seg>
          </u>
          <note type="speaker" n="d307b7b7">
            Anf. 117 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-13" n="6aaf4a44">
            <seg n="78a612bb">
              Fru talman! Om man beskriver det så som frågeställaren gör så
              verkar det ju konstigt. Men om man lägger till ytterligare en
              dimension i resonemanget så kan det låta så här: Vi öppnar våra
              universitet och högskolor, våra forskningsinstitutioner, för elever
              från andra delar av världen. I de här sammanhangen gäller det
              inte sällan länder som är utomordentligt fattiga och som har gett
              dessa ungdomar en första god start i livet med stora uppoffringar,
              statsfinansiellt och personligt. Sedan har vi byggt på med en
              utbildning. Tanken var att de skulle återvända hem och bidra till
              sitt eget lands uppbyggnad och på så sätt utgöra en bro, en solidaritet,
              mellan vårt land och ett land i utveckling, kanske i Afrika.
            </seg>
            <seg n="01b634ff">
              Så kan man också beskriva det. Jag tror att det är en vettigare
              utgångspunkt än den som frågeställaren hade.
            </seg>
            <seg n="1c57fae7">
              Psykiskt störda lagöverträdare
            </seg>
          </u>
          <note type="speaker" n="4135cdf9">
            Anf. 118 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-7805116032f1aa6e-0" n="9f1f74d5">
            <seg n="e47c63fe">
              Fru talman! Under hösten har av förklarliga skäl mycket av samhällsdebatten
              handlat om psykiatri och rättspsykiatri. I maj 1999 tillsattes
              en statlig utredning som skulle utreda ansvar och påföljder för
              psykiskt störda lagöverträdare. Den här utredningen kom med ett
              betänkande, Psykisk störning, brott och ansvar , i januari 2002.
            </seg>
            <seg n="a4471cd9">
              Där föreslogs genomgripande förändringar. Bland annat ville man
              införa ett tillräknelighetsrekvisit och föreslog att fängelseförbudet
              skulle tas bort och så vidare.
            </seg>
            <seg n="beb2eaa8">
              Utredningen ansåg att det fanns anledning att göra detta skyndsamt.
              Justitieministern höll med om det. Jag var själv med i utredningen
              och var med vid överlämnandet också.
            </seg>
            <seg n="55ac640a">
              Utredningen kom fram till att detta skulle kunna träda i kraft
              den 1 januari 2004. Än har vi inte sett någon proposition eller
              några signaler om en proposition. Jag skulle vilja veta om statsministern
              känner till hur ärendet har fortskridit och om han kan tänka sig
              att försöka skynda på det hela.
            </seg>
          </u>
          <note type="speaker" n="7985cda0">
            Anf. 119 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-14" n="6aaf4a44">
            <seg n="04f7b152">
              Fru talman! Dessa frågor är viktiga i många perspektiv, det gäller
              inte minst människors uppfattning om rättssäkerhet och rättskänsla
              som kopplas också till den här diskussionen.
            </seg>
            <seg n="f1f1c94f">
              Jag vet ärligt talat inte exakt var frågan just nu ligger i Regeringskansliets
              beredning, men jag förutsätter att en proposition tas fram. Det
              förutsätter att remissynpunkterna har varit sådana att inte utredningens
              förslag har underminerats.
            </seg>
            <seg n="a050d73e">
              Som frågeställaren vet bereder jag inte dessa ärenden. Det gör
              andra statsråd. Jag rekommenderar Ingemar Vänerlöv att ta upp
              diskussionen direkt med dem.
            </seg>
            <seg n="797617f8">
              Regional fördelning av statliga medel
            </seg>
          </u>
          <note type="speaker" n="e5318973">
            Anf. 120 OWE HELLBERG (v):
          </note>
          <u who="owe_hellberg_32d974" xml:id="i-bf7eb2136b20450a-0" n="811ee2b4">
            <seg n="b79320dd">
              Fru talman! Den kommunala skatteutjämningen är ett kraftfullt
              och tydligt instrument för en regional fördelningspolitik. Alla
              kommuner får del av tillväxten så att skolan, vården och omsorgen
              blir någorlunda likvärdig över landet.
            </seg>
            <seg n="27acc51a">
              Statens fördelning av sina resurser regionalt är inte lika tydlig.
              Det finns ingen total redovisning av hur medel för utbildning,
              forskning, infrastruktur med mera fördelas regionalt. Det verkar
              inte heller finnas någon sådan statistik att tillgå eftersom varken
              regeringen eller någon myndighet har beställt sådan statistik
              av SCB sedan 1998.
            </seg>
            <seg n="5a759d97">
              Mina frågor är: Varför är inte regeringen intresserad av sådan
              statistik? Vilka principer råder för hur statliga medel fördelas
              regionalt?
            </seg>
          </u>
          <note type="speaker" n="0e8b8f12">
            Anf. 121 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-15" n="6aaf4a44">
            <seg n="426e5f4e">
              Fru talman! Vi har samma uppfattning om det kommunala utjämningssystemet.
              Det är en grundbult för den kommunala självstyrelsen. Utan ett
              utjämningssystem ingen kommunal självstyrelse. Detta måste riksdagen
              också väga in när man fattar beslut.
            </seg>
            <seg n="c1bda01d">
              Sedan har vi de statliga lokaliseringarna. Staten har genomgått
              en smärtsam förändring i sin verksamhet med stora strukturella
              reformer. Det har kostat på ute i landets olika delar. Vi kan
              alla erinra oss utvecklingen av post-, tele- och järnvägstrafiken.
              Det har satt sina spår. Vi är mycket intresserade av detta. Jag
              samtalade om det så sent som i går när jag var i Jämtland och
              diskuterade olika typer av statligt stöd för att den jämtländska
              utvecklingen ska gå åt rätt håll. Jag kan konstatera att Jämtland
              tillhör, tillsammans med Norrbotten, Helsingfors och Uppsala,
              de regioner i landet som har fler statligt anställda per capita
              än genomsnittet. De som ligger i botten på den skalan är sådana
              län som Västmanland, Örebro och Södermanland.
            </seg>
            <seg n="3a9fc214">
              Vi är mycket intresserade av detta. Vi tänker så att det knakar
              i Regeringskansliet. Kan Owe Hellberg hitta på någonting som hjälper
              oss där är han i allra högsta grad välkommen.
            </seg>
            <seg n="e69f35da">
              Försvarsfrågorna i den pågående regeringskonferensen
            </seg>
          </u>
          <note type="speaker" n="920fbca0">
            Anf. 122 CARL B HAMILTON (fp):
          </note>
          <u who="carl_b_hamilton_f03c03" xml:id="i-d04097e63c825087-0" n="4850ddfa">
            <seg n="2ac108ad">
              Fru talman! Min fråga gäller försvarsfrågorna i den pågående
              regeringskonferensen. Jag tror inte alls att Sverige kommer att
              tvingas att skriva under några ömsesidiga försvarsgarantier eller
              något sådant. Så fungerar inte EU-samarbetet.
            </seg>
            <seg n="e2c93390">
              Men den intressanta frågan är ju hur långt som Sverige ska friskriva
              sig, insistera på undantag och särskrivningar. Det är klart att
              det blir en belastning, särskilt om de andra länderna ser det
              som en solidaritet att ha gemensamma försvarsansträngningar.
            </seg>
            <seg n="6e30b28b">
              För att få en viss precision i frågan ska jag läsa upp vad statsministern
              i ett annat alliansfritt land, nämligen Finland, har sagt. Han
              beskriver Finlands situation. Jag undrar om statsministern kan
              skriva under hans beskrivning av hur man ska göra. Jag byter ut
              ordet Finland mot Sverige.
            </seg>
            <seg n="9a8c2131">
              Då låter det så här: Ur Sveriges synpunkt bör solidariteten inom
              EU utvecklas så att ett anfall mot en medlemsstat självklart uppfattas
              som ett anfall mot hela unionen och att medlemsländerna har en
              uppriktig vilja att på olika sätt bistå det land som råkar ut
              för en attack. Också Sverige som ett alliansfritt land både vill
              och förmår hjälpa till. Det är solidariteten mellan medlemsländerna
              som avgör hjälpens natur och hur den ges.
            </seg>
            <seg n="c35f612d">
              Kan statsministern instämma i detta?
            </seg>
          </u>
          <note type="speaker" n="b8579081">
            Anf. 123 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-16" n="6aaf4a44">
            <seg n="357b38c7">
              Fru talman! Jag skulle inte uttrycka mig så. Jag skulle vara
              mycket tydligare när det gäller vår alliansfrihet och vårt avstånd
              från att ha ömsesidiga militära säkerhetsgarantier. Handlar detta
              däremot om en solidaritet i händelse av en terroristattack eller
              en naturkatastrof är vi självfallet med fullt ut.
            </seg>
            <seg n="e17b7323">
              Detta är viktigt att säga. Sedan förs det ofta en förvirrad diskussion
              om alliansfrihet och neutralitet. Jag kan inte se att Sverige
              skulle vara neutralt om något EU-land skulle angripas. Det skulle
              vi självfallet inte vara. Men vi är likafullt alliansfritt, och
              vi tänker inte ge några säkerhetsgarantier till någon annan. Det
              har tjänat oss och Nordeuropa väl, och Nordeuropa är fortfarande
              en strategiskt intressant del av jordklotet när det gäller säkerhetspolitik.
              Jag ser ingen anledning för oss att byta, och det tror jag inte
              heller att vi behöver göra. Här har vi en utveckling som växer
              fram inom unionen där vi kan behålla vår särart och vår karaktär
              och ändå bidra till det gemensamma, det EU vill göra tillsammans,
              inom FN-systemets ram exempelvis. Jag känner mig faktiskt trygg.
            </seg>
            <seg n="052cc99d">
              Ryssland och Kyotoprotokollet
            </seg>
          </u>
          <note type="speaker" n="831ecce0">
            Anf. 124 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-e521b4d934c1ab14-0" n="dc6597cd">
            <seg n="89b89acb">
              Fru talman! De senaste dagarna har det återigen gjorts uttalanden
              från Ryssland om att man inte anser sig ha möjlighet att skriva
              under Kyotoprotokollet. För att protokollet ska bli bindande krävs
              att de länder som skriver under representerar en viss andel av
              de totala utsläppen av växthusgaser i världen, och det gäller
              framför allt koldioxid. För att komma upp i den här nivån krävs
              att Ryssland finns med nu när USA sorgligt och eländigt har ställt
              sig utanför.
            </seg>
            <seg n="b71446e1">
              Jag vill därför fråga statsministern: Vad gör regeringen, vad
              gör statsministern personligen i direkta kontakter med Ryssland
              och vad görs tillsammans med andra, till exempel EU, för att förmå
              Ryssland att underteckna Kyotoprotokollet?
            </seg>
          </u>
          <note type="speaker" n="44480808">
            Anf. 125 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-17" n="6aaf4a44">
            <seg n="10847c16">
              Fru talman! Jag tackar för den frågan. Det är få saker som jag
              arbetar så hårt med som att försöka påverka Ryssland att ställa
              upp för Kyotoprotokollet. Jag gjorde det under den tid jag var
              ordförande i EU, och jag har gjort det därefter. Jag tog senast
              upp det på den stora överläggning vi hade i S:t Petersburg med
              alla stats- och regeringscheferna i Europa inom unionen, ansökarländerna
              och Ryssland. Jag ställde frågan direkt till den ryske presidenten
              Putin mot bakgrund av det löfte som hans premiärminister Kasianov
              gav på den stora konferensen i Johannesburg år 2002, dit jag åkte
              i brinnande valrörelse med nattflyg fram och tillbaka för att
              just vara med och driva på att Ryssland skulle ställa upp. Och
              det gjorde de då, men inte nu. Det beklagar vi djupt.
            </seg>
            <seg n="b51132ce">
              Vi tänker fortsätta att driva vår linje i världens och i miljöns
              intresse. Jag tackar för frågan.
            </seg>
          </u>
          <note n="a2e8535b">
            Folkomröstningar
          </note>
          <note type="speaker" n="b8c42736">
            Anf. 126 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-e1eff3255a59a53d-0" n="0278064d">
            <seg n="bb7e579c">
              Fru talman! I tisdags fick statsministern besök av Tjeckiens
              president Václav Klaus. Innan besöket sade Václav Klaus att han
              egentligen hade samma principiella hållning som den som Socialdemokraterna,
              efter förlusten i EMU-valet, har uttryckt om folkomröstningar,
              nämligen att folkomröstningar ska man hålla sällan. Det ska kanske
              bara vara en per generation. Men, sade han sedan, den konstitution
              som vi nu förhandlar fram inom EU innebär en så stor förändring
              från ett mellanstatligt samarbete till ett överstatligt samarbete
              där man faktiskt kan tvinga på länder olika regler utan deras
              samtycke att den inte kan antas utan att folk får säga sitt.
            </seg>
            <seg n="6e3f1fb8">
              Efter Václav Klaus och Göran Perssons överläggningar måste jag
              fråga om Göran Persson tagit något intryck av den tjeckiska hållningen
              i den här frågan.
            </seg>
            <seg n="92d5d2be">
              Finns det någon chans att svenskarna får samma chans att säga
              till när det gäller sin och EU:s framtid? Det kommer till exempel
              tjeckerna att ha i en folkomröstning, eller för den delen danskarna,
              irländarna, portugiserna, spanjorerna och flera andra.
            </seg>
          </u>
          <note type="speaker" n="d4bdf3f1">
            Anf. 127 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-18" n="6aaf4a44">
            <seg n="045435f6">
              Fru talman! Jag skulle tro att vi har en minst lika intensiv
              debatt som tjecker, slovaker och andra har om EU:s framtida regelverk.
            </seg>
            <seg n="335e4075">
              Däremot har den här riksdagen och de politiska partierna enats
              om att sättet att döma av den diskussionen slutligt inte sker
              i en folkomröstning utan i ett riksdagsbeslut. Vi som tar beslutet
              i riksdagen är sedan beredda att gå ut, inte bara efter omröstningen
              utan också före, och hämta in synpunkter från vår valmanskår.
              Det är ett mycket gott demokratiskt sätt att ta ställning till
              ett fördrag som också stärker parlamentets roll och betydelse
              i en tid då alltmer verkar i den andra riktningen.
            </seg>
            <seg n="0d5873a8">
              Riksdagen är viktig, därför bör riksdagen också ta svåra beslut.
              Det här är ett svårt beslut. Det gjorde jag klart för den tjeckiske
              presidenten Václav Klaus.
            </seg>
            <seg n="544272cc">
              Hjälmtvång för cyklister
            </seg>
          </u>
          <note type="speaker" n="7c41a87a">
            Anf. 128 HILLEVI LARSSON (s):
          </note>
          <u who="hillevi_larsson_67e0bc" xml:id="i-9608b6c578f974b3-0" n="b51356ad">
            <seg n="c32bd84c">
              Fru talman! Jag vill ställa en fråga angående hjälmtvång för
              cyklister.
            </seg>
            <seg n="96c51777">
              En sådan lag har genomförts i Australien. Det ledde till att
              färre cyklade. Framför allt slutade ungdomar cykla. Jag är rädd
              att samma sak kan hända i Sverige om vi inför en sådan lag.
            </seg>
            <seg n="11415733">
              Detta kommer naturligtvis att få förödande folkhälsokonsekvenser.
              Det kommer att byggas färre cykelbanor. När det finns färre cyklister
              finns inte argument att bygga cykelbanor. Det i sin tur gör cyklisterna
              än mer utsatta i trafiken. När färre cyklar kommer fler att välja
              bilen.
            </seg>
            <seg n="8e05fb28">
              Jag tycker självklart att man ska uppmuntra användning av hjälm,
              men jag tror inte på tvång. Jag tror framför allt att vi ska uppmuntra
              till cykling med alla medel bygga cykelbanor med mera med tanke
              på de otroliga hälsoeffekter som det ger.
            </seg>
            <seg n="58f4e8f8">
              Jag hoppas att statsministern vill förena sig med mig i ett rungande
              nej till obligatorisk hjälm för cyklister.
            </seg>
          </u>
          <note type="speaker" n="0019870c">
            Anf. 129 Statsminister GÖRAN PERSSON (s):
          </note>
          <u who="goran_persson_adada2" xml:id="i-85990f8852cd75e5-19" n="6aaf4a44">
            <seg n="efbaadee">
              Fru talman! Något rungande nej lär det inte bli. Jag begriper
              samtidigt hur otroligt sårbara vi är, vi glada cyklister som störtar
              fram i det svenska landskapet och ibland också störtar på huvudet.
              När vi gör det må vi vara hur tjockhudade och hur tjockskalliga
              som helst. Det är ändå mycket känsligt.
            </seg>
            <seg n="1cd7f460">
              Inget rungande nej. Jag är kluven. Å andra sidan ska man inte
              införa en lagstiftning som folk inte kommer att följa. Det är
              ett annat argument. Det talar för att man ska avstå.
            </seg>
            <seg n="62f917eb">
              Jag binder mig inte. Jag håller det öppet. Jag förstår Hillevi
              Larssons sätt att argumentera, men jag har sett tillräckligt mycket
              elände för att inse hur billig en hjälm är som livförsäkring och
              hur viktigt det är att vi som faktiskt är lagstiftare om vi inte
              orkar ta lagen åtminstone föregår med gott omdöme och cyklar i
              hjälm.
            </seg>
            <seg n="b283ee3f">
              Europeiska sjösäkerhetsbyråns lokalisering
            </seg>
            <seg n="1337f5af">
              Anf. 130 SVERKER THORÉN (fp):
            </seg>
            <seg n="ecac8479">
              Fru talman! I regeringsförklaringen talas det om satsningar som
              krävs för en renare Östersjö och att ökade resurser ska satsas
              för att förhindra oljeutsläpp.
            </seg>
            <seg n="5ef0da67">
              Med anledning av detta och av att sjösäkerhet och havsmiljö nu
              är viktiga profilfrågor i EU undrar jag om regeringen och särskilt
              statsministern med kraft kommer att verka för att EMSA, den europeiska
              sjösäkerhetsbyrån, förläggs till Sverige.
            </seg>
            <seg n="946ab04b">
              Det finns flera goda skäl för detta. Sverige har lång sjöfartstradition
              och har mycket stor kompetens på området. Det är dessutom ett
              av de mest nedsmutsade haven i vår närhet.
            </seg>
            <seg n="d4bb8279">
              Sverige har alltså chans att via EMSA profilera sig på ett positivt
              sätt inom EU.
            </seg>
          </u>
          <note type="speaker" n="2bf84007">
            Anf. 131 Statsminister GÖRAN PERSSON (s) replik:
          </note>
          <u who="goran_persson_adada2" xml:id="i-b2bab52f96264f31-0" n="6aaf4a44" next="i-dafd3c3217d56427-0">
            <seg n="377e4d27">
              Fru talman! Jag törs inte säga någonting annat än att detta är
              en av de myndigheter som under den närmaste tiden kan komma att
              fördelas ut över unionens yta.
            </seg>
            <seg n="b5431eed">
              Det är attraktivt för Sverige. Men det är också attraktivt med
              en eventuell IT-myndighet. Det är också attraktivt med en kemikaliemyndighet.
              Man diskuterar också ett intressant institut kring jämställdhet.
              Det finns flera.
            </seg>
            <seg n="dd5fb966">
              Vår utgångspunkt har varit att vi ska vara med i ett sådant paket.
              Vi ska ha en myndighet som utvecklar unionens verksamhet och unionens
              kvalitet. Vi ska inte ha en enda byråkrat för mycket bara för
              att vi ska skapa nya myndigheter som tillgodoser medlemsländers
              vilja att ha en myndighet.
            </seg>
            <seg n="eb6e4ef5">
              Det ligger i allra högsta grad i vårt intresse med tanke på att
              vi är nettobetalare i denna union.
            </seg>
            <seg n="205d3dee">
              Det här finns på vår lista, men jag tänker inte försätta mig
              i det läget att jag orsakar någon kris omkring det som driver
              fram att man bygger myndigheter på andra ställen bara för att
              lösa en akut politisk kris. Men det är en intressant myndighet.
              Det kan jag hålla med om.
            </seg>
          </u>
          <note n="f1a0753d">
            Anf. 132 ANDRE VICE TALMANNEN:
          </note>
          <u who="goran_persson_adada2" xml:id="i-dafd3c3217d56427-0" n="6aaf4a44" prev="i-b2bab52f96264f31-0">
            <seg n="ba4b3e06">
              Tack. Då var dagens frågestund över. Jag tackar statsministern
              och samtliga som har deltagit i debatten.
            </seg>
          </u>
          <note n="8afb8a1e">
            8 § (forts. från 6 §) Invandrare och flyktingar (forts. SfU2)
          </note>
          <note type="speaker" n="94ca63f9">
            Anf. 133 ERIK ULLENHAG (fp):
          </note>
          <u who="erik_ullenhag_f3fec1" xml:id="i-34cdc06e66aa6b6e-0" n="e9c61357">
            <seg n="5656cc91">
              Fru talman! Det blåser på många sätt en kall vind genom en rad
              europeiska länder; en kall vind där snålhet ersätter solidaritet,
              där medmänsklighet sviks varje dag, där murar byggs, vilket tvingar
              människor på flykt in i skrovliga båtar eller containrar och i
              händerna på människosmugglare.
            </seg>
            <seg n="0d32a61d">
              Den här kalla vinden har börjat blåsa allt hårdare även i Sverige.
              Vi har en flyktingpolitik som innebär att bangladeshiska kvinnor
              som har blivit våldtagna av poliser inte får uppehållstillstånd
              i Sverige. Vi har en flyktingpolitik som innebär att barn som
              har rotat sig i Sverige och kanske gått i svensk skola både tre
              fyra eller fem år kastas ut ur landet.
            </seg>
            <seg n="f5d85562">
              Vi har en flyktingpolitik som på slutet har inneburit att man
              tillåter att familjer splittras. Man skickar mamman till ett land,
              pappan till ett annat och barnet får följa med någon av de två.
            </seg>
            <seg n="f9f048fd">
              Vi har ett debattklimat där Göran Perssons uttalanden ganska
              nyligen om social turism sände signalen att Polen och Ungern av
              de nya medlemsländerna har människor som funderar på att fuska
              med bidragssystemen, medan vi i det rika väst inte gör det.
            </seg>
            <seg n="23e8cd94">
              I det här läget skulle man kunna tro att regeringen fokuserade
              på humanitet och att regeringen fokuserade på att försöka skapa
              en mer liberal migrationspolitik i Sverige.
            </seg>
            <seg n="97a52f83">
              Så är det inte. Regeringen är mycket handlingskraftig. Regeringen
              är ytterst handlingskraftig när det gäller att presentera restriktiva
              förslag. Det handlar om att dra in bidrag för asylsökande som
              saknar pass. Det kommer att drabba asylsökande barn. Det kommer
              att drabba människor som verkligen har flyktingskäl. Det handlar
              om att se till att införa det så kallade transportörsansvaret
              vilket kommer att leda till att människor som har flyktingskäl
              inte ens kan få komma till Sverige och få sin asylansökan prövad.
            </seg>
            <seg n="a77e08ca">
              Det handlar om rader av förslag som regeringen presenterar för
              att göra flyktingpolitiken mer restriktiv. Man kan diskutera förslagen.
              Vissa kan vara bra. De flesta är dåliga. Men det bekymmersamma
              är att samtidigt som regeringen visar handlingskraft vad gäller
              restriktivitet, verkar man nästan handlingsförlamad när det gäller
              de utlovade åtgärderna för att skapa större humanitet.
            </seg>
            <seg n="36a824d2">
              Löftet och förslaget om att vidga flyktingbegreppet så att det
              omfattar kön och sexuell läggning försenas gång på gång.
            </seg>
            <seg n="3f2da8fb">
              Också den enighet som har funnits om förslaget att öka anhöriginvandringen
              genom att införa ett så kallat anhörigansvar har lagts i en byrålåda.
              Utlänningsnämndens nedläggning börjar bli en av svensk politiks
              riktiga långkörare. Mitt intryck är att regeringen för närvarande
              söker varje halmstrå för att kunna backa från att lägga ned Utlänningsnämnden.
            </seg>
            <seg n="3ec06d7b">
              Vad gäller arbetskraftsinvandringen, som riksdagen ändå har fattat
              ett beslut om, går månad efter månad, och man klarar inte ens
              att presentera direktiv till en utredning, sannolikt därför att
              man är motståndare till detta.
            </seg>
            <seg n="a21f7b81">
              Just när det gäller arbetskraftsinvandringen är det lite intressant
              att se vad Barbro Holmbergs företrädare Jan O Karlsson sade efter
              att ha lämnat regeringen. I sitt första tal efter att ha lämnat
              regeringen sade Jan O Karlsson:
            </seg>
            <seg n="2e82cf57">
              Europa måste öppnas för arbetskraftsinvandring. Det är nödvändigt
              för att öka integrationen. Det är nödvändigt för att ta kampen
              mot främlingsfientligheten.
            </seg>
            <seg n="5c1bbfb2">
              Det är något lite lustigt med socialdemokratiska ministrar. Det
              råder ofta en tystnad så länge de sitter i regeringen, och när
              de har lämnat den säger de massor av klokheter om sådant som de
              borde ha gjort medan de fanns där.
            </seg>
            <seg n="297a5f55">
              Sammanfattningsvis kan man säga att vi ser en flyktingpolitik
              och en regering som visar handlingskraft vad gäller hårda tag
              och restriktivitet men som är i det närmaste handlingsförlamad
              när det gäller humanitet och liberalisering av vår migrationspolitik.
            </seg>
            <seg n="70f96ef4">
              Varje gång finns det ett skäl, och varje gång säger migrationsministern
              eller någon annan så här: Vi måste göra detta för att värna den
              humana flyktingpolitiken i Sverige. Men gör man det för många
              gånger, hamnar vi i en situation där det inte finns så mycket
              humanitet kvar att värna.
            </seg>
            <seg n="6ac72360">
              Här har Folkpartiet och flera andra partier i riksdagen ett mycket
              tydligt alternativ för att klara en human flyktingpolitik. Det
              handlar om att få en human och rättssäker asylprocess. Det handlar
              om att få ett nytt lagrum i utlänningslagen för att garantera
              att barns bästa verkligen sätts i främsta rummet. Det handlar
              om att lagstifta om handläggningstider så att människor slipper
              sitta i månader och år för att vänta på besked om ifall de ska
              få stanna. Det handlar om en rad reformer för att se till att
              Sverige även om 15 eller 20 år kan se tillbaka på en period i
              vår historia och säga: Vi ställde upp. Vi tog vårt medmänskliga
              ansvar.
            </seg>
            <seg n="6cbcc02d">
              Men samtidigt som vi i Folkpartiet är glasklara om att vårt land
              ska vara öppet mot omvärlden måste vi också fundera på hur vi
              öppnar samhället för de nya svenskarna. Vi vet allihop här inne
              att vi är i en situation där ett antal barn i Sverige i kväll
              kommer att fråga sina föräldrar: Vad gör du, pappa? Och pappa
              kommer att svara: Jag är arkitekt. Då kommer barnet att säga:
              Ja, men det var ju i Iran. Vad gör du här? Och pappan tvingas
              svara: Ingenting.
            </seg>
            <seg n="e8ea76f5">
              Vi är i en situation där ett antal barn i dag har fått gå med
              sin mamma till försäkringskassan eller någon annan myndighet och
              tolka, därför att mamman inte har lärt sig språket. Vi har bostadsområden
              i Sverige med totalt utanförskap.
            </seg>
            <seg n="b9ea0910">
              Herrgården är en del av Rosengård med ungefär 5 000 invånare.
              I Herrgården har 11 % av den arbetsföra befolkningen ett arbete,
              medan 89 % saknar jobb. 82 % av Herrgårdens befolkning är socialbidragsberoende.
              Hur går det här till? Hur går det till att människor flyr från
              Mogadishu och från Kabul eller emigrerar från något annat land,
              hamnar i Sverige och fastnar i passivitet och utanförskap? Det
              börjar redan med det som jag har nämnt, med handläggningstider.
              Det är en oviss väntan, som trasar sönder människor.
            </seg>
            <seg n="4825896b">
              Det handlar om att se till att människor snabbt får ta ansvar
              för sin egen tillvaro och från den första dagen när de kommer
              till Sverige har möjlighet att arbeta. Man ska se till att genomföra
              en rad åtgärder i områden som Herrgården, där utanförskap råder,
              med jobb och utvecklingsgaranti, och se till att människor i stället
              för att fastna i passivitet kan känna att de bidrar och är en
              del i det nya samhället.
            </seg>
            <seg n="86e7728d">
              Det handlar om att införa ett nytt sysselsättningsmål. Regeringen
              talar stolt om 80 % sysselsättning. Det är ett skämt i Herrgården.
              Säg i stället att det inte ska finnas ett enda område i Sverige
              som har under 60 % sysselsättning! Det är ett mål att sträva efter.
            </seg>
            <seg n="f132775b">
              Det handlar om att reformera språkundervisningen se till att
              människorna faktiskt deltar i språkundervisningen och se till
              att kommuner ställer krav, vilket man har möjlighet till enligt
              lagen, om att de ska finnas på plats och lära sig tala svenska.
            </seg>
            <seg n="aecb1273">
              Fru talman! Jag tror vidare att det också handlar om att det
              i Sverige finns en folkhemsnationalism som Socialdemokraterna
              själva har skapat. Vi tror att vi i Sverige är bäst i världen
              på allting, och då måste ju de som har kommit från något annat
              håll vara något lite sämre. Jag tror att det var förklaringen
              till att det blev nej i euroomröstningen och även till en hel
              del av den diskriminering som vi ser i landet. Vi tycker att människor
              från något annat håll är lite märkliga och konstiga och att de
              måste vara lite sämre.
            </seg>
            <seg n="2179cbb0">
              Detta förstärks också av att vi i detta land har en statsminister
              som när han presenterar sin regering säger: Det finns ingen kompetent
              invandrare att sätta i denna regering, och jag tänker inte kvotera
              in någon.
            </seg>
            <seg n="2249eeb2">
              Det förstärks vidare av att vi har en regering som inte ens i
              sitt eget regeringskansli klarar att se till att det finns chefer
              med invandrarbakgrund. Detta sänder signaler, fru talman, och
              gör att utanförskapet blir än starkare.
            </seg>
            <seg n="0849cad3">
              Med det sagda yrkar jag bifall till reservation 11 angående ensamkommande
              barn, som är ett exempel på att det i denna riksdag finns en majoritet
              för att driva flyktingpolitiken i human riktning, och till reservation
              14 angående vidarebosättning.
            </seg>
            <seg n="f028eb81">
              (Applåder)
            </seg>
          </u>
          <note type="speaker" n="d1eccff5">
            Anf. 134 SVEN BRUS (kd):
          </note>
          <u who="sven_brus_ffd953" xml:id="i-c5e18cab68aad828-0" n="1a61cf3b">
            <seg n="092ba04e">
              Fru talman! Vi behandlar ett område som verkligen berör människors
              välfärd och ibland till och med liv och död. Få politikområden
              är så laddade med känslor och uppfattningar som det här. Det är
              vi medvetna om som i princip dagligen konfronteras med bilder
              av politikens tillämpning. Jag önskar att den dimensionen kunde
              få prägla också debatten om ett budgetbetänkande. Det handlar
              inte främst om 7 miljarder kronor utan om utsatta människors livsvillkor.
            </seg>
            <seg n="96e64fd0">
              Den svenska flyktingpolitiken avsätter olika bilder hos betraktaren.
              En bild sätts av regeringen, som ofta vill försäkra att svensk
              asylpolitik är oförändrat human, kanske den humanaste i världen.
              Mot den bilden ställs återkommande reportage om traumatiska utvisningar
              och händelser som ger bilden av känslokyla och paragrafrytteri.
            </seg>
            <seg n="558f3e6d">
              Det finns också en tredje bild, som beskriver hur en i mångas
              mening kanske alltför mångas mening generös invandringspolitik
              tillåter kriminella att missbruka den svenska välfärden och hota
              vanliga människors trygghet. Vi kan inte blunda för att också
              den bilden finns, och vi måste förhålla oss till den.
            </seg>
            <seg n="18450e45">
              Att praxis i asylärenden förskjutits i riktning mot en större
              restriktivitet är inte bara flyktingorganisationernas uppfattning
              utan också något som bekräftas av företrädare för migrationsmyndigheterna.
              Det här framkom bland annat vid en hearing i riksdagshuset i anslutning
              till den utredning som nu ser över utlänningslagens så kallade
              humanitära skäl. Ett antal betydelsefulla regeringsbeslut, upphävandet
              av tidiga generösa tidsregler och inskränkningar i anhöriginvandringen
              är några faktorer som bidragit till skärpningen av praxis.
            </seg>
            <seg n="2e5a1333">
              Långa handläggningstider och bristande rättstrygghet är två allvarliga
              brister i invandringspolitiken som båda bidrar till bristande
              humanitet. För att komma till rätta med de här förhållandena behöver
              vi föra över nuvarande handläggning i Utlänningsnämnden till ett
              antal kompetensförstärkta domstolar. För detta finns starka rättssäkerhetsskäl,
              och i lösningen ligger också målet om en snabbare hantering. Trots
              ett enigt riksdagsbeslut redan 2001 stoppade regeringen undan
              denna fråga hos ansvarig minister, och först i mitten av det här
              året påbörjades den nödvändiga översynen av utlänningslagen. Lite
              otydliga budskap från ansvarigt statsråd skapar osäkerhet om den
              verkliga ambitionen i den här frågan, och jag undrar: Kommer regeringen
              att uppfylla riksdagens tydliga beslut, eller försöker man hitta
              en bakdörr att smita ut igenom? Hur många år kommer det att gå
              mellan utredning, ett riksdagsbeslut och genomförandet av den
              här reformen?
            </seg>
            <seg n="8c484e7b">
              Fru talman! FN:s barnkonvention, som är ratificerad av Sverige,
              kräver i sin portalparagraf att man i alla beslut ska beakta barnets
              bästa. De humanitära skälen i varje ärende där barn förekommer
              måste ges särskild tyngd, anser vi kristdemokrater. Barn måste
              också höras om sina egna skäl för uppehållstillstånd, och självklart
              ska dessa skäl tas på stort allvar. Barnets fysiska och psykiska
              hälsa ska vägas in tillsammans med situationen i hemlandet och
              anpassningen till Sverige. När det gäller barnen själva och när
              det gäller barnfamiljer måstes ribban sänkas vid tillståndsprövningen.
              Barnets bästa innebär i de allra flesta fall sammanhållna familjer,
              men vi har dessvärre sett exempel på beslut den senaste tiden
              som inneburit familjesplittring.
            </seg>
            <seg n="73081f8f">
              Fru talman! Att också ensamma barn utan sina föräldrar är på
              flykt i världen är ett skakande faktum. De barnen är alltför många.
              Bara ett barn som berövas sin elementära rätt till trygghet är
              ett barn för mycket. Mer än 500 av dessa barn kommer till vårt
              land under ett år. Att mottagandet av skyddssökande barn ska bli
              rättssäkert är ett självklart krav. Men det ska inte bara bli
              rättssäkert utan också ske med hänsyn till varje barns elementära
              behov av trygghet och kärlek.
            </seg>
            <seg n="7d1692fa">
              Nu vet vi att mottagandet av de ensamkommande barnen har stora
              brister. En del skrämmande bilder möter oss av och till. Som så
              ofta sker har debatten kommit att handla om vems ansvar det är
              att lösa problemet. Det förslag som Socialstyrelsen och Migrationsverket
              lämnade redan i juni 2002 krävde att ansvarsfördelningen mellan
              berörda myndigheter skulle göras tydlig. Vidare föreslog man en
              överenskommelse med ett femtontal kommuner som skulle ges särskilt
              ansvar för verksamheten och täckning för sina kostnader.
            </seg>
            <seg n="e711cb69">
              Vad som hände med förslagen mellan juni 2002 och april detta
              år är oklart. Till slut förklarade ändå den ansvariga ministern
              för det första att förslaget är för dyrt att genomföra och för
              det andra att Rädda Barnen och andra frivilligorganisationer borde
              ta större ansvar. För det tredje tillsattes en ny arbetsgrupp,
              den här gången på departementet. Där befinner vi oss just nu.
              I riksdagens frågestund för två veckor sedan sade statsrådet Barbro
              Holmberg att det kanske hade kunnat gå lite snabbare. Jo, förvisso.
            </seg>
            <seg n="c50ce9cb">
              Herr talman! Det reses många frågor när man ser på hanteringen
              av den här frågan. Trögheten vore häpnadsväckande oavsett vad
              frågan gäller. Men nu handlar det om unga människor vars hela
              liv står på spel. Då kan man inte fundera i åratal på ansvarsfrågor
              och inte heller på finansieringsfrågor.
            </seg>
            <seg n="4befd991">
              Nu finns det en reservation i betänkandet som stöds av sex av
              sju riksdagspartier här i kammaren. Det är en reservation som
              sätter press på regeringen att snarast komma med förslag i linje
              med det som Socialstyrelsen och Migrationsverket presenterade
              för ett och ett halvt år sedan. Vi väntar med spänning.
            </seg>
            <seg n="05d31387">
              Herr talman! I budgetpropositionen kunde man läsa att regeringen
              bedriver en mängd angelägna insatser för att de integrationspolitiska
              målen ska uppnås. Mycket pekar på att utvecklingen går åt rätt
              håll, säger regeringen.
            </seg>
            <seg n="c6dc9874">
              I Integrationsverkets rapport för 2002 finner man en annan verklighet.
              21 % av de utlandsfödda är beroende av socialbidrag, alltså en
              femtedel. 45 % av samma grupp saknar ett arbete, nästan varannan.
              En tiondel, en av tio, är självförsörjande efter fyra år. 20 %,
              alltså var femte, klarar språktestet efter fyra år. Endast fyra
              av tio utlandsfödda akademiker har ett arbete som motsvarar deras
              utbildningsnivå. För svenskfödda är det åtta av tio. Utanförskapets
              lista kan göras längre.
            </seg>
            <seg n="119a3fee">
              Nu säger regeringen att utvecklingen går åt rätt håll. Jag undrar
              hur många av dem som är berörda som uppfattar den rörelseriktningen.
              Bakom statistiken finns frustrerade och desillusionerade människor.
              Den absolut viktigaste förutsättningen är tillgången till arbetsmarknaden.
              Det är den som saknas. Den centrala frågan hanteras av ett annat
              utskott. Det vore rimligt, herr talman, att integrationspolitiken
              flyttas från det i och för sig mycket kompetenta socialförsäkringsutskottet
              till arbetsmarknadsutskottet. Det skulle utgöra en viktig markering.
            </seg>
            <seg n="63ee2075">
              Herr talman! Vi kristdemokrater har ett antal förslag och reservationer
              i betänkandet. Jag står självfallet bakom alla dessa men yrkar
              här bifall till reservationerna 2 och 11.
            </seg>
          </u>
          <note type="speaker" n="93618075">
            Anf. 135 KALLE LARSSON (v):
          </note>
          <u who="kalle_larsson_17fa7c" xml:id="i-e4aca77860421f74-0" n="efa4f389" next="i-3a6784dba9b01b03-0">
            <seg n="1c4214f7">
              Herr talman! Det har sagts förut men det förtjänar att sägas
              igen. Den svenska flyktingpolitiken brister i dag avsevärt i humanitet
              och rättssäkerhet. Rapporter om omänskliga och obegripliga avvisningsbeslut
              återkommer oupphörligen liksom fällningarna av Sverige för olagliga
              avvisningsbeslut av FN:s kommitté mot tortyr. I stället för att
              göra något åt detta tycks regeringen försöka att på alla sätt
              förhindra att Utlänningsnämnden läggs ned, trots beslut av en
              enig riksdag.
            </seg>
            <seg n="c312f6bf">
              Nu kommer dessutom nya signaler från migrationsminister Barbro
              Holmberg om hårdare tag mot flyktingar. De transportföretag som
              används av en person som avser att söka asyl i Sverige men inte
              beviljas det ska bestraffas ekonomiskt genom så kallat transportörsansvar.
              Vidare föreslås åtgärder för att möjliggöra bestraffning av dokumentlöshet
              bland annat genom sänkt dagersättning. Det är utmärkt att migrationsministern
              är här i dag och står till svars för dessa förslag. Vari ligger
              rättssäkerheten och humaniteten i dessa förslag.
            </seg>
            <seg n="906ace90">
              Herr talman! Det här är i första hand en debatt om budgeten för
              invandrare och flyktingar. Det är en budget som är framförhandlad
              mellan Vänsterpartiet, Socialdemokraterna och Miljöpartiet. Det
              betyder att mitt parti i de frågor som rör pengar har en överenskommelse
              med nämnda partier och står bakom betänkandet i dessa delar.
            </seg>
            <seg n="3b5c2503">
              Det är förstås ingen hemlighet att det på en del punkter ser
              annorlunda ut än vad vi hade velat. Vi har exempelvis föreslagit
              att den som väntat på besked längre än 18 månader utan att själv
              vara skäl till dröjsmålet automatiskt ska beviljas permanent uppehållstillstånd.
              Det är ett förslag som, om det hade godtagits av de två andra
              partierna, hade inneburit att vi sparat tillräckligt mycket pengar
              för att inte behöva göra nedskärningar på anslaget till Migrationsverket
              och ändå få pengar över att korta väntetiderna.
            </seg>
            <seg n="27bf1b5c">
              Herr talman! Sedan 1995 bedriver Flyktingmedicinskt centrum vid
              Universitetssjukhuset i Linköping i samarbete med Migrationsverket
              den svenska delen av det medicinska biståndsprogrammet Medevac.
              Vissa patienter evakueras för medicinsk behandling till bland
              annat Sverige, och svenska läkarteam arbetar under kortare perioder
              i Bosnien, Kosovo och Palestina. Vi välkomnar utskottets ställningstagande
              om att Medevac i enlighet med vår motion bör finnas kvar och ges
              en möjlighet till långsiktig planering.
            </seg>
            <seg n="ba733bdb">
              Herr talman! Människor lever i dag i Sverige utan tillgång till
              erforderlig läkarvård och sjukvård bara av den enkla anledningen
              att de inte råkar vara födda här. Därför har vi föreslagit att
              vi tillsammans ska finna ett sätt att tillföra medel för hälso-
              och sjukvård till asylsökande vuxna. Syftet är att även gömda
              flyktingar ska kunna erbjudas vård. Vårdpersonal sätts i dag i
              en svår situation i de fall där de kan ge vård man bara till den
              enskilde som kan betala. Det strider mot den etiska kod som all
              hälso- och sjukvårdspersonal ska arbeta utifrån.
            </seg>
            <seg n="6f373078">
              Jag vill påpeka att ett stort antal barn som lever gömda också
              har stort behov av sjukvård. Enligt FN:s barnrättskommitté ska
              barn utan uppehållstillstånd åtminstone ha rätt till bland annat
              hälso- och sjukvård. Vi anser därför att det krävs ytterligare
              åtgärder för att asylsökande och gömda barn ska ges ett säkert
              och tryggt omhändertagande. Jag står bakom Vänsterpartiets reservation
              och yrkar bifall till reservation 8 under punkt 10.
            </seg>
            <seg n="baf29b3c">
              Herr talman! Flera talare har redan varit inne på att stödet
              för den socialdemokratiska regeringens restriktiva hållning i
              migrationspolitiska frågor krackelerar. De förslag jag inledningsvis
              nämnde att migrationsministern nyligen presenterat har i dagsläget
              såvitt jag förstår inte stöd i Sveriges riksdag. Dessutom är sex
              partier i dag överens om att kräva handling av regeringen när
              det gäller ensamkommande barn. Vi är trötta på att vänta.
            </seg>
            <seg n="cf21f34c">
              Vi menar gemensamt att kommunerna har ett ansvar för barnens
              välmående och att det uppenbarligen har brustit i ansvarstagandet.
              Det är ett av vad jag hoppas blir många exempel på samarbete mellan
              de partier i denna kammare som inte nöjer sig med vackra ord för
              att dölja en hårdnande migrationspolitik utan som kräver förändring
              i riktning mot humanitet och rättssäkerhet. Vi har majoritet i
              denna kammare.
            </seg>
          </u>
          <note n="62aea97e">
            Också jag yrkar bifall till reservation 11 under punkt 12.
          </note>
          <u who="kalle_larsson_17fa7c" xml:id="i-3a6784dba9b01b03-0" n="efa4f389" prev="i-e4aca77860421f74-0">
            <seg n="797f93f4">
              Herr talman! Jag har koncentrerat detta anförande runt migrationspolitiken
              eftersom de flesta motioner och reservationer återfinns på det
              området, men också eftersom det som görs inom området integrationspolitik
              egentligen är relativt betydelselöst för att skapa integration.
              I stället handlar det om insatser inom den generella politiken.
              Det handlar om att ge alla invandrare såväl som infödda rätt till
              arbete, bostad och utbildning, och att ingen, oavsett ursprung,
              ska diskrimineras.
            </seg>
            <seg n="b47e2db3">
              Låt mig påminna om att det viktigaste inte är att bara förbättra
              villkoren för dem som har behov av det, utan att också ifrågasätta
              dem som i dag har makt och privilegier. Egentligen viktigare att
              ifrågasätta än om invandrare i eget boende bör beläggas med restriktioner
              för att inte bli alltför trångbodda är det att kritisera att svensk
              vit överklass tycks ha rätt till hur stor bostadsyta som helst
              bara för att de tjänat pengar på andra människors arbete.
            </seg>
            <seg n="f137e24d">
              Herr talman! Visst har det sagts förut, men nog förtjänar det
              att sägas igen. Inom EU har främlingsfientliga krafter tillåtits
              sätta dagordningen i flyktingpolitiken. Besluten om repressiva
              åtgärder har tagits snabbt och till synes utan vånda i Bryssel.
              Den svenska regeringen tycks ha kapitulerat och aldrig använt
              sin vetorätt för att stoppa ens de allra värsta avarterna.
            </seg>
            <seg n="b8504b06">
              Det förefaller tyvärr som om Sveriges regering gett upp arbetet
              för en solidarisk flyktingpolitik i praktiken både här hemma och
              i EU. Mursten fogas nu till mursten i bygget av Fästning Europa.
              På en sten står transportörsansvar, på en annan sänkt dagersättning.
              Så läggs stenarna på varandra Dublinkonventionen, fingeravtryck,
              avvisningar i strid med flyktingkonventionen sammanfogade av den
              betong som heter gemensam, och snart harmoniserad, flyktingpolitik
              inom EU. Tillsammans bildar de en mur som stänger ute människor,
              och huvudbudskapet från Vänsterpartiets sida är i dag att den
              muren måste rivas.
            </seg>
          </u>
          <note type="speaker" n="92baf9ce">
            Anf. 136 STEN TOLGFORS (m) replik:
          </note>
          <u who="sten_tolgfors_b0487c" xml:id="i-cc1db5dcb24b4d67-0" n="9e5f13c0">
            <seg n="3097adf7">
              Herr talman! Jag tillhör dem i kammaren som faktiskt brukar lyssna
              på det som Kalle Larsson säger i talarstolen så till den grad
              att jag ibland också läser det i efterhand.
            </seg>
            <seg n="ac1d47c6">
              I fjol hade Kalle Larsson och jag en diskussion om storstadspengarna.
              Då sade Kalle Larsson jag läser från protokollet: Låt mig inledningsvis
              nämna att om Sten Tolgfors politik blev verklighet skulle 230
              miljoner kronor mindre kunna användas för läxläsningsprojekt,
              tillväxtåtgärder, svenskundervisning och en mängd andra saker
              som i dag är resultatet av storstadssatsningen.
            </seg>
            <seg n="96794d74">
              I år är Kalle Larsson med och avskaffar det anslaget, och därför
              skulle jag vilja veta vilka andra tankar Kalle Larsson kommit
              till insikt om sedan i fjol då han med sådan emfas försvarade
              just detta anslag. Jag var kritisk till att man genomförde selektiva
              åtgärder och särlösningar och menade att det handlade om att reparera
              de generella system som vi har, en bättre och mer individanpassad
              skola och så vidare. Så jag skulle vilja fråga Kalle Larsson vilka
              andra tankar han kommit på sedan i fjol, eftersom han nu är med
              och avskaffar det anslag som han så hårt försvarade då.
            </seg>
          </u>
          <note type="speaker" n="61c7b6ce">
            Anf. 137 KALLE LARSSON (v) replik:
          </note>
          <u who="kalle_larsson_17fa7c" xml:id="i-6ccd76568e97b527-0" n="efa4f389">
            <seg n="44211b06">
              Herr talman! Låt mig inleda med att tacka för att jag blir citerad
              av Sten Tolgfors. Dessa kloka ord är värda att lyssna till, det
              gäller alla kammarens ledamöter, liksom dem som jag nu tänker
              yttra.
            </seg>
            <seg n="a23c5520">
              Jag har inte ändrat uppfattning, och i de förhandlingar som drivits
              mellan partierna hade mitt parti ett krav om att vi skulle fortsätta
              med storstadssatsningen. Återigen är det ett krav som inte har
              lyssnats på av de andra partierna. Ställ därför gärna frågan till
              vår integrationsminister och till Miljöpartiets representant i
              den här debatten.
            </seg>
            <seg n="58c74970">
              Min uppfattning är att det hade varit bättre om vi avsatt pengar
              till en storstadssatsning också under kommande år, men jag sade
              och det är avgörande att de generella insatserna är de viktigaste.
              Det finns ingen skillnad, åtminstone inte i ord, mellan mig och
              Sten Tolgfors i fråga om den beskrivningen.
            </seg>
            <seg n="d36464e8">
              Däremot finns det förstås en oerhörd, ibland avgrundsdjup, skillnad
              i vilken politik vi skulle vilja se inom den generella ramen.
              Det är väl egentligen det som diskussionen i så fall borde handla
              om inte om man ska satsa några få miljoner eller inte på människor
              som har stora behov. Den borde i stället gälla den breda, stora
              politik som handlar om att alla människor, oavsett ursprung, ska
              ha rätt till arbete, bostad, utbildning och hur detta i så fall
              ska gå till.
            </seg>
            <seg n="404eb41c">
              Vi har alltså inte ändrat uppfattning, men det är säkert inte
              obekant för kammarens ledamöter att man emellanåt gör kompromisser
              med andra partier för att flytta fram positionerna på en del områden.
              Då medverkar man också till sådant som man helst skulle vilja
              se inte blev gjort. Helheten har emellertid i det här fallet tagit
              överhanden, och därför står mitt parti bakom den budgetproposition
              som är avlämnad till riksdagen.
            </seg>
          </u>
          <note type="speaker" n="751072f1">
            Anf. 138 STEN TOLGFORS (m) replik:
          </note>
          <u who="sten_tolgfors_b0487c" xml:id="i-cc1db5dcb24b4d67-1" n="9e5f13c0">
            <seg n="34e403c0">
              Herr talman! Kalle Larsson tycker inte att vi ska ha en diskussion
              om några enstaka miljoner, men det roliga är att i fjol begärde
              han replik på mig när det gällde just dessa enstaka miljoner.
              Då tyckte Kalle Larsson att det var hela integrationspolitikens
              centrala punkt, och där avvek minsann Moderaterna. Nu i år är
              frågan så oviktig att vi inte ens ska diskutera den. Det är alldeles
              sant att Kalle Larsson kom med kloka ord, men de varierar något
              beroende på vilket år det gäller.
            </seg>
            <seg n="eeb747ed">
              Jag har också tidigare hört Vänsterpartiet säga att man är för
              allt gott och mot allt ont i budgeten, men likväl tänker man rösta
              igenom alltihop. Så är det också med storstadspengarna, och så
              är det med synen på den generella kontra den selektiva integrationspolitiken.
              Samma sak gäller i fråga om Migrationsverket. Det förhåller sig
              likväl så att Vänsterpartiet röstar igenom den politiken i kammaren.
            </seg>
            <seg n="0d81797a">
              Låt mig också fråga Kalle Larsson, när han nu talar så väl för
              storstadssatsningen som han dock tänker avskaffa i dag, vilka
              utvärderingar han faller tillbaka på. Såvitt jag vet har det inte
              gjorts en enda total sammanställning av storstadspengarna. Det
              har gjorts en lång rad, kanske till och med fler än hundra, sammanställningar
              och utvärderingar i enskildheter men ingen enda total sammanställning.
              Också den skrivningen medverkar Kalle Larsson till i dagens betänkande.
            </seg>
            <seg n="8f9b586c">
              Vilken kunskap faller Kalle Larsson tillbaka på när han säger
              att det är så viktigt med storstadspengarna? Samtidigt är det
              inget problem med inkonsekvensen, utan man säger olika saker olika
              år, och man säger en sak i talarstolen och röstar sedan för den
              direkta motsatsen någon timme senare.
            </seg>
          </u>
          <note type="speaker" n="549ffc3a">
            Anf. 139 KALLE LARSSON (v) replik:
          </note>
          <u who="kalle_larsson_17fa7c" xml:id="i-6ccd76568e97b527-1" n="efa4f389">
            <seg n="2f901b14">
              Herr talman! Det skulle vara mig mycket främmande att vilja förhindra
              eller på något vis censurera vad debatten ska handla om. Repliken
              tillhör Sten Tolgfors, och den ska han förstås ställa och få svar
              på. Han har också fått det.
            </seg>
            <seg n="3e2a5e57">
              Jag är övertygad om att Sten Tolgfors inte har läst enbart det
              som han nyss läste upp utan hela mitt anförande från förra året.
              Det är nämligen så klokt att han med sin skärpa har velat ta del
              av hela uttalandet. Då ser han också att budskapet i allt väsentligt
              inte är annorlunda mot vad jag i dag sagt, nämligen att den generella
              politiken är grundförutsättningen för att alla människor ska kunna
              vara en del av samhället. Oavsett om man är född i Sverige eller
              utomlands är det rätten till arbete, bostad och utbildning som
              är grunden för att man ska få bli en del av samhället och få bidrag.
            </seg>
            <seg n="6415ab00">
              Sten Tolgfors säger att det verkar som om Vänsterpartiet är för
              allt gott och mot allt ont. Det är en alldeles utmärkt ståndpunkt
              om man tänker på alternativen. Man kan, om det nu är det som Sten
              Tolgfors avser, vara för en del som är ont och mot en del som
              är gott. Det är möjligt att det är en moderat uppfattning. Min
              uppfattning är att man ska vara för det som är gott och mot det
              som är ont.
            </seg>
            <seg n="277dfa28">
              Sedan ska man försöka att också flytta fram positionerna tillsammans
              med de partier som står en närmast. Därför ingår mitt och Sten
              Tolgfors parti emellanåt i en gemensam reservation. Tillsammans
              med i det här fallet fyra andra partier i Sveriges riksdag har
              vi just en sådan reservation, som kommer att vinna kammarens gehör.
              Den gäller ensamkommande flyktingbarn. Men därför står mitt parti
              och jag också bakom den gemensamma budgetöverenskommelse som vi
              tillsammans med Miljöpartiet och regeringspartiet Socialdemokraterna
              har förhandlat fram.
            </seg>
            <seg n="033d9994">
              Det är inte konstigt att ha en åsikt och inte ändra den bara
              för att man också ingår en kompromiss med andra partier. I det
              läge när Sten Tolgfors får vara med och påverka politiken på nationell
              nivå lär han bli varse den insikten.
            </seg>
          </u>
          <note type="speaker" n="7be1f9d2">
            Anf. 140 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-1" n="e9c61357">
            <seg n="364d08b5">
              Herr talman! Det är inte så ofta Kalle Larsson och jag är överens,
              eftersom han är kommunist och jag liberal. Men just på flyktingpolitikens
              område har vi hittat möjligheter att ha en samsyn då vi utgår
              från samma humana världsbild. Det var dock inte det jag tänkte
              diskutera, utan jag har två frågor som jag hoppas få svar på från
              Kalle Larsson.
            </seg>
            <seg n="79072568">
              Kalle Larsson gillar att ganska ofta använda sig av kommunistisk
              retorik. Jag har inte som Sten Tolgfors läst vad han sagt, men
              jag lyssnade nu och hörde Kalle Larsson säga att svensk vit överklass
              hade rätt att bo hur stort som helst. Vad ska Kalle Larsson göra
              åt det?
            </seg>
            <seg n="c942c81d">
              Man kan lösa det på olika sätt. Man kan ha ett inkomsttak och
              säga att människor inte får tjäna mer än en viss summa pengar,
              eller så kan man ha ett bostadsytetak och säga att människor bara
              får bo på max 50 kvadratmeter per person. Vad mer än kommunistisk
              retorik ska Kalle Larsson göra av detta? Det var den ena frågan.
            </seg>
            <seg n="6d1f7e0c">
              Den andra frågan gäller att Kalle Larsson är ansvarig för budgeten.
              Så är det, även om han inte tar ansvar för den förda flyktingpolitiken.
              Jag fick i går signaler från Migrationsverket om att man befarar
              att det faktum att man sparar på delar av personalen kommer att
              leda till att man inte klarar att göra de avvisningar som man
              har fattat beslut om mot bakgrund av att man fick mer resurser
              förra året för att handlägga ärenden. De signaler jag fick innebär
              att man tror att väldigt många kommer att fastna på flyktingförläggningar
              och vänta på avvisningar. Man kommer inte att hinna med dem. Det
              kommer att kosta pengar, och det kommer att öka det mänskliga
              lidandet. Har Kalle Larsson och hans parti på något sätt försökt
              förhindra detta i budgetarbetet?
            </seg>
          </u>
          <note type="speaker" n="22922822">
            Anf. 141 KALLE LARSSON (v) replik:
          </note>
          <u who="kalle_larsson_17fa7c" xml:id="i-6ccd76568e97b527-2" n="efa4f389">
            <seg n="18ab83c6">
              Herr talman! Det är intressant att bli omnämnd som både en intressant
              talare som man faktiskt måste lyssna på i ett tidigare replikskifte
              och nu som en som trots allt har något att säga, eftersom Erik
              Ullenhag vill ta replik.
            </seg>
            <seg n="11bd78b2">
              Vari det kommunistiska i retoriken ligger får en filosof möjligen
              i efterhand utreda. Det jag säger är att man inte bara ska vända
              sig till dem som behöver stöd, hjälp och frigörelse, utan också
              kritisera det som binder, begränsar och gör att människor hålls
              nere. Då vänder jag på perspektiven, och för en liberal blir det
              alltid väldigt märkligt när man gör det, därför att perspektiven
              från liberalt håll ju väldigt ofta är: Låt oss hjälpa, låt oss
              ja, just det tycka synd om och stötta de svaga.
            </seg>
            <seg n="72b50486">
              Men det vi säger är att människor inte bara behöver hjälp och
              stöd, även om det ibland är viktigt. Det handlar också om att
              ifrågasätta den maktordning som i dag gäller, precis som på jämställdhetsområdet.
              Om kvinnor ska få mer makt måste män rimligen få mindre. Om invandrade
              ska få större möjligheter att ta makt i sitt eget samhälle, där
              de i dag bor, betyder det, Erik Ullenhag, att din och min makt
              blir något mindre. Makt är inte något som bara växer, utan makt
              är något som faktiskt begränsar, om den utövas av andra.
            </seg>
            <seg n="432d73e1">
              Har vi försökt att förhindra nedskärningarna på Migrationsverket?
              Det var frågan. Svaret på den frågan är ja. Vi har, som jag nämnde
              i mitt anförande, föreslagit det som vore bra ur rättssäkerhetssynpunkt
              men också besparande när det gäller budgeten, nämligen att den
              som har funnits i Sverige längre än 18 månader och inte själv
              är skuld till väntetiden skulle kunna få ett permanent uppehållstillstånd.
              Det var ett förslag vi lyfte fram tillsammans med andra för att
              förhindra nedskärningarna på Migrationsverket.
            </seg>
          </u>
          <note type="speaker" n="dd44861f">
            Anf. 142 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-2" n="e9c61357">
            <seg n="b8da4f40">
              Herr talman! Ibland ser man, Kalle Larsson, kommunister. Det
              gör jag när jag hör den retorik där man, ganska hårdhänt, säger:
              Svensk vit överklass får inte bo hur stort som helst. Ibland har
              jag i och för sig lite svårare att förstå Kalle Larssons kommunism,
              för till skillnad från till exempel Karl Marx tror uppenbarligen
              inte Kalle Larsson att resurserna i ett samhälle kan öka.
            </seg>
            <seg n="c126ea63">
              Anledningen till att människor har det svårt i Sverige är att
              vi inte har haft en tillväxt. Anledningen till att människor har
              det svårt i Sverige är att vi år ut och år in har blivit fattigare.
              Anledningen till att det i dag finns en ensamstående tvåbarnsmor
              som inte har råd att köpa vinterkläder till barnen är att vi har
              åkt kana i OECD:s välståndsliga. Det är förklaringen.
            </seg>
            <seg n="bc8a5bec">
              Det behöver inte alls vara så, Kalle Larsson, att folk behöver
              bo mindre för att folk i Herrgården får jobb. Får folk i Herrgården
              jobb, så ökar deras frihet. Låter vi dem ta makten över sitt liv
              så ökar deras frihet. Det minskar på intet sätt makten för de
              människor som råkar ha förmånen att bo stort i Sverige.
            </seg>
            <seg n="c0f83d2f">
              Det intressanta, Kalle Larsson, är att du är lagstiftare. Du
              är riksdagsman i Sveriges riksdag. Du slänger ur dig att vi måste
              fokusera på att svensk vit överklass bor alldeles för stort. Jag
              frågar: Hur då? Rimligtvis borde en svensk lagstiftare säga: Jag
              har ett, två, tre, fyra, fem förslag. Vilka förslag är det? Ska
              du förbjuda för stora villor? Ska du förbjuda för höga inkomster?
              Vad har du för förslag? Eller är det bara ord?
            </seg>
            <seg n="6ef95735">
              Om det bara är ord förstår jag att du aldrig får igenom något
              i ditt samarbete med regeringen, att du står här och skäller på
              enskildheter i budgeten men aldrig försvarar den och att du hamnar
              i sådana här situationer: Ja, Migrationsverket skulle ha haft
              mer pengar, och det skulle ha haft mer pengar, och det skulle
              inte ha skett.
            </seg>
            <seg n="95768bd8">
              Det blir så därför att du egentligen bara har ord. Hur ska du
              se till att människor bor mindre, Kalle Larsson?
            </seg>
          </u>
          <note type="speaker" n="27a1bf78">
            Anf. 143 KALLE LARSSON (v) replik:
          </note>
          <u who="kalle_larsson_17fa7c" xml:id="i-6ccd76568e97b527-3" n="efa4f389">
            <seg n="b0e01674">
              Herr talman! Det jag sade i mitt anförande, som jag förstår att
              Erik Ullenhag gärna vill missförstå till någonting annat, var
              att man måste ifrågasätta. Lika mycket som man ifrågasätter att
              en del är alltför trångbodda måste man vända blicken och sökarljuset
              mot dem som bor väldigt, väldigt stort därför att de har tjänat
              pengar på andra människors arbete.
            </seg>
            <seg n="bbcd40f4">
              Måste jag då ha en tiopunktslista att presentera för Sveriges
              riksdag för att få ha en åsikt i till exempel den här frågan?
              Nej, det tycker jag inte. Det här är en arena för politisk debatt.
              Det är en arena där vi stöter och blöter åsikter, något som liberaler
              tills de själva blir kraftfullt ifrågasatta alltid brukar uppskatta.
              Men jag märker att Erik Ullenhag är mycket intresserad av att
              diskutera vilka åtgärder det skulle kunna vara. Jag kan gärna
              ta på mig att i ett annat sammanhang sätta mig ned med Erik och
              fundera över vilka frågor och förslag vi skulle kunna komma fram
              till om vi delar grundsynen. Jag gissar att vi inte gör det, och
              att det är det som är skälet till Erik Ullenhags ska vi säga upprördhet.
            </seg>
            <seg n="9048bd71">
              Vi har föreslagit att man skulle ta fram en handlingsplan det
              är väl känt för den här kammaren eftersom jag har sagt det många
              gånger, och det finns i riksdagens protokoll för den som vill
              att läsa, nästa år eller senare som skulle handla om hur man bryter
              segregationen i de områden som är verkligt etniskt homogena, till
              exempel Östermalm, Limhamn och Danderyd, där det i stort sett
              bara bor människor som är vita svenskar. Om vi inte förmår att
              se att det också är ett bekymmer åstadkommer vi det problem som
              många gör i jämställdhetsdebatten: Man talar om att hjälpa kvinnor
              och om att underlätta för kvinnor att få mer makt och inflytande
              men säger inte ett ord om dem som upprätthåller maktstrukturerna,
              nämligen män i det fallet, nämligen vita svenskar, Erik Ullenhag,
              som du och jag.
            </seg>
          </u>
          <note type="speaker" n="09d3f776">
            Anf. 144 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-192726a95892bf11-0" n="3114f0e0">
            <seg n="2e54937c">
              Herr talman! Jag vill börja mitt anförande med att yrka bifall
              till reservationerna nummer 4 och 11.
            </seg>
            <seg n="0d4eab52">
              Sedan vill jag också uttrycka min uppskattning av att vi har
              två ansvariga statsråd i alla fall delvis med här i kammaren i
              dag, och båda är anmälda på talarlistan för att delta i debatten
              om detta utgiftsområde 8 om invandrar- och flyktingpolitiken.
            </seg>
            <seg n="9b8173db">
              I Centerpartiets motion på det här området har vi liksom vid
              flera andra tillfällen satt fokus på arbete i migrations- och
              integrationspolitiken. Vi anser att grunden för migrationspolitiken
              ska vara ett öppet samhälle där människor i mycket större utsträckning
              än vad som sker i dag själva får välja var de ska bo och var de
              ska forma sin framtid.
            </seg>
            <seg n="cb907396">
              Därför tar vi ställning för att Sverige ska vara en välkomnande
              tillflyktsort för människor som tvingas fly från sina länder på
              grund av politiskt förtryck eller andra hot mot liv och frihet.
              Vi vill ha en mer öppen migrationspolitik som tillåter människor
              på flykt från hot, människor med nära anhörig i Sverige och människor
              som kommer hit för att förvärvsarbeta att komma till vårt land.
              Inriktningen inom migrationspolitiken ska vara att människor i
              så hög grad som möjligt ska försörja sig själva och sina familjer
              genom eget förvärvsarbete eller företagande. Det är bäst både
              för livskvaliteten och för den ekonomiska utvecklingen.
            </seg>
            <seg n="3046f7ec">
              Sverige är beroende av invandringen för sin framtida välfärdsutveckling.
              Trots misslyckanden i integrationspolitiken har de senaste decenniernas
              invandring varit till nytta för vårt land, eftersom den ökat samhällets
              ekonomiska, sociala och kulturella dynamik. Dessutom vet vi att
              i framtiden blir invandringen av demografiska skäl än viktigare.
              Därför har vi i Centerpartiet tagit ställning för arbetskraftsinvandring.
            </seg>
            <seg n="7262e12b">
              Herr talman! Tyvärr finns det stora brister i mottagandet av
              asylsökande. Mottagandet måste moderniseras och effektiviseras.
              Ett kvalitetssäkert mottagande av asylsökande bygger broar för
              framtiden, och de nyanlända blir bärare av demokratiska principer.
              Flyktingmottagandet måste få ett ökat fokus på att behandla invandrarna
              som den resurs de faktiskt är. Det är nödvändigt att vi kommer
              bort från offermentaliteten och omhändertagandet i flyktingmottagandet.
              Våra nya svenskar är unika och har stora möjligheter. Det som
              behövs är rätt förutsättningar.
            </seg>
            <seg n="69ed9b28">
              Det är viktigt att tidigt i asylprocessen upprätta en individuell
              handlingsplan för nyanlända personer. Att tidigt börja läsa svenska
              samtidigt som de asylsökande erhåller arbete eller arbetspraktik
              för att integreras i samhället är en nödvändighet. Genom arbete
              och integrationsåtgärder riktas den invandrades fokus på framtiden
              i stället för på tidigare upplevelser, som i många fall varit
              traumatiska.
            </seg>
            <seg n="79d1bc16">
              I våra grannländer Norge och Danmark har man arbetat fram modeller
              med ett tydligt sysselsättningsfokus. Tanken är att nyanlända
              flyktingar och invandrare ska ges en provanställning parallellt
              med språkstudier. Man har där lyckats betydligt mycket bättre
              och fått fler i arbete än vad vi har lyckats med i Sverige.
            </seg>
            <seg n="f7f84f87">
              Det är viktigt att det även här kommer till stånd ett bättre
              samarbete mellan arbetsmarknadens parter, kommuner och berörda
              statliga myndigheter för att öka möjligheterna för invandrare
              och flyktingar att komma ut på arbetsmarknaden till nytta både
              för sig själva och för samhället i stort. Centerpartiet välkomnar
              förslaget i utredningen Etablering i Sverige om ett ökat samarbete
              mellan kommuner, Migrationsverket och Arbetsmarknadsverket. Vi
              ser positivt på de förslag som fokuserar på ett tydligare individperspektiv
              när det gäller invandrare.
            </seg>
            <seg n="c82505bc">
              Centerpartiet anser att det finns anledning att decentralisera
              flyktingmottagandet så att alla kommuner som kan erbjuda god kvalitet
              på mottagandet också ges möjlighet att göra detta. Får vi en jämnare
              fördelning av mottagandet över landet bidrar detta positivt till
              synen på svensk flyktingpolitik samtidigt som det underlättar
              för de mottagande kommunerna. Det skulle gagna alla parter om
              vi decentraliserade flyktingmottagandet, särskilt i de landsdelar
              som står inför strukturomvandlingar och en uppochnedvänd ålderspyramid.
              Detta är även något som skulle kunna bidra till en bättre integration.
            </seg>
            <seg n="9284ecbc">
              Det råder inget tvivel om att väldigt många kommuner i vårt land
              lyckats bra med att integrera invandrare och flyktingar. De vuxna
              har en arbetsplats att gå till, och barnen fungerar mycket bra
              i den svenska skolan. Jag har vid flera tidigare tillfällen när
              vi debatterat detta ämne lyft fram många exempel på mycket lyckade
              etableringar i det svenska samhället. Många svenska familjer har
              fått vänner från andra länder, och acceptansen för de nya svenskarna
              är stor.
            </seg>
            <seg n="85fca273">
              Men till vår stora besvikelse kan vi också konstatera att klimatet
              har hårdnat i många kommuner därför att Migrationsverket där placerat
              alldeles för många asylsökande utan att det finns en plan över
              hur de asylsökandena ska ha tillgång till svenskundervisning och
              arbetspraktik. Även om de så småningom får avslag på sin asylansökan
              är de bättre rustade för en hemtransport om de har haft en meningsfull
              vistelse i vårt land. Får de uppehållstillstånd är grunden redan
              lagd för ett bra liv här i landet. Alldeles för många asylsökande
              bryts ned både fysiskt och psykiskt av att bara gå och vänta och
              vänta.
            </seg>
            <seg n="3665e487">
              Herr talman! Ensamkommande barn har under de senaste åren ökat
              i antal, och förra året kom så många som 550 ensamkommande barn
              hit till vårt land. Dessa asylsökande barn befinner sig i en mycket
              utsatt situation. Det som känns särskilt bekymmersamt är att många
              av dessa barn försvunnit från flyktingförläggningar utan att vi
              vet vart de har tagit vägen.
            </seg>
            <seg n="1ce802a3">
              Det är oerhört viktigt att varje flyktingbarns försvinnande undersöks
              lika grundligt som svenska barns försvinnande. Myndigheterna kan
              inte bara ta för givet att barnet har åkt till sitt hemland eller
              något annat land. Vi måste göra allt för att förhindra att barn
              fortsätter att försvinna spårlöst från flyktingförläggningar.
            </seg>
            <seg n="0eded5ef">
              Socialtjänsten i kommunerna som har det övergripande ansvaret
              för dessa barn måste ges resurser så att de på ett bättre sätt
              än i dag tar emot dessa barn. De måste få bästa möjliga omhändertagande
              så att de ges en ärlig chans till ett värdigt liv här i vårt land.
              En god man måste ta ansvar för barnet, och denne måste ha ett
              nära och långvarigt engagemang. Det är tyvärr brist på kontaktfamiljer
              till ensamma flyktingbarn. För att dessa barn ska få en så bra
              start som möjligt behövs det kontaktfamiljer eller familjehem
              som kan kopplas in tidigt i utredningen.
            </seg>
            <seg n="13a9a40c">
              Regeringen måste snarast återkomma till riksdagen med förslag
              till ändring i enlighet med Migrationsverkets och Socialstyrelsens
              förslag om att Migrationsverket ska ges möjlighet att sluta avtal
              med ett antal kommuner om mottagande av ensamkommande barn.
            </seg>
            <seg n="70b55cb0">
              Herr talman! Vi har i dag haft en manifestation i Bankhallen
              av Fem-i-tolv-rörelsen som riktar sig mot våld och främlingsfientlighet.
              När jag förberedde mig inför det här anförandet hittade jag en
              gammal skrift som Röda Korset gav ut 1993, för tio år sedan. Dessa
              rader läses över hela vårt land:
            </seg>
            <seg n="b81d9ceb">
              Till Sverige kommer människor som flytt undan krig, förföljelser
              och våld, vidrigare och mer skrämmande än vi kan föreställa oss.
              Det är en förmån att bo i ett land som faktiskt kan ta emot dessa
              människor. Ändå finns det de som sprider illvilja och misstro
              mot alla som söker skydd. Nu måste alla ta ställning och välja
              sida. Vi måste ge våra ljusa tankar en möjlighet att vinna över
              det mörka. Låt Sverige förbli ett land där alla kan känna sig
              trygga! Släck hatet och stoppa våldet!
            </seg>
          </u>
          <note type="speaker" n="ec806a0f">
            Anf. 145 MONA JÖNSSON (mp):
          </note>
          <u who="mona_jonsson_8a4f51" xml:id="i-e2a58b2c53a4534d-0" n="8a09f685">
            <seg n="93ff04dd">
              Herr talman! Först vill jag också ge en eloge till våra kvinnliga
              ministrar som är här till skillnad från en del av våra manliga
              ministrar.
            </seg>
            <seg n="fa7c2f87">
              Herr talman! Migrationspolitiken är alltid beroende av vår omvärld.
              Krig, konflikter, miljökatastrofer, dåligt förvaltade stater,
              fattigdom och andra missförhållanden leder till att människor
              lämnar sina länder för att söka skydd eller få ett bättre liv.
              Migrationspolitiken måste vara flexibel och generös eftersom vi
              lever i en värld i ständig förändring.
            </seg>
            <seg n="6957f481">
              Den internationella flyktingpolitiken har folkrättslig förankring
              redan i 1951 års FN-konvention om flyktingars rättsliga ställning
              samt dess tilläggsprotokoll från 1967. I dessa dokument definieras
              en flykting som en person som känner välgrundad fruktan för förföljelse
              på grund av sin ras, religion, nationalitet, tillhörighet till
              viss samhällsgrupp eller politisk uppfattning och som inte kan
              eller, på grund av denna fruktan, inte vill stå under sitt hemlands
              skydd.
            </seg>
            <seg n="14e9e0f3">
              För att denna princip ska kunna upprätthållas är det nödvändigt
              att varje asylsökande har rätt till en fullständig och korrekt
              prövning av sin sak. Att ge skydd till människor som riskerar
              förföljelse är en folkrättslig skyldighet. Jag blir tveksam till
              om det verkligen är så här i Sverige när jag hör om människor
              som söker asyl och inte får sin sak prövad på ett, enligt mitt
              sätt att se, rättssäkert sätt och där de dessutom riskerar att
              avvisas utan att ha fått hjälp av ett offentligt biträde.
            </seg>
            <seg n="9b19fe22">
              Många människor får beslut från Migrationsverket om att deras
              ansökan är uppenbart ogrundad och att behov av offentligt biträde
              därför saknas. Många av dem som drabbats av dessa beslut har varit
              mycket kort tid i Sverige i regel mindre än tre månader. Man har
              inte hunnit lära sig svenska och därmed inte kunnat få kontakt
              med människor som kan hjälpa till med vilka rättigheter som finns
              och därmed få hjälp att överklaga. Det som är mest skrämmande
              är att det endast är den asylsökande själv och Migrationsverket
              som har insyn i ärendet. Det finns alltså inget offentligt biträde
              som kan tillvarata den asylsökandes intressen. Risken är enormt
              stor att utredningarna i dessa ärenden blir undermåliga. I en
              del fall har man inte heller fått tolk på det egna språket.
            </seg>
            <seg n="961abe58">
              I ett fall som har beskrivits för mig fick en familj som blivit
              offer för detta hjälp att överklaga. Det visade sig att Utlänningsnämnden
              inte tyckte att det var lika uppenbart att familjens ansökan var
              ogrundad. De fick därför inhibition, och därmed fick de också
              rätt till ett offentligt biträde. Familjen väntar just nu på besked
              om den får stanna eller inte. Vi i Miljöpartiet vill att handläggningstiderna
              på Migrationsverket ska kortas men inte på det sätt jag har beskrivit
              här. Vi tar avstånd från regeringens aviserade förslag om att
              inte kunna göra en ny ansökan.
            </seg>
            <seg n="6e7c617e">
              Att människor tvingas vänta flera år på besked kan inte, enligt
              vår mening, anses som en human och mänsklig asylpolitik. Vi anser
              att asylsökande ska få besked från första instans inom sex månader.
              Miljöpartiet kräver att regeringen tar ansvar i frågan om att
              förkorta handläggningstiderna och se till att varje enskilt fall
              betraktas ur ett individuellt perspektiv. De långa handläggningstiderna
              anser vi delvis härrör från att regeringen inte påskyndat riksdagens
              beslut om nedläggningen av Utlänningsnämnden till förmån för civila
              domstolar och ett tvåpartsförfarande.
            </seg>
            <seg n="2d038fc5">
              Vi vill även att det i samtliga avvisningsbeslut där barn är
              inblandade ska finnas utförligare beslutsmotiveringar där det
              tydligt går att utläsa hur barnets bästa har beaktats. Det är
              bra att Migrationsverket vidtagit åtgärder för att stärka barnkompetensen
              bland sina anställda, men vi menar att det fortfarande inte fungerar
              tillfredsställande. Framför allt ges inte portalparagrafen om
              barnets bästa erforderlig tyngd. Vi menar även att Utlänningsnämndens
              alla handläggare, inte bara en särskilt utsedd, bör vidareutbildas
              vad gäller barnkompetens.
            </seg>
            <seg n="90ca969a">
              Barn kan ha egna asylskäl. Barn kan ha bevittnat händelser som
              gör att de fått så kallade posttraumatiska stressyndrom. De kan
              ha blivit vittnen till att pappan dödats eller förts bort eller
              att mamman våldtagits. De drömmer mardrömmar, och händelser de
              varit med om kommer tillbaka i barnens tankar om och om igen och
              hindrar ett normalt liv om de inte får hjälp. Miljöpartiet anser
              att det är av stor vikt att asylsökande barn får terapeutisk vård
              om det behövs, oavsett om familjen får stanna eller inte. Det
              ska ses ur ett fredsbevarande perspektiv och för att förbättra
              återuppbyggandet i det gamla hemlandet när barnen en gång återvänder.
            </seg>
            <seg n="b558d47f">
              Barn har enligt barnkonventionen rätt till hälso- och sjukvård
              och utbildning för att utvecklas. Det är viktigt att barn, vare
              sig de är asylsökande eller gömda, känner sig trygga och säkra
              och kan lita på människor, till exempel under en vistelse på sjukhus.
              Det har förekommit att barn ryckts upp ur sjukhussängen för att
              avvisas. Miljöpartiet anser att personal inom hälso- och sjukvård
              och skola inte ska anmäla till polisen att dessa barn vistas där.
            </seg>
            <seg n="93473700">
              För att säkerställa att det går rätt till vid avvisningar anser
              vi att det alltid ska finnas ett medborgarvittne närvarande, detta
              för att vara en garant dels för den som ska avvisas, dels för
              polisen och för att säkerställa att inga avvisningar sker på ett
              kränkande och omänskligt sätt. Regeringen bör se över möjligheterna
              att införa praxis eller bestämmelse att ett så kallat medborgarvittne
              ska närvara vid avvisningar.
            </seg>
            <seg n="f148e300">
              Barn som kommer ensamma till Sverige är utsatta på många sätt.
              Många av de ensamkommande barnen flyr från hot om militärtjänstgöring
              eller av rädsla att bli tvångsrekryterade till en väpnad konflikt.
              Barnen mår ofta dåligt och behöver stöd och hjälp. Utan rehabilitering
              kan exempelvis barnsoldater inte klara av att återanpassa sig
              till de normer och värderingar som råder i ett samhälle. För ensamkommande
              barn ska inte handläggningstiden överstiga tre månader. De ensamkommande
              barnen måste i första hand behandlas som barn, inte som asylsökande.
              När barnen kommer hit ska genast en god man, eller en särskild
              företrädare som har kunskap om barn i utsatta situationer, tillkallas.
            </seg>
            <seg n="f8c2ea71">
              Miljöpartiet liksom flera andra partier i utskottet anser att
              socialtjänsten bör ha det entydiga ansvaret för de ensamkommande
              barnen redan vid ankomsten, och handläggare inom socialtjänsten
              bör ges möjlighet till särskild kompetensutveckling för detta.
              Barnen måste få bästa möjliga omhändertagande i form av boende
              och särskilt stöd. Man bör på ett tidigt stadium ta ställning
              till om en familjehemsplacering är möjlig.
            </seg>
            <seg n="80f4cf86">
              Herr talman! Ett viktigt arbete framöver är att följa arbetet
              mot rasism och diskriminering som vi för övrigt hörde av Fem-i-tolv-rörelsen
              och talmannen i Bankhallen under lunchen i dag. I årets budget
              har samarbetspartierna tillskjutit medel så att Centrum mot rasism,
              som organiseras gemensamt av olika frivilligorganisationer, har
              kunnat starta. Det är glädjande att arbetet med de lokala antidiskrimineringsbyråerna
              fortsätter och utökas. Annat glädjande är att utredningen om strukturell
              diskriminering startas för att påvisa och komma till rätta med
              hur diskriminering sker i det tysta varje dag. Vi måste öppna
              våra ögon och se vad som försiggår runt oss.
            </seg>
            <seg n="ad982513">
              Från och med år 2004 upphör de särskilda medlen till de lokala
              utvecklingsavtalen, den så kallade storstadssatsningen, och insatserna
              ska införlivas i den ordinarie kommunala verksamheten. Vi befarar
              att kommunernas besvärliga ekonomi kan underminera det tänkta,
              och därför anser Miljöpartiet att det ska göras en uppföljning
              av hur arbetet varit innan och hur det blir efter 2004.
            </seg>
            <seg n="8dcf7d7e">
              Till sist men inte minst: Det fortsatta inrättandet av skyddat
              boende för ungdomar, och då främst för flickor som riskerar att
              utsättas för så kallat hedersrelaterat våld, är mycket viktigt.
              Kunskaper om mekanismer som utlöser våld och om mänskliga rättigheter
              behöver spridas i samhället. Målet om kvinnors och mäns rättigheter
              måste betonas i undervisning och all kunskapsspridning.
            </seg>
            <seg n="6c7a0bad">
              Herr talman! Jag stöder givetvis Miljöpartiets reservationer,
              men för tids vinnande yrkar jag bifall till reservationerna 11,
              13 och 16 och anser att FN:s konventioner om mänskliga rättigheter,
              barnkonventionen och kvinnokonventionen är väldigt viktiga att
              följa.
            </seg>
          </u>
          <note type="speaker" n="1dbf7bf4">
            Anf. 146 GÖTE WAHLSTRÖM (s):
          </note>
          <u who="gote_wahlstrom_4ac171" xml:id="i-7273de1678f14cfe-0" n="ad3974ca" next="i-ecc8d7b714246900-0">
            <seg n="53b1a803">
              Herr talman! Det finns skäl för dem som lyssnar till den här
              diskussionen, som inte finns här i kammaren vanligtvis och som
              inte följer och förstår den politiska diskussionen och den retorik
              som ibland förekommer i kammaren, att uppmärksamma att det också
              finns ett annat arbete, ett mer pragmatiskt förhållningssätt till
              den diskussion som vi nu är på väg att slutföra när det gäller
              behandlingen av detta betänkande.
            </seg>
            <seg n="530b6b40">
              Jag säger det därför att det är viktigt att vi har en öppen hållning
              till frågeställningarna för att leta oss fram och söka möjliga
              lösningar på viktiga politikområden. Jag upplever att just asyl-,
              migrations- och integrationsfrågorna är ett viktigt politikområde.
              Det är viktigt att vi har en gemensam stark syn från riksdagens
              sida. Vi ska minnas att det inte är speciellt länge sedan vi hade
              ett politiskt parti företrätt i den här kammaren som också företrädde
              ett synsätt som vi i dag känner oss helt främmande för att ha
              med i diskussionen. Jag ska be att få återkomma till det senare
              i mitt anförande.
            </seg>
            <seg n="2cc29c58">
              Vi behandlar nu socialförsäkringsutskottets betänkande 2003/04:
              SfU2 Anslag inom utgiftsområde 8 Invandrare och flyktingar .
            </seg>
            <seg n="4a254b72">
              Sverige som nation har ett erkänt rykte som ett humant och öppet
              samhälle. Detta gäller även vårt sätt att förhålla oss till omvärlden
              och gentemot människor som söker en fristad i Sverige på grund
              av flykt från krig, förtryck eller andra för den enskilde tragiska
              händelser.
            </seg>
            <seg n="4739d9c5">
              Sverige är på inget sätt ensamt om att ta emot människor som
              är på flykt. På vår jord sägs årligen 175 miljoner människor migrera
              för att söka bättre livsförutsättningar. Ca 17 miljoner människor
              sägs vara på flykt. Det sägs att 400 000 människor de senaste
              åren årligen har sökt sig till Europa, varav Sverige under föregående
              år tog emot drygt 33 000 asylsökande.
            </seg>
            <seg n="5b194de5">
              För att möta de behov som finns för dem som kommer till Sverige
              anslår regeringen, utöver den övergripande politiken, ca 7 miljarder
              kronor inom utgiftsområde 8 Invandrare och flyktingar. Även om
              politikområdet i sig inte är så stort är många medborgare engagerade
              i detsamma. För många är mötet med människor från andra länder
              lockande och engagerande. För vissa är det frågande och sökande,
              därför att man saknar vetskap om de olika individernas bakgrund.
            </seg>
            <seg n="83308b53">
              Herr talman! En offensiv migrations- och asylpolitik tillsammans
              med ett aktivt integrationsarbete är för Sverige och svenskarna
              ett viktigt politikområde, där Sveriges riksdag och de i dag ingående
              riksdagspartierna har en god tradition av stor samsyn i de breda
              perspektiven.
            </seg>
            <seg n="b78bbf39">
              När socialförsäkringsutskottet besökte Genève och internationella
              organ inom området mänskliga rättigheter fick ledamöterna en eloge
              för det arbete som görs och för att Sverige utgör ett föredöme
              för många andra länder.
            </seg>
            <seg n="d82ea029">
              Trots vår roll i processen redan i dag markerar samtliga riksdagspartier
              att de inte är nöjda utan önskar gå vidare i arbetet för att trygga
              livet för många människor. Detta gäller såväl dem som kommer till
              Sverige för att söka en fristad som dem som ute i världen behöver
              hjälp och stöd i närområdet. Socialförsäkringsutskottets betänkande
              visar i all tydlighet på denna hållning.
            </seg>
            <seg n="2187cc1a">
              Jag vill därför yrka bifall till förslaget i betänkandet. Jag
              gör det samtidigt som jag yrkar avslag på de reservationer som
              lagts fram med anledning av detsamma.
            </seg>
            <seg n="0e2e46b2">
              Trots mycken och oftast sakligt grundad argumentation för förändringar
              måste detta betänkande ses i ljuset av en statsbudget med många
              och stora utgiftsområden. Även yrkanden på specifika sakområden
              måste ges en helhetsbild gentemot andra angelägna reformer inom
              samhällsbyggandet.
            </seg>
            <seg n="a7be94d9">
              I den skrivelse som regeringen överlämnat till riksdagen, som
              kommer att behandlas under våren och som beskriver vad som gjorts
              och vad som planeras inom politikområdet, ges en bred bild över
              allt som skett och som sker. Härvid kan konstateras en rad utredningar
              som pågår, som avlämnats till regeringen och som nu är föremål
              för beredning i Regeringskansliet.
            </seg>
            <seg n="7e1e4e69">
              Många av socialförsäkringsutskottets ledamöter är just nu starkt
              engagerade i den kommitté som utreder den svenska utlänningslagstiftningen
              i syfte att skapa en rättssäkrare process för asylsökande. Såväl
              de problembilder som de möjligheter till lösningar som finns diskuteras
              nu brett bland dessa ledamöter och i de politiska partierna. Utredningen
              ska lämnas till regeringen inför sommaren.
            </seg>
            <seg n="4af19ef7">
              Herr talman! Trots den stora samsyn som finns bland riksdagens
              partier är många av oss som arbetar med politikområdet väl medvetna
              om de krafter som finns ute i samhället och som på olika sätt
              lyfter fram de asylsökande som en fara för det svenska samhället.
            </seg>
            <seg n="34f17c6c">
              Emellanåt skräms man av den aggressiva framtoning som vissa grupperingar
              har för att skapa opinion mot den svenska flyktingpolitiken. Det
              finns därför ett stort värde i den förhållandevis stora samsyn
              som finns här i kammaren.
            </seg>
          </u>
          <note n="b5d08e0a">
            Till betänkandet har fogats 18 reservationer och 3 särskilda
            yttranden.
          </note>
          <u who="gote_wahlstrom_4ac171" xml:id="i-ecc8d7b714246900-0" n="ad3974ca" prev="i-7273de1678f14cfe-0">
            <seg n="c994a0e9">
              Jag ska försöka ge den socialdemokratiska synen på några områden
              där reservationer finns. Jag utgår dessutom från att ansvariga
              ministrar i sina inlägg ger kompletterande faktainformation för
              att ge en bättre helhetsbild och visa på önskade effekter av den
              budgeterade verksamheten.
            </seg>
            <seg n="691d869e">
              Utskottet pekar i betänkandet på de åtgärder som planerats men
              också på de stödåtgärder som genomförs genom frivilligorganisationer
              och som ekonomiskt stöds genom förelagt budgetförslag.
            </seg>
            <seg n="32563dc6">
              Inom ramen för regeringens 121-punktsprogram som framförhandlats
              med samarbetspartierna finns ytterligare åtgärder inplanerade.
              I detta hänseende vill jag speciellt belysa de åtgärder som planeras
              för skyddat boende och utbildningsinsatser för flickor och unga
              kvinnor. Arbetet som görs ligger väl i linje med vad Moderaterna
              och Kristdemokraterna för fram i sina respektive reservationer.
            </seg>
            <seg n="4b008524">
              När det gäller det kommunala flyktingmottagandet finns två reservationer,
              från kd respektive c.
            </seg>
            <seg n="0c60755f">
              Jag konstaterar, liksom utskottsmajoriteten, att en utredning
              om flyktingmottagande och introduktion har lagts fram för regeringen.
              Utredningen ger en bred bild av de processer som behövs för ett
              aktivt arbete med mottagning och introduktion av människor ute
              i samhället.
            </seg>
            <seg n="a3ee06d1">
              I det beredningsarbete som nu sker och som i den mediala debatten
              emellanåt lyfts fram som utmanande pågår nu en bred debatt inte
              minst bland de kommunala organisationerna. Riksdagen bör därför
              avvakta denna beredning för att härigenom få en helhetsbedömning
              innan vi fattar beslut inom området.
            </seg>
            <seg n="ab661d58">
              Migrationsverkets arbete vad gäller såväl handläggningstider
              som formerna för asylprocessen lyfts fram i tre reservationer.
              Migrationsverket, som besökte utskottet i samband med behandlingen
              av betänkandet, gav en bild av situationen vad gäller handläggningstider
              och de problem som just nu gäller i mottagningssystemet. Man gav
              också en bild av hur man ser på inströmningen av asylsökande under
              året och beräkningar inför kommande år. En viss minskning kunde
              förutspås, ett förhållande som beräknades gälla inom hela EU-området.
            </seg>
            <seg n="8aef54bc">
              Kd och mp ser behovet av resurser till verket för att man ska
              klara uppsatta mål för tidsåtgång vad gäller asylsökande i stort
              och framför allt ärenden som rör barn. Riksdagen har till regeringen
              givit ett tillkännagivande om förbättrade underlag för bedömning
              av behovet av och utnyttjandet av resurser för asylprocessen.
              I detta sammanhang är hanteringen av ärenden som rör barn en prioriterad
              fråga. Jag konstaterar att barns utsatta situation i asylprocessen
              är en angelägen fråga för samtliga riksdagspartier.
            </seg>
            <seg n="c7c2c661">
              I kommittén för översyn av utlänningslagstiftningen markeras
              en stor samsyn kring frågan. Hos såväl Migrationsverket som Utlänningsnämnden
              pågår härutöver ett arbete för att utbilda handläggare och beslutsfattare
              i barnfrågor.
            </seg>
            <seg n="a38df5d2">
              Vad gäller fp:s förslag om en möjlighet att göra asylansökan
              i hela landet, som finns i en reservation, konstaterar jag liksom
              utskottsmajoriteten att detta förhållande i princip redan gäller
              i dag.
            </seg>
            <seg n="f7dd3d82">
              I sex reservationer lyfts frågor om sjukvård och barns situation
              fram. I en gemensam sexpartireservation om ensamkommande barn
              föreslås bland annat att Migrationsverket endast bör ansvara för
              att utreda de ensamkommande barnens asylskäl. Vidare lyfts kommunernas
              ansvar fram. Det gäller ansvaret för barnen och av vem och på
              vilket sätt barnens situation ska hanteras. Man anser vidare att
              regeringen snarast ska återkomma med förslag om hur Migrationsverket
              ska ges möjlighet att sluta avtal med ett antal kommuner om mottagandet
              av barn.
            </seg>
            <seg n="87a3e3c2">
              Som utskottet har informerats om har en utbildningssatsning gjorts,
              och görs, hos såväl Migrationsverket som Utlänningsnämnden vad
              gäller frågor som rör barn. Kommunernas socialtjänst har ett ansvar
              för asylsökande barn. Detta ansvar kan dock utvecklas och tydliggöras
              på ett bättre sätt. En interdepartemental arbetsgrupp med uppgift
              att arbeta fram ett förslag till arbetsfördelning mellan Migrationsverket
              och kommuner presenterar sitt arbete denna månad.
            </seg>
            <seg n="78e706d8">
              Barns utsatta situation är på inget sätt någon ny fråga. Genom
              Migrationsverket och Regeringskansliet har utskottet informerats
              om de beräkningar som varit föremål för diskussion mellan ansvariga
              organisationer vad gäller kostnader för handläggningen av bland
              annat ensamkommande barn.
            </seg>
            <seg n="13b0b351">
              Jag utgår från att den interdepartementala arbetsgruppens arbete
              som ska presenteras ligger i linje med vad som framkommer i reservation
              11. Vi bör dock avvakta med förslaget för ett mera heltäckande
              beslut. Det av nuvarande migrationsministern tillsatta barnrådet
              har just inlett sitt arbete och bör också ges möjlighet att framlägga
              viktiga synpunkter.
            </seg>
            <seg n="6d02f2ad">
              Herr talman! Tre särskilda yttranden har också lagts fram. Där
              gör m, fp och kd en markering när det gäller anslagsfördelningen.
              Samtliga tre partier vill öka anslaget till Migrationsverket för
              att snabba upp handläggningsprocessen och härigenom minska kostnaden
              i mottagningssystemet.
            </seg>
            <seg n="b2c33ca5">
              Frågan om ökade anslag och härigenom dynamiska effekter har diskuterats
              i utskottet och varit föremål för en förstudie genom riksdagens
              utredningstjänst. Migrationsverket har visat på en analys av situationen
              och möjliga effekter. Utskottet har beslutat att gå vidare med
              en granskning. Riksdagen bör därför avvakta denna av utskottet
              beslutade utredning.
            </seg>
            <seg n="21758b5f">
              Såväl m som kd för vidare fram förslag om nedläggning av Integrationsverket
              och om att man ska överföra delar av verksamheten till Migrationsverket.
              Utskottsmajoriteten gör en annan bedömning av situationen och
              ser ett värde i att bibehålla Integrationsverket som en samlande
              myndighet för det breda integrationsarbete som förs och behöver
              föras i samhället.
            </seg>
            <seg n="3d994618">
              Herr talman! Jag har överskridit tiden, men jag har försökt markera
              frågeställningar. Jag vill än en gång yrka bifall till förslaget
              i betänkandet och avslag på reservationerna.
            </seg>
          </u>
          <note n="d146e9f8">
            I två reservationer, från m respektive kd, föreslås kraftfullare
            åtgärder för att skydda kvinnors och flickors rättigheter.
          </note>
          <note type="speaker" n="fe2dd9a1">
            Anf. 147 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-3" n="e9c61357">
            <seg n="b0c975b7">
              Herr talman! Göte Wahlström gör det som är väldigt vanligt bland
              socialdemokrater i dag i den flyktingpolitiska debatten. Han varnar
              för att det finns starka främlingsfientliga och främlingsosäkra
              krafter i samhället. Sedan säger han att vi alla i kammaren är
              överens, att det är tur att vi inte tycker som de.
            </seg>
            <seg n="0a89fcbe">
              Jag är helt enig med Göte Wahlström om att vi ska vara stenhårda
              när det gäller främlingsfientligheten och alltid ta debatten och
              stå upp för humaniteten. Men det vore också bra ifall Göte Wahlström
              någon gång nämnde den starka opinionen, som finns i samhället.
              Det är betydligt fler som engagerar sig för en mer solidarisk
              flyktingpolitik. Jag är gång på gång på demonstrationer som samlar
              hundratals, ibland tusentals, människor som vill visa solidaritet
              med en människa som vill stanna i Sverige. Så ser verkligheten
              i Sverige i huvudsak ut.
            </seg>
            <seg n="078720e8">
              Jag har tre öppna frågor till Göte Wahlström.
            </seg>
            <seg n="1ceb370f">
              Den första handlar om att Socialdemokraterna har styrt sedan
              1994, i princip också dessförinnan, med ett undantag. Är du nöjd
              med svensk integrationspolitik? Tycker du att den fungerar?
            </seg>
            <seg n="acff3e72">
              Den andra frågan som jag har till Göte Wahlström gäller att du
              och jag, när vi stod här förra året och diskuterade, hade samma
              syn på hur flyktingpolitiken på EU-nivå skulle vara: Man skulle
              jobba med minimiregler. När bytte du åsikt, Göte Wahlström?
            </seg>
            <seg n="db801470">
              Sedan har jag en tredje fråga som jag skulle vilja ställa. Jag
              känner en oro för att regeringen håller på att backa från det
              krav som du själv har varit med och röstat igenom i riksdagen,
              nämligen att vi ska lägga ned Utlänningsnämnden. Är Göte Wahlström
              och socialdemokraterna i riksdagen beredda att ta ett gemensamt
              initiativ för att ytterligare trycka på regeringen i den frågan?
            </seg>
          </u>
          <note type="speaker" n="4a42a9e2">
            Anf. 148 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-c5395cb528af339f-0" n="ad3974ca">
            <seg n="ef1a6c2c">
              Herr talman! Tre öppna frågor, säger Erik Ullenhag.
            </seg>
            <seg n="90236308">
              Vi sitter just nu i ett arbete vad gäller en översyn av utlänningslagstiftningen.
              Vi är helt överens om att processa detta. Det är en enig riksdag,
              och vi arbetar med frågeställningarna. Jag tycker att det tydligt
              nog visar den process som vi alla är inbegripna i.
            </seg>
            <seg n="71c1e1ee">
              Vi har styrts av socialdemokratin sedan 1994, säger Erik Ullenhag.
              Det är sant, och jag är glad för det. Jag kan se att mycket av
              det politiska tänkande som finns också genomsyrar det som pågår
              ute i våra kommuner. Erik Ullenhag och jag hade en dialog under
              den allmänpolitiska debatten kring de här frågeställningarna.
              Erik Ullenhag gav en bild av ett svart Sverige. Jag gav en bild
              av ett vitt Sverige, det vill säga ett Sverige som var väldigt
              offensivt, där det fanns mycket gott att visa upp. Jag gav också
              bilder från min hemkommun och det arbete som jag själv har varit
              inblandad i vad gäller integrationsarbete och där jag sett de
              positiva effekterna.
            </seg>
            <seg n="f2a26353">
              Vi är nog ganska goda kålsupare båda två att måla upp svarta
              och vita bilder. Det är därför jag i mitt anförande försökte markera
              den samstämmighet som egentligen finns mellan riksdagens partier
              mellan de debatter som förekommer här i kammaren. Då är vi mer
              pragmatiska i vår hållning att leta fram lösningar för en offensiv
              och bra politik även inom detta integrationspolitiska område.
            </seg>
          </u>
          <note type="speaker" n="70d4dc20">
            Anf. 149 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-4" n="e9c61357">
            <seg n="cf269a3f">
              Herr talman! Det är nog en skillnad mellan Göte Wahlström och
              mig i synen på hur integrationspolitiken har lyckats. När det
              finns bostadsområden som Herrgården där, som jag nämnde i mitt
              anförande, 11 % har jobb och 82 % är beroende av socialbidrag
              tycker jag att integrationspolitiken har misslyckats kapitalt.
              Där är man fast i utanförskap.
            </seg>
            <seg n="b4d20edc">
              Göte Wahlström svarade inte på två av mina frågor. Jag upprepar
              dem. När bytte Göte Wahlström ståndpunkt när det gäller hur flyktingpolitiken
              på EU-nivå ska formas? För ett år sedan tyckte Göte Wahlström
              som jag att det ska vara minimiregler. Nu gissar jag att Göte
              Wahlström står bakom regeringen. När bytte Göte Wahlström åsikt?
            </seg>
            <seg n="ab953201">
              Den andra frågan är: Är Socialdemokraterna och Göte Wahlström
              beredda att trycka på regeringen när det gäller frågan om Utlänningsnämnden?
              Jag läser ur den migrationspolitiska skrivelsen som regeringen
              har lämnat. Det handlar om att reformera asylprocessen och förstärka
              rättssäkerheten i både första och andra instans, och det handlar
              om att förbättra mottagandet av asylsökande.
            </seg>
            <seg n="5f10e593">
              Det var inte det riksdagen beslutade, Göte Wahlström. Det var
              inte det du röstade på. Du röstade på att lägga ned Utlänningsnämnden.
              Har du svängt i den frågan också, eller är du beredd att ta ett
              gemensamt initiativ för att trycka på regeringen så att den i
              slutändan uppfyller ett riksdagsbeslut som börjar bli en svår
              långbänk?
            </seg>
          </u>
          <note type="speaker" n="ae6021fc">
            Anf. 150 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-c5395cb528af339f-1" n="ad3974ca">
            <seg n="c37dcbac">
              Herr talman! Vi är just inne i en process. Vi sitter i ett utredningsarbete.
              Vi har ett uppdrag från den här riksdagen. Vi ska fortsätta med
              det arbetet. Vi är mitt uppe i processen för att genomföra en
              rättssäker process. Vårt arbete just nu är att genomföra det uppdrag
              som riksdagen har givit oss. Vi har ett gemensamt intresse av
              att se till att det blir genomfört.
            </seg>
            <seg n="9fc7b454">
              När det gäller integrationsarbetet kan vi ha olika bilder av
              det. Vi ser positiva och negativa effekter. Vi fick en bild av
              en kommundel i Malmö. Jag kan ge en bild av en kommundel i Jönköping
              som har flyttat fram positionerna genom ett offensivt arbete på
              det integrationspolitiska området. Där har vi ökat sysselsättningsnivån
              på ett ganska radikalt sätt. Vi kan visa på bilder. Låt oss använda
              de positiva bilderna, lyfta fram dem och visa dem som föredömen
              för att därigenom flytta fram positionerna även på de områden
              och ställen där vi i dagsläget inte har lyckats så väldigt bra.
            </seg>
          </u>
          <note type="speaker" n="832d228c">
            Anf. 151 KALLE LARSSON (v) replik:
          </note>
          <u who="kalle_larsson_17fa7c" xml:id="i-6ccd76568e97b527-4" n="efa4f389">
            <seg n="3bbeefc3">
              Herr talman! Låt mig inleda med att säga att jag uppskattar att
              Göte Wahlström pekar på den samstämmighet som finns. Vi är i denna
              kammare, samtliga ledamöter vad jag förstår, överens om att vi
              ska bekämpa rasism och främlingsfientlighet. Vi avvisar den människosyn
              som högerextrema, högerpopulistiska och främlingsfientliga partier
              har. Det är viktigt att säga att rågången ska vara tydlig mellan
              de demokratiska partierna i denna kammare och andra partier utanför
              denna kammare som knackar på dörren så småningom.
            </seg>
            <seg n="14d6d7b7">
              Det finns också risker med en sådan beskrivning, att demonisera
              en grupp och säga att det är de som är fienden, att det är de
              som utgör hotet och att vi här i allt väsentligt är överens. Ärligt
              menat och faktiskt inte för att insinuera någonting skulle jag
              på ett konkret plan vilja få veta vilka frågor som drevs av det
              parti Göte Wahlström syftade på, Ny demokrati, när det gäller
              flyktingpolitiken och som i dag inte har genomförts.
            </seg>
          </u>
          <note type="speaker" n="d509ab5a">
            Anf. 152 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-c5395cb528af339f-2" n="ad3974ca">
            <seg n="8b70d72a">
              Herr talman! Det gläder mig att Kalle Larsson lyfter fram just
              den enhet som finns i de breda perspektiven på det här viktiga
              området. Genom vårt agerande markerar vi att det etablerade politiska
              systemet inte accepterar den flyktingfientlighet som finns ute.
              Vi markerar en samstämmighet. Vi visar på en offensiv hållning
              på det här området.
            </seg>
            <seg n="4d746997">
              Vi hörde tidigare att man från talarstolen sade att det blåser
              en kall vind över Europa. Det gör det bekymmersamt att det är
              så. Det innebär att vi också i det internationella perspektivet
              måste se till att våra svenska tankar förs med och förs fram i
              debatten.
            </seg>
            <seg n="911f55bb">
              Jag hade möjligheten för inte alltför länge sedan att möta företrädare
              för parlamenten ute i Europa i en konferens där vi följde upp
              Tammerforsdokumentet. Vi kunde konstatera att de fyra år som har
              gått sedan Tammerforskonferensen har förändrat positionen ganska
              radikalt ute i Europa. Det gör att man skräms över vad som kan
              hända i en debatt som väldigt snabbt svänger. Jag tror jag har
              markerat just detta förhållande en gång i en debatt med Kalle
              Larsson. Vi måste vara väldigt försiktiga när det gäller att svänga
              åt ena eller andra hållet. Kast på det politiska området kan också
              väldigt snabbt innebära att man lyfter fram krafter ute som vi
              i dag inte ser men som finns under debatten. Det är viktigt att
              vi markerar det härifrån kammaren.
            </seg>
          </u>
          <note type="speaker" n="cb0f218f">
            Anf. 153 KALLE LARSSON (v) replik:
          </note>
          <u who="kalle_larsson_17fa7c" xml:id="i-6ccd76568e97b527-5" n="efa4f389">
            <seg n="f4747727">
              Herr talman! Det är det säkerligen. Det är viktigt att vi markerar
              den samstämmighet som finns. Det har gjorts av Göte Wahlström,
              av tidigare ministrar i andra debatter, av socialdemokrater ständigt
              och jämt. Jag tror att det är bra. Jag tror att den rågången ska
              vara tydlig. Men den konkreta frågan kvarstår. På vilka punkter,
              i vilka frågor och på vilka områden ville Ny demokrati förändra
              svensk flyktingpolitik där det i dag inte är genomfört? Det är
              den konkreta frågan. Nu vill jag ha ett svar av Göte Wahlström
              på den frågan.
            </seg>
          </u>
          <note type="speaker" n="66e3c9b4">
            Anf. 154 GÖTE WAHLSTRÖM (s) replik:
          </note>
          <u who="gote_wahlstrom_4ac171" xml:id="i-c5395cb528af339f-3" n="ad3974ca">
            <seg n="24243fae">
              Herr talman! Låt oss återkomma till den frågeställningen när
              jag har beretts möjlighet att hämta in dessa uppgifter och läsa
              in de tankar som fanns hos Ny demokrati. Jag var inte beredd på
              frågeställningen. Min erfarenhet säger mig dock att vi är långt
              ifrån den bild som Ny demokrati målade upp och hade ambitionen
              att genomföra. Vi är inte i närheten av de tankar som fanns i
              det parti som en gång fanns i den här kammaren.
            </seg>
            <seg n="d768acb3">
              Jag vill än en gång säga härifrån att jag gläder mig över den
              samstämmiga uppfattning och det synsätt som finns i det breda
              perspektivet vad gäller migrations- och asylpolitiken. Det gör
              att vi står starka inför de frågeställningar och utmaningar som
              ligger framför oss. Det finns alltid utmaningar på det här området.
              Det är viktigt att vi då står klara och raka i debatten.
            </seg>
            <seg n="469346b0">
              Dagens aktivitet i Bankhallen gladde mig. Den visar också på
              att det finns en känsla i det här huset för att manifestera när
              vi behöver manifestera kring viktiga frågeställningar.
            </seg>
          </u>
          <note type="speaker" n="d7f13e29">
            Anf. 155 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-29483c09c092bb5e-6" n="9a0a6ff5">
            <seg n="dce25a4c">
              Herr talman! För mindre än hundra år sedan bodde 20 % av Sveriges
              befolkning i USA. Då flydde man Sverige för att söka en annan
              framtid någon annanstans. I dag är Sverige ett land där nästan
              20 % av befolkningen har alla eller delar av sina rötter i ett
              annat land. I grunden är detta en oerhörd rikedom för vårt land.
              I grunden har detta varit med och öppnat Sverige för nya tankar,
              nya företag och nya insikter. Det kan också vara viktigt i en
              debatt som denna att påminna oss alla om att en stor majoritet
              och alltfler av dessa svenskar arbetar, försörjer sig och bidrar
              aktivt till det samhälle som nu också är deras.
            </seg>
            <seg n="5e1347a1">
              Invandring är ingen kostnad. Invandring är ett tillskott och
              i längden en överlevnadsfråga för snart sagt varje land i Europa.
              Men Sverige är också ett land med en mycket gammaldags blågul
              självbild som inte stämmer med den verklighet som vi har. Detta
              är, som flera talare har påpekat, ett mycket stort problem. Vi
              är också ett land med en stor och djup strukturell diskriminering.
              Vi är också ett land med ett näringsliv, privat som offentligt,
              som inte till fullo förmår se sin egen roll i diskrimineringen
              och inte heller förmår se den tillgång som just de individer utgör
              som till exempel Sten Tolgfors så målande beskrev eller som Erik
              Ullenhag talade om.
            </seg>
            <seg n="43e01f24">
              Jag måste fråga: Var är, i framför allt Tolgfors inlägg, upprördheten
              över företagens diskriminering? Det låter som om alla problem
              på denna jord beror på introduktionen, på Göran Persson eller
              på individernas svenskkunnande. Det är lätt att uppröras över
              diskussioner om positiv särbehandling om man är moderat men i
              sitt tal helt bortse från den negativa särbehandling som väldigt
              många människor upplever varje dag.
            </seg>
            <seg n="e06bebb9">
              Integrationspolitiken ska få än mer fokus på att vara en antidiskriminerande
              kraft i politiken. Integrationspolitiken ska än mer gå mot att
              vara en tydlig del i den generella välfärdspolitiken.
            </seg>
            <seg n="1e1cd0b0">
              Jag måste också säga, trots att jag sagt det varenda gång jag
              varit med i de här debatterna, att mycket har hänt, men väldigt
              mycket kvarstår att göra.
            </seg>
            <seg n="2b7467ec">
              Sven Brus ondgjorde sig över att vi har mage att påpeka att någonting
              gott faktiskt också har hänt. Man måste försöka använda båda ögonen;
              annars trillar man lätt. Man måste kunna se de brister som finns
              men också de framgångar som faktiskt har uppnåtts. Jag påstår
              att jag ser båda de här delarna de oerhörda brister som kvarstår
              innan alla människor på allvar bli behandlade på ett likvärdigt
              sätt, men också att vi på ett antal områden har lyckats vända
              en under årtionden negativ utveckling.
            </seg>
            <seg n="208b4e7b">
              Detta syns framför allt på tre områden, som jag kan dra mycket
              kort. Det syns på arbetslöshetssiffrorna, där vi har sett en förändring
              som är den första på tre årtionden när det handlar om arbetslöshet
              bland framför allt invandrade personer från länder utanför Europa.
              Det syns i utvecklingen i många av de kommuner som har funnits
              med i utvecklingsavtalen. Det syns också i det förändrade mottagandet
              av nyanlända, något som väldigt många kommuner har moderniserat
              och humaniserat.
            </seg>
            <seg n="ff2aa136">
              Det samlade grepp om integrationspolitiken som vi diskuterar
              i dag, som till stora delar är en gemensam grund som regeringspartiet,
              Vänsterpartiet och Miljöpartiet står bakom, handlar om att kraftsamla
              integrationspolitiken för att den ska få ett genomslag inom alla
              politikområden. Det handlar om att förbättra både genomförandet
              och också uppföljandet, vilket jag tror att Erik Ullenhag frågade
              efter. Områden som ska prioriteras är framför allt arbete, utbildning,
              etnisk mångfald i staten, hälsa, boende och diskriminering. Vi
              ska också se till att riksdagen fortlöpande får en redovisning
              av resultaten på alla de här områdena men också en samlad redovisning
              som ska lämnas till riksdagen hösten 2006.
            </seg>
            <seg n="1b59a87b">
              Integrationsverkets uppföljande, utvärderande och kunskapsförmedlande
              roll är det som ska prioriteras i styrningen. Vi måste sätta upp
              ett antal mål, något som också efterlystes, till exempel på två
              av de mest centrala områdena. För det första handlar det om elever
              med utländsk bakgrund. Fler av dem måste lämna grundskolan med
              fullständiga betyg. Detta gäller även de nationella programmen
              i gymnasieskolan. För det andra måste sysselsättningen för invandrade
              öka och närma sig den som gäller för befolkningen i sin helhet.
              Det är självklart vilket annat mål går att ställa upp?
            </seg>
            <seg n="b934359e">
              Detta är också en mycket viktig del i de tillväxtsamtal som regeringen
              nu för med näringslivet. Om detta ska fungera, om vi ska komma
              i närheten av att öka sysselsättningen, måste nämligen fler företag
              till exempel erbjuda praktikplatser.
            </seg>
            <seg n="272c7356">
              Vi arbetar också med ett nytt system, vilket nämnts här tidigare,
              när det gäller etableringen av nyanlända. Det handlar framför
              allt om det jag tror att alla partier i grunden är väldigt överens
              om vikten av, nämligen att kunna erbjuda praktik, språk och validering
              samtidigt, samfällt och från början. Där kommuner redan har förändrat
              mottagningen i riktning mot detta syns också effekterna väldigt
              snart i hur sysselsättningen utvecklar sig.
            </seg>
            <seg n="9d89e011">
              Staten måste bli ett föredöme när det gäller etnisk mångfald
              i arbetslivet. Ökade insatser görs och måste fortsätta för att
              motverka diskrimineringen. Det handlar om alltifrån den förstärkta
              lagstiftningen till ökade medel till DO. Det handlar om de antidiskrimineringsbyråer
              som mycket framgångsrikt arbetar och som jag tror att framför
              allt Mona Jönsson nämnde. Det handlar om de utredningar som nu
              successivt kommer att ge oss mer kunskap och forskning om den
              strukturella diskrimineringens utbreddhet, djup och faror. Det
              handlar om det ökade stödet till ett centrum mot rasism där de
              frivilligorganisationer som arbetar mot rasismen får en bas, utrymme
              och resurser för att kunna bedriva det viktiga arbetet. Det handlar
              om insatser för att stödja ungdomar, framför allt flickor som
              riskerar att utsättas för inte så kallat hedersrelaterat våld
              utan hedersrelaterat våld en mycket grym verklighet som alltför
              många lever i här i vårt land i dag. Det handlar till sist också
              om den ökade jämställdhetens betydelse mellan kvinnor och män,
              oavsett etnisk bakgrund.
            </seg>
            <seg n="23543063">
              Alla är vi olika, men vi har lika värde. Det är det som är svensk
              integrationspolitik.
            </seg>
          </u>
          <note type="speaker" n="f062959e">
            Anf. 156 SVEN BRUS (kd) replik:
          </note>
          <u who="sven_brus_ffd953" xml:id="i-c5e18cab68aad828-1" n="1a61cf3b">
            <seg n="673801df">
              Herr talman! Jag tillät mig att kritisera regeringen för dess
              skrivning i budgetpropositionen där man, som jag uppfattar det,
              väldigt ensidigt säger att utvecklingen går åt rätt håll. Jag
              tycker också att man ska ha båda bilderna och se nyanserat på
              detta. Det går förvisso att hitta goda exempel. Statsrådet har
              här nämnt några. Men det samlade budskapet i propositionen är
              ändå att det går åt rätt håll.
            </seg>
            <seg n="2e177d7d">
              Sedan finns det en annan verklighet som man kan läsa om i till
              exempel rapporten Integration 2002 : Två tredjedelar saknar egen
              försörjning. Åtta av tio klarar inte godkänd sfi-nivå under första
              året. Sex av tio går fortfarande kvar i svenskundervisningen efter
              tre år. Medelinkomsten för de här människorna ligger efter tre
              år långt under befolkningens i övrigt.
            </seg>
            <seg n="a040e5f0">
              Med all respekt för de goda exemplen, som vi ska glädjas åt,
              skulle jag ändå vilja fråga: Tror inte statsrådet att det i ett
              sådant här påstående att det går åt rätt håll och i den ensidiga
              beskrivning som jag upplever finns i regeringens proposition finns
              en grogrund för den misstro och kanske till och med fientlighet
              som man finner hos många människor i dag, både mot migrationspolitiken
              och mot integrationspolitiken? Jag är rädd att det ensidiga påståendet
              att utvecklingen går åt rätt håll, som människor inte känner igen,
              spär på den här misstron och fientligheten. Är det inte dags att
              inta en mer ödmjuk och kanske mer verklighetsbaserad hållning
              och inse att svensk integrationspolitik i grunden har misslyckats
              när två tredjedelar inte kan försörja sig själva efter tre år
              i Sverige?
            </seg>
          </u>
          <note type="speaker" n="06411a34">
            Anf. 157 Statsrådet MONA SAHLIN (s) replik:
          </note>
          <u who="mona_sahlin_0bba03" xml:id="i-29483c09c092bb5e-7" n="9a0a6ff5">
            <seg n="237b8dc5">
              Herr talman! Sven Brus fortsätter att envist påstå att det finns
              en ensidig beskrivning. Jag fortsätter nog lika envist att säga
              att det gör det inte alls! Såväl skrivelser och propositioner
              som hela regeringens arbete utgår från att det finns väldigt många
              områden där svensk integrationspolitik absolut inte har lyckats.
              Sven Brus nämnde några. Arbetslöshetssiffrorna visar ett förskräckande
              avstånd mellan människor med så kallat ursvenskt ursprung och
              människor med utländskt ursprung. Det finns många exempel på bostadsområden
              där utanförskapet är stort, som Erik Ullenhag nämnde. Det håller
              jag med om. Det är därför jag är politiker. Det är därför jag
              är integrationsminister: därför att det finns områden där vi icke
              har lyckats.
            </seg>
            <seg n="d28ec6a8">
              Det är därför det är så viktigt att i Integrationsverkets rapport
              om integrationen se också de områden där vi har kommit en bit
              närmare en annan tingens ordning. Det är ju dem vi måste lära
              av. De, påstår jag, finns också.
            </seg>
            <seg n="d7ead8a0">
              Jag håller alltså inte med om beskrivningen av denna ensidiga
              beskrivning. Jag fortsätter nog att påstå att av både misslyckanden
              och lyckanden försöker vi nu forma ett mer samlat och generellt
              grepp om svensk integrationspolitik som jag hoppas också kan visa
              sig i praktisk handling ännu mer än vad det gjort så här långt.
            </seg>
          </u>
          <note type="speaker" n="fa706806">
            Anf. 158 SVEN BRUS (kd) replik:
          </note>
          <u who="sven_brus_ffd953" xml:id="i-c5e18cab68aad828-2" n="1a61cf3b">
            <seg n="078bbb7d">
              Herr talman! Återigen, det finns goda exempel. Trots det är det
              på de grundläggande områdena som politiken har misslyckats, att
              få människor att få ett fotfäste, att kunna försörja sig själva,
              att uppleva den värdighet som ligger i att kunna leva på en lön.
              Det är på de grundläggande områdena som politiken har misslyckats.
            </seg>
            <seg n="d1a6a775">
              Sedan finns det goda exempel på projekt som har hjälpt människor
              att fungera bättre i ett bostadsområde och sådant. Låt oss inte
              förakta det. Det är jättebra. Men på de grundläggande områdena
              har politiken misslyckats.
            </seg>
            <seg n="8cd8e016">
              Nu ser vi fram emot ett behov av arbetskraft i vårt land. Vi
              kan i det avseendet behöva konkurrera med andra länder i vår omvärld
              som befinner sig i samma demografiska situation. Då skulle jag
              vilja säga så här: Hur tror statsrådet att de verklighetsbilder
              som jag återgav i min förra replik hjälper till att locka arbetsvilliga
              människor till vårt land? Efter tre år saknar ju två tredjedelar
              av dem som har kommit till vårt land möjlighet att försörja sig
              själva. Skillnaderna i sysselsättningsgrad bland inrikes och utrikes
              födda kvarstår i princip livet ut. Efter 20 år i Sverige är skillnaden
              fortfarande markant mellan de här två grupperna. Vad är det för
              budskap vi skickar ut till vår omvärld när vi säger: Kom hit och
              hjälp oss att fylla våra arbetskraftsbehov! Man kan ju inte försörja
              sig. Man kan ju inte leva i Sverige.
            </seg>
          </u>
          <note type="speaker" n="a2c573b9">
            Anf. 159 Statsrådet MONA SAHLIN (s) replik:
          </note>
          <u who="mona_sahlin_0bba03" xml:id="i-29483c09c092bb5e-8" n="9a0a6ff5">
            <seg n="648c78e5">
              Herr talman! Det jag avser när jag pratar om de goda exemplen
              är inte projekt som har varit mer eller mindre lyckade, utan det
              är de hårddata som finns i arbetslöshetsstatistiken, där vi för
              första gången på 30 år, inte bara för ett år utan under ett antal
              år, har förändrat verkligheten. Det har verkligen blivit fler
              jobb just bland de grupper vi talar om nu. Arbetslösheten har
              sjunkit fortare än för genomsnittet, och sysselsättningen har
              vuxit snabbare än bland genomsnittet. Det är den lärdomen vi nu
              ska föra vidare, inte bara erfarenheter av något litet projekt.
            </seg>
            <seg n="5c572467">
              Sedan delar jag Sven Brus sätt att diskutera arbetskraftsinvandringen.
              När den än kommer och vilka former den än kommer att ha är det
              avgörande att behovet finns i väldigt många länder i Europa. De
              länder som kan visa upp att man har en icke-diskriminerande arbetsmarknad
              kommer att ha ett försteg. De länder som kan visa att de inte
              har rasism och att de inte har främlingsfientliga partier i sin
              riksdag kommer också att ha ett försteg.
            </seg>
            <seg n="29717503">
              Det är därför det är så viktigt också i Sven Brus sätt att resonera
              att vända sig till svenskt näringsliv, som har detta arbetskraftsbehov,
              och fråga var deras samlade arbete mot sin egen diskriminering
              är. Politiken kan komma långt, längre än vi har gjort i dag, men
              det kvarstår väldigt mycket från företagens sida, från svenskt
              näringslivs sida, om vi ska kunna komma hela vägen. Det är därför
              tillväxtsamtalen som förs just om detta område är av avgörande
              betydelse. Svenskt näringsliv behöver ha mycket större förtroendekapital
              än man har i dag. Det här kan vara ett sätt att visa det.
            </seg>
          </u>
          <note type="speaker" n="36e4e82b">
            Anf. 160 STEN TOLGFORS (m) replik:
          </note>
          <u who="sten_tolgfors_b0487c" xml:id="i-cc1db5dcb24b4d67-2" n="9e5f13c0">
            <seg n="b171cb26">
              Herr talman! Först av allt är det intressant att höra Mona Sahlin
              tala väl om arbetskraftsinvandring samtidigt som hon sitter i
              en regering som bromsar ett nytt regelverk som möjliggör arbetskraftsinvandring.
              Det är bara ett av alla konkreta exempel på motsägelsefullheten
              i regeringens politik.
            </seg>
            <seg n="079ade7e">
              Senast vi diskuterade integration i riksdagen fanns ingen minister
              här. Nu har vi två, men fortfarande saknar vi ett enda konkret
              besked om vad man vill göra åt de problem vi ser.
            </seg>
            <seg n="d2eb5401">
              Mona Sahlin återkommer annars till riksdagen varje år och hävdar
              att Moderaterna inte pratar om negativ särbehandling. Nehej! Jag
              tror snarare att det är så att Mona Sahlin inte hör vad vi säger,
              ibland för att hon inte är här, ibland för att hon inte lyssnar.
              Hon läser definitivt inte de skrifter vi producerar, som vår proposition
              på partistämman.
            </seg>
            <seg n="21a2ad40">
              Vi sektoriserar nämligen inte alls. Vi pratar om problemet att
              man inte tar till vara de erbjudanden i form av kunskap och arbetsinsatser
              som alla som kommer till Sverige har att komma med. Man är bättre
              utbildad än svenska folket i snitt. Jag jämförde förut med motsvarande
              en hel svensk stad av akademiker som inte tas till vara.
            </seg>
            <seg n="76f1d3ec">
              Mona Sahlin däremot vill behålla särbehandlingen, kollektiviseringen.
              Martin Luther King sade i sitt I have a dream -tal att han drömde
              om den dag då hans barn skulle bli bedömda inte efter färgen på
              sin hud utan efter måttet på sin karaktär. Det är exakt i den
              andan som vi moderater verkar.
            </seg>
            <seg n="180a8d57">
              Jag vill hävda att det är direkt kontraproduktivt att göra som
              Mona Sahlin, att med särbehandling legitimera att man behandlar
              invandrare annorlunda än andra på arbetsmarknaden. Då säger hon
              just att ursprung och hudfärg är en relevant faktor att ta hänsyn
              till när man anställer människor.
            </seg>
            <seg n="a3f657f3">
              Nu råkar det vara så att Mona Sahlin menar att det ska vara i
              positiv riktning. Men dessvärre kan jag berätta för ministern
              att det finns de som anser att det ska vara åt andra hållet. Detta
              vill jag aldrig legitimera. Det är enbart utbildning, vilja, drivkraft,
              motivation och ansvarstagande som ska vägas in när man bedömer
              en persons kvalifikationer för en anställning. Målet måste vara
              precis det motsatta mot det Mona Sahlin redogör för, att vi beaktar
              ursprung så lite som möjligt. Först då är vi av med diskrimineringen
              på arbetsmarknaden.
            </seg>
          </u>
          <note type="speaker" n="af4eddda">
            Anf. 161 Statsrådet MONA SAHLIN (s) replik:
          </note>
          <u who="mona_sahlin_0bba03" xml:id="i-29483c09c092bb5e-9" n="9a0a6ff5">
            <seg n="787de9e5">
              Herr talman! Jag lyssnar verkligen, Sven Tolgfors, både nu och
              andra gånger. Jag kan möjligen ibland ha lite problem att följa
              logiken i det Moderaterna egentligen säger och menar, framför
              allt när det gäller diskriminering på arbetsmarknaden.
            </seg>
            <seg n="be7a595f">
              Sven Tolgfors pratade om att det är allvarligt att man inte utnyttjar
              kompetensen. Man ser inte den kapacitet som invandrarna har. Jag
              har bara en liten fråga. Vilka är man? Vilka är det som inte ser
              den här kompetensen? Vilka är det som inte tar till vara den enorma
              tillgång som dessa människor är? Är det regeringen? Är det jag?
              Eller är det också svenskt näringsliv? Är det också företag och
              personalansvariga runtom i landet som konsekvent lägger bort en
              ansökan om där står Muhammed och plockar fram den där det står
              Sven eller Mona?
            </seg>
            <seg n="198df3a6">
              Om vi ska komma längre måste också Moderaterna se att strukturell
              diskriminering måste bekämpas även ute på arbetsplatserna. Då
              måste man också se att positiv särbehandling är någonting som
              jag får krav på just från många företag. Man vill att det skapas
              ett lagutrymme för det många företag i dag försöker, nämligen
              att se att nu behöver man verkligen bredda kompetensen på den
              här arbetsplatsen. Nu behöver vi verkligen få in människor som
              också har en annan etnisk bakgrund, för det är en kompetens i
              sig. I dag är det tveksamt om diskrimineringslagen tillåter det.
              De här företagen vill få den möjligheten, och det tycker jag att
              de ska få.
            </seg>
          </u>
          <note type="speaker" n="45a4ad8c">
            Anf. 162 STEN TOLGFORS (m) replik:
          </note>
          <u who="sten_tolgfors_b0487c" xml:id="i-cc1db5dcb24b4d67-3" n="9e5f13c0">
            <seg n="4b07c617">
              Herr talman! Det blir tragikomiskt när Mona Sahlin säger att
              hon lyssnar till Moderaterna, och sedan vet hon inte ens vad jag
              heter. Så mycket lyssnar Mona Sahlin. Hon kallar mig Sven hela
              tiden. Det säger väl en del.
            </seg>
            <seg n="e190d5fe">
              Låt mig också säga att bakgrund inte alls är en kompetens. Språkkunnighet
              är en kompetens. Kännedom om andra kulturer är en kompetens. Det
              kan också vara relevant att man har jobbat i en bransch som gör
              att man har kontakter. Men bakgrunden är inte en kompetens. Att
              jag är uppväxt i Åmål är inte en kompetens.
            </seg>
            <seg n="2f5ec6a4">
              Tvärtom, Mona Sahlin, måste vi göra så att vi betraktar enskilda
              människor som individer, oavsett ursprung. Då finns det bara en
              väg. Sluta gena i debatten, som regeringen nu gör. I stället måste
              vi se att det är ett tålmodigt, långsiktigt opinionsarbete i kombination
              med att avskaffa särlösningar som vi måste ta tag i. Dessutom
              finns faktiskt vissa diskriminerande delar av svensk lag som jag
              får återkomma till i andra sammanhang. Det är nämligen ekonomiskt
              rationellt både för myndigheter och företag i en alltmer internationaliserad
              värld och ett mer internationaliserat samhälle att ta till vara
              människor med kännedom om olika språk och kulturer.
            </seg>
            <seg n="d381270e">
              Vi ser också att en betydande del av svensk hemmamarknad består
              av människor som har en annan språklig och kulturell bakgrund.
              Det handlar om att bryta osäkerhetens barriärer. Det är just de
              arbetsplatser som medvetet har skärskådat sig själva och för vilka
              det har blivit naturligt att anställa människor med lämplig kompetens,
              oavsett födelseland, som är lyckosamma. De som är tveksamma till
              att anställa människor med annan bakgrund är de som aldrig har
              prövat. Då är inte framgångsreceptet att lyfta fram just ursprung
              och bakgrund och säga att det är en särskild kompetens och att
              man ska särbehandla människor. Då flyttar man fokus.
            </seg>
            <seg n="a492893c">
              Invandrare är inte annorlunda än andra människor. Vi har alla
              olika utbildningsbakgrund och olika kunskaper. Direkt när vi lämnar
              det är vi ute på mycket tunn is. Det leder till diskriminering
              i förlängningen. Det legitimerar Mona Sahlin genom att säga just
              det hon sade i kammaren, att bakgrund är något särskilt att ta
              hänsyn till. Det är det inte. Det är människors kvaliteter som
              är värda att ta hänsyn till, inte ursprung.
            </seg>
          </u>
          <note type="speaker" n="f969a6a9">
            Anf. 163 Statsrådet MONA SAHLIN (s) replik:
          </note>
          <u who="mona_sahlin_0bba03" xml:id="i-29483c09c092bb5e-10" n="9a0a6ff5">
            <seg n="3fb3dfee">
              Herr talman! Jag får först be om ursäkt. Från att ha haft diskussioner
              med Sven Brus blev det Sven Tolgfors. Jag är mycket medveten om
              att du heter Sten. Men jag ber om ursäkt om du tog det som en
              förolämpning.
            </seg>
            <seg n="00f0e22c">
              Jag är övertygad om att hela Sten Tolgfors uppväxt, bakgrund,
              möten med människor och utbildning har betydelse för den kompetens
              du har i dag, precis som min uppväxt, bakgrund, kamratskapskrets,
              sociala umgänge och språkkunskaper har betydelse för min kompetens.
              Precis det har många företag insett, att också den som har en
              utländsk bakgrund, en utländsk kompetens, en utländsk kamratkrets
              och andra erfarenheter faktiskt är en tillgång.
            </seg>
            <seg n="c1753874">
              På konferensen som vi hade i Tylösand i somras med näringslivet
              var det många företagare som där förde fram: I stället för negativ
              särbehandling tror vi att det vore viktigt och bra för företaget
              att ha anställda som har samma bakgrund som Sveriges befolkning.
              Därför har jag bett en utredning titta på om lagen kan förändras,
              så att de företag som vill bygga in en positiv särbehandling också
              får möjlighet att göra det.
            </seg>
            <seg n="c1f653bb">
              Min ideologiska övertygelse, Sten Tolgfors, är ändå att för att
              man ska kunna förändra den strukturella diskrimineringen och den
              negativa särbehandlingen måste man använda lagstiftningen. Näringslivet
              självt måste också komma längre när det gäller att förmå att se
              sin egen roll i diskrimineringen. Det har lett fram mig till att
              använda diskrimineringslagen i detta syfte. Jag tror att det är
              rätt väg. Jag tror att det till och med är en mycket viktig väg.
            </seg>
          </u>
          <note type="speaker" n="0571de90">
            Anf. 164 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-5" n="e9c61357">
            <seg n="a13802aa">
              Herr talman! Låt mig inledningsvis tacka dig, Mona Sahlin, för
              att du är här och också för den ingång du hade till den här frågeställningen,
              att invandring i grunden är något positivt. Med tanke på de stämningar
              som ibland råder i det politiska samtalsklimatet tror jag att
              detta är viktigt att hela tiden upprepa.
            </seg>
            <seg n="6949d0a7">
              Jag tror att vi har lite olika syn på och olika bilder av verkligheten.
              Det ger inte så mycket att bråka om det. Jag tror tyvärr att det
              kommer att visa sig att den sysselsättningsuppgång bland folk
              med utomnordisk bakgrund som vi såg i samband med en högkonjunktur
              kommer att förbytas till sin motsats, till ett rejält ras, nu
              när vi går in i en betydligt tuffare situation och arbetslösheten
              stiger.
            </seg>
            <seg n="64f4e258">
              Jag har tre konkreta frågor.
            </seg>
            <seg n="aaf0ac09">
              Jag fick häromdagen höra talas om en ung tjej från Libanon som
              vuxit upp i Sverige. Hon har sitt ursprung i Libanon och har drabbats
              av tvångsgifte i Libanon. Hon har fått hjälp med att bli skild,
              inte av sin familj utan av en annan person i Sverige. Hon har
              sedan inte vågat återvända till sin familj utan har levt ute,
              levt hos zigenare, levt hemlös, levt på Plattan och till slut
              tagit kontakt med socialen. Svaret hon fick var att hon skulle
              ta kontakt med sin familj som hon inte vågade ta kontakt med.
              Jag tror att det finns ett problem med att vi är för inriktade
              på att förena en familj med en minderårig flicka i den situationen.
              Jag skulle vilja ha en kommentar till det.
            </seg>
            <seg n="6e3d8b80">
              Den andra frågan gäller det politiska ansvaret. Göran Persson
              sade vid sin regeringsombildning: Det finns ingen kompetent med
              invandrarbakgrund att sätta i min regering. Jag skulle vilja höra
              vad Mona Sahlin tror att det sänder för signal. Jag kan ge ett
              par exempel: Nalin Pekgul och Luciano Astudillo. Jag tror att
              bägge är mer kompetenta än ett par av de statsråd som sitter i
              regeringen nu. Det är trist att en folkpartist måste peka på socialdemokrater
              som är kompetenta. Men tror du inte att det sänder en väldigt
              stark signal som ytterligare cementerar svårigheter att komma
              in på arbetsmarknaden?
            </seg>
            <seg n="45bcf22e">
              Den tredje frågan gäller också din chef Göran Persson. Vad tror
              du att det sänder för signal när han går ut och pratar om social
              turism? Hur reagerar du på det? Det han indirekt säger är: Polackerna
              är benägna att fuska med bidrag, men vi litar på fransmän och
              britter.
            </seg>
          </u>
          <note type="speaker" n="d550c37e">
            Anf. 165 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-29483c09c092bb5e-11" n="9a0a6ff5">
            <seg n="1c6c953f">
              Herr talman! Jag vill först kommentera Erik Ullenhags farhåga,
              när arbetsmarknaden nu blir tuffare, för att situationen för just
              gruppen med utländsk bakgrund drastiskt skulle förändras. Den
              risken finns. Men jag måste säga att så här långt, som vi har
              kunnat se av siffrorna och utvecklingen, har inte det skett. När
              vi nu både förstärker uppdraget på Arbetsmarknadsstyrelsen och
              förändrar introduktionen så kanske, kanske vi också kan visa att
              vi inte bara tillfälligt bröt en negativ 30-årig utveckling, utan
              att någonting har hänt i inställningen och kunskapen också ute
              i svenskt näringsliv. Det är det som nu är så viktigt när det
              gäller arbetsmarknadspolitikens koncentration på just de här grupperna.
            </seg>
            <seg n="565c640e">
              Sedan berättade Erik Ullenhag om en tjej från Libanon. Jag kan
              inte kommentera det mer än att säga att jag har träffat många
              flickor i motsvarande situation. Man ska inte svära i riksdagens
              talarstol, och det ska jag inte heller göra, herr talman. Men
              jag blir fruktansvärt upprörd över de socialkontor som fortfarande
              säger: Det här är ett familjeproblem. Prata ut med din pappa.
              Prata ut med dina bröder. Så här får de inte göra. Då har man
              inte förstått vad hedersrelaterat våld handlar om.
            </seg>
            <seg n="b025f02d">
              Det finns bara ett sätt, och det är att sätta de här flickorna
              i centrum. Det är deras liv det måste handla om, deras rätt att
              leva sina egna liv och fatta fria beslut om sin framtid. Regeringen
              har på olika sätt gett resurser till kunskapen och gett den direkta
              ordern till många länsstyrelser men också till socialkontoren
              när det gäller att bemöta flickor som har den bakgrunden att flickorna
              måste komma först. Är familjen problemet måste man acceptera det
              och utgå från en annan verklighet.
            </seg>
          </u>
          <note type="speaker" n="fca86e9e">
            Anf. 166 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-6" n="e9c61357">
            <seg n="ff5333d8">
              Herr talman! Jag ska börja med att säga att jag tror att vi egentligen
              delar inställningen till hur man ska hantera en ung kvinna som
              hamnar i den här situationen. Det kan behövas lagförändringar.
              Det kan behövas en fullständigt förändrad syn där man mer riktar
              sig mot individ än familj i sådana här lägen för att komma till
              rätta med problemen.
            </seg>
            <seg n="42452560">
              Jag kan återupprepa mina frågor, så får Mona Sahlin chansen att
              svara på dem.
            </seg>
            <seg n="c8484538">
              Jag håller med Mona Sahlin om att ansvaret för att vi har en
              bristande integration inte bara är politiskt. Ansvaret delar vi
              alla egentligen. Integration handlar om en tvåpartsprocess av
              oss som har bott i Sverige i generationer och nya svenskar. Det
              finns ett ansvar hos näringslivet, och det finns ett ansvar hos
              de politiska partierna. Men som opinionsbildare är statsministern
              mycket viktig. När han då säger att det inte finns någon kompetent
              invandrare att sätta i hans regering, att han inte vill kvotera,
              är jag rädd för att det ökar diskrimineringen i samhället. Dessutom
              är det ganska oförskämt mot de kompetenta invandrare som av någon
              outgrundlig anledning har valt just Mona Sahlins parti i stället
              för Folkpartiet. Men min fråga kvarstår: Hur ser Mona Sahlin på
              det uttalandet, och vad betyder det?
            </seg>
            <seg n="bd9d2720">
              Den andra frågan gäller den diskussion som statsministern helt
              oprovocerat körde i gång om social turism. Stöder Mona Sahlin
              statsministerns uttalanden? Tror Mona Sahlin att det finns större
              risk att en polack kommer till Sverige och fuskar med bidrag än
              att en britt, fransman, portugis, italienare eller en svensk gör
              det?
            </seg>
          </u>
          <note type="speaker" n="f43aef5f">
            Anf. 167 Statsrådet MONA SAHLIN (s):
          </note>
          <u who="mona_sahlin_0bba03" xml:id="i-29483c09c092bb5e-12" n="9a0a6ff5">
            <seg n="151bc7fb">
              Herr talman! Ja, det kanske kan behövas lagändringar, apropå
              flickan från Libanon. Jag är inte så säker på det än, för jag
              har också stött på väldigt många socialtjänstkontor som med de
              befintliga lagarna inte har haft några problem med att utgå från
              och sätta individen och flickan i centrum. Men vi ska inte väja
              för det om det visar sig viktigt, därför att det är så många flickor
              och pojkar som lever under de här villkoren att där får ingen
              möda sparas. Det hoppas jag att vi kan återkomma till om det krävs.
            </seg>
            <seg n="b28c02a3">
              Sedan kan varken jag eller Erik Ullenhag se in i Göran Perssons
              huvud hur han tänker om personer i regeringen. Det är inte heller
              mitt ansvar att svara på det. Det finns bara en person som utser
              ministrar, och det är Göran Persson. Däremot tycker både jag och,
              det vet jag, Göran Persson själv att visst finns det väldigt många
              fler människor än de 22 personer som just nu sitter i regeringen
              som har tillräcklig kompetens och att visst finns det många som
              har invandrarbakgrund som också besitter den kompetensen. Sedan
              är det upp till statsministern att utse sin regering. Ibland undrar
              jag vad som är en invandrare i Erik Ullenhags ögon, för jag vet
              åtminstone en kollega i regeringen som kom hit som flyktingbarn
              en blåsig natt över Östersjön, och hon heter Laila Freivalds.
            </seg>
            <seg n="d698afd1">
              Sedan är det oerhört viktigt när vi nu ska diskutera den mycket
              nödvändiga arbetskraftsinvandringen att inte använda den debatten
              som ett sätt att dumpa löner och sociala villkor i Sverige. Den
              debatten, som statsministern har tagit upp, tycker jag är mycket
              viktig. Och jag tror att den är extra viktig för dem som vill
              se ett öppet Europa, där självklart såväl polacken som fransmannen
              och britten ska kunna använda möjligheten att röra sig, studera
              och arbeta i hela Europa. Men låt oss också vara realistiska och
              se att det finns risk för att det finns krafter som gärna vill
              använda denna invandring för att ordentligt dumpa de sociala villkoren
              och framför allt lönerna i vårt land. Det tror jag inte att vare
              sig jag, Erik Ullenhag eller polacken har något som helst intresse
              av. Den debatten har Göran Persson tagit upp, och den tycker jag
              är viktig.
            </seg>
          </u>
          <note type="speaker" n="5e974d44">
            Anf. 168 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-192726a95892bf11-1" n="3114f0e0">
            <seg n="fe3542df">
              Herr talman! Mona Sahlin var inte inne när jag höll mitt huvudanförande,
              men jag sade förut att jag uppskattar att statsrådet är här och
              deltar i debatten. Det här är ett viktigt område. Jag uppskattar
              också det statsrådet sade om att vi från början ska satsa på språkinlärning
              och validering av den utbildning som de invandrade som kommer
              hit har och det här med att de ska få arbetspraktik.
            </seg>
            <seg n="725cf726">
              Vi har från Centerpartiets sida just poängterat och tryckt på
              hur viktigt det är att de människor som kommer hit mycket snabbare
              än i dag får möjlighet att komma ut på arbetsmarknaden. Jag kommer
              själv från en kommun som hade stor arbetskraftsinvandring på 60-talet
              och början av 70-talet. Jag har träffat många av dem som kom hit
              nu efteråt, och de kan inte riktigt förstå varför vi inte jobbar
              mycket mer för att få ut de här människorna i arbete. De kom hit
              ena veckan och började jobba nästa. Samtidigt som de arbetade
              hade de svenskundervisning ibland på arbetstid men ibland också
              på sin fritid.
            </seg>
            <seg n="40ceeba8">
              Det är viktigt att människor får möjlighet till arbete. Just
              det här att gå och vänta så länge som många får göra gör att de
              glömmer bort den kunskap de har. De blir passiva och har mycket
              svårare att komma i gång. Nu finns det utredningar som visar på
              just detta med flyktingmottagande och introduktion och hur viktigt
              det är att man samarbetar omkring personerna och genom det ser
              till att de får en möjlighet att komma ut på arbetsmarknaden.
            </seg>
            <seg n="d8eab89b">
              Då undrar jag: När får vi se de här förslagen på riksdagens bord
              så att vi driver på ute i hela landet för att underlätta för de
              här människorna att komma i arbete?
            </seg>
          </u>
          <note type="speaker" n="a1128a3e">
            Anf. 169 Statsrådet MONA SAHLIN (s) replik:
          </note>
          <u who="mona_sahlin_0bba03" xml:id="i-29483c09c092bb5e-13" n="9a0a6ff5">
            <seg n="d34b8352">
              Herr talman! Jag hörde i alla fall stora delar av anförandet.
            </seg>
            <seg n="50817519">
              Först vill jag bara mycket kort säga att jag tycker att det är
              lite svårt att jämföra dagens situation med 50- och 60-talens
              invandring, som ju till stor del var en ren arbetskraftsinvandring
              där företag plockade hit människor just för att de skulle arbeta
              på ett speciellt företag. Att jämföra den verkligheten med de
              många gånger djupt traumatiserande öden som finns bland de flyktingar
              som i dag kommer till Sverige är ganska svårt. Däremot finns det
              mycket att lära av att en tidig kontakt med en speciell arbetsplats
              är oerhört avgörande för möjligheterna att komma in i samhället.
            </seg>
            <seg n="ee6eabbf">
              Du pratade om att fler måste få möjlighet till ett arbete. Det
              är där regeringen nu jobbar mycket med att säga att det också
              måste finnas arbetsgivare som erbjuder denna möjlighet. Därför
              har vi den här nya utredningen. Det kommer att komma förslag till
              riksdagen under nästa år om en helt ny introduktion där statens,
              kommunernas och myndigheternas ansvar ska klarläggas. Jag hoppas
              också på tillväxtsamtalen. Tusentals praktikplatser ska stå färdiga
              för dessa nyanlända att kunna börja sin tid i Sverige med. Då
              tror jag, precis som Centerpartiet, att vi får en helt annan förutsättning
              för integrationen i vårt land.
            </seg>
          </u>
          <note type="speaker" n="30961371">
            Anf. 170 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-192726a95892bf11-2" n="3114f0e0">
            <seg n="6e22afda">
              Herr talman! Jag delar statsrådets uppfattning att vi inte riktigt
              ska jämföra, men man kan ibland dra lärdom av historien för att
              se hur man kan ta vara på detta med möjligheten att arbeta parallellt
              med att man lär sig svenska språket.
            </seg>
            <seg n="2ccf8874">
              Men vi har också ett annat problem. Det är åtskilliga människor
              som har hört av sig till mig, från Småorts-Sverige skulle jag
              nästan vilja säga, många gånger från väldigt små kommuner som
              har fått några få invandrarfamiljer som har bosatt sig där. De
              har ofta bara inte haft klart om de får asyl eller inte. Men de
              har erhållit arbete. Jag vet särskilt ett fall där ett företag
              genom duktig arbetskraft hade kunnat ta order. Men så blir den
              här familjen utvisad. Den här personen måste då sluta sin anställning.
              Det innebar stora problem just för det här företaget. Och det
              gäller inte bara det företaget. Det gäller alldeles för många.
            </seg>
            <seg n="f8064d4b">
              Ibland undrar jag: Finns det inga som helst möjligheter att lägga
              fram ett förslag som innebär att regelverket ser ut på ett sådant
              sätt att den person som kan skaffa sig ett arbete också får möjlighet
              att här ansöka om arbetstillstånd för att arbeta? För många företag
              skulle det vara en fördel om den person, eller de personer, som
              man har lärt upp, som har kommit in och fungerar väl i ett företag
              också får möjlighet att fortsätta arbeta. Man skulle önska att
              regeringen kunde komma med förslag också inom det området. Vilka
              planer finns det där?
            </seg>
          </u>
          <note type="speaker" n="8963352f">
            Anf. 171 Statsrådet MONA SAHLIN (s) replik:
          </note>
          <u who="mona_sahlin_0bba03" xml:id="i-29483c09c092bb5e-14" n="9a0a6ff5">
            <seg n="94cd1977">
              Herr talman! Först kan det förtjäna att nämnas, fast det vet
              jag att Birgitta Carlsson också vet, att man i dag på ett helt
              annat sätt än bara för några år sedan kan arbeta också under asyltiden.
              Det är fortfarande många som inte vet om detta och inte vet hur
              det fungerar. Det tror jag att det är viktigt att vi hjälps åt
              att sprida information om.
            </seg>
            <seg n="9b0573b9">
              Sedan måste jag nog säga att jag känner en väldig oro inför,
              och inte alls tycker om tanken på, att så tydligt blanda ihop
              flykting- och asylpolitiken med arbetskraftsbehovet. Jag vill
              ändå se att den handikappade analfabeten som aldrig har arbetat
              i hela sitt liv ska ha samma möjlighet, om han eller hon har flyktingskäl,
              att stanna i Sverige som den som är välutbildad inom ett yrkesområde
              där det finns ett behov på svensk arbetsmarknad.
            </seg>
            <seg n="1dfa61d5">
              Jag tror personligen att det är viktigt att ha dels en diskussion
              om hur integrationspolitiken ska se ut när man väl har fått stanna
              i Sverige, dels en diskussion om hur resonemanget om arbetskraftsinvandring
              ska föras framåt. Det är två olika saker. Det är för flyktingstatusens
              egen skull som jag tror att det är viktigt att hålla isär dessa
              saker så att vi aldrig riskerar att läkaren har lättare att få
              stanna än analfabeten. Det är inte en human flyktingpolitik om
              det blir så.
            </seg>
          </u>
          <note type="speaker" n="b48cae94">
            Anf. 172 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-70ee9eb6c4988ba1-0" n="bb4f5629" next="i-fb99693b8d1c44a9-0">
            <seg n="14c58844">
              Herr talman! Det betänkande som ligger till grund för dagens
              debatt ger en översiktlig bild av hela det politiska landskapet.
              Det är en ganska positiv bild. Bilden är att flyktingdebatten
              i Sverige förs på en hög nivå och att alla partier värnar om asyl-
              och flyktingrätten. Jag ska ta några exempel. Moderaterna vill
              öka anslagen till Migrationsverket för att korta handläggningstiderna.
              Jag delar helt uppfattningen att vi måste få ned handläggningstiderna
              så att inte människor går under i väntan på beslut. Men vi måste
              vidta åtgärder som bygger på en analys av orsakerna till de långa
              handläggningstiderna. Jag tänker återkomma till det.
            </seg>
            <seg n="93b0da71">
              Folkpartiet vill höja flyktingkvoten. Jag tror, och det tycker
              jag är positivt, att man kan använda flyktingkvoten på ett bättre
              sätt än vad vi har gjort hittills. FN:s flyktingkommissarie arbetar
              för att flyktingar ska kunna återvända till sina hemländer. Men
              det finns vissa som aldrig kommer att kunna återvända. De har
              inte heller resurser eller möjligheter att söka asyl någon annanstans.
              Men genom den så kallade flyktingkvoten kan de få en fristad.
              Jag tror att vi måste se till att öka uttagningen av flyktingkvoten
              och på längre sikt också se över hur hela det svenska flyktingmottagandet
              kan kopplas närmare de behov och prioriteringar som görs av FN:s
              flyktingkommissarie.
            </seg>
            <seg n="4845fc34">
              Vänsterpartiet och Ulla Hoffmann betonar vikten av att förtydliga
              olika myndigheters ansvar för omhändertagande av ensamkommande
              barn. Det är en viktig fråga, som har tagits upp av flera partier.
              På det här området har det gjorts väldigt mycket för att de barn
              och ungdomar som kommer till Sverige ska få ett så bra mottagande
              som möjligt. Men det är helt riktigt att det återstår en del att
              göra. En lagändring som utvidgar den gode mannens ansvar ska införas,
              och inom kort läggs också ett förslag fram som tydliggör arbetsfördelningen
              och ansvarsfördelningen mellan kommunerna och Migrationsverket.
            </seg>
            <seg n="49cdf197">
              Även om vi inte är överens om detaljerna om hur reglerna ska
              utformas, och inte heller detaljerna om hur medlen ska fördelas,
              vågar jag nog påstå att det finns en gemensam värdegrund. Det
              gör förmodligen den svenska riksdagen unik i ett europeiskt perspektiv.
              Jag är överens med Kalle Larsson på så vis att jag tror att detta
              måste sägas. Det är bra att vi håller den rågången. Det är den
              värdegrunden som vi också står på när vi förhandlar i EU. Här
              är Sveriges röst väldigt viktig.
            </seg>
            <seg n="ca310ab1">
              Sveriges röst är viktig därför att vi står väldigt fast förankrade
              i principerna om mänskliga rättigheter. Det betyder att vi ska
              fortsätta arbetet med att förstärka flyktingrätten och förbättra
              mottagandet. Utöver det som jag tidigare sagt ska vi utvidga flyktingbegreppet
              så att det också omfattar människor som förföljs på grund av kön
              eller sexuell läggning.
            </seg>
            <seg n="7e2ef3a9">
              Vi ska också förbättra mottagandet av asylsökande. Sverige har
              i dag en nivå på mottagandet av asylsökande som väldigt få länder
              kan mäta sig med. Kommuner, landsting, organisationer och enskilda
              individer är engagerade i att ta emot asylsökande. Asylsökande
              erbjuds bostäder, hälsoundersökningar, praktikplatser och aktiviteter
              av olika slag, och barnen går i skola.
            </seg>
            <seg n="3f2f4370">
              Det arbete som nu måste göras är att i större utsträckning individualisera
              mottagandet. Här behöver kommunerna ett stöd i sitt viktiga arbete.
              Det ska göras en översyn av statens ersättningar till kommunerna.
              Vi ska också fortsätta arbetet med att reformera asylprocessen.
            </seg>
            <seg n="bf511f53">
              Vi vet att många som i dag får avslag på sina asylansökningar
              upplever att de inte har fått alla sina skäl beaktade. Därför
              ska asylprocessen förändras så att den blir mer öppen. Det är
              vi helt överens om muntlighet ska användas i ökad utsträckning.
              Här finns det, precis som tidigare sagts, en process som arbetar
              i den riktningen.
            </seg>
            <seg n="8c474d1a">
              Parallellt med detta arbete måste vi också värna asylrätten genom
              att ta itu med de problem som i dag präglar ett överbelastat asylsystem.
              Antalet asylsökande till Sverige har ökat med 40 % varje år mellan
              år 2000 och år 2002. Det är inget problem. Det är inte antalet
              i sig som belastar asylsystemet utan snarare det faktum att de
              flesta av dem som kommer i dag saknar asylskäl.
            </seg>
            <seg n="6cde7cdd">
              Det betyder inte att de inte har några skäl, tvärtom. Människor
              kommer från länder som präglas av ekonomisk och social instabilitet.
              Det är människor som behöver arbete och bostad. Många behöver
              vård och rehabilitering. Framför allt behöver de en plats där
              de kan bygga en framtid för sig själva och för sina barn. De har
              väldigt starka skäl, men det är inte asylskäl i de allra flesta
              fall.
            </seg>
            <seg n="3f57c4a3">
              Till detta ska vi lägga att ungefär 80 % av dem som kommer hit
              saknar pass och identitetshandlingar. Det här leder till mycket
              komplicerade utredningar eftersom utredningen först måste klarlägga
              vem personen är och från vilket land han eller hon kommer för
              att sedan kunna bedöma asylskälen. Detta leder till långa handläggningstider
              och till årslånga vistelser i Sverige och svårigheter att verkställa
              ett eventuellt avvisningsbeslut. Här har vi bland annat orsakerna
              till de långa handläggningstiderna.
            </seg>
            <seg n="59d02c19">
              Därför kommer jag att lägga fram en rad förslag för riksdagen
              att ta ställning till. Ett förslag om höjda straff för människosmugglare
              för att komma åt dem som lurar redan utsatta människor att under
              falska förespeglingar dyrt köpa resor och därigenom också hindra
              att människor utsätts för fara ligger redan på riksdagens bord.
            </seg>
            <seg n="7d06f1c8">
              Efter julledigheten kommer ett förslag om att avskaffa möjligheten
              till ny ansökan också för att minska vistelsetiden, öka tydligheten
              i asylprocessen och därigenom hindra att människor bryts ned av
              själva asylprocessen.
            </seg>
            <seg n="611bd006">
              Det kommer ett förslag om åtgärder mot dokumentlöshet detta också
              för att minska handläggningstiderna och för att underlätta arbetet
              med att göra en individuell och rättssäker prövning av varje enskild
              asylsökandes skäl.
            </seg>
            <seg n="e8334eb6">
              Det centrala, slutligen, i våra insatser måste vara att värna
              asylrätten och att se till att människor som flyr för sina liv
              får en fristad. För att kunna göra det måste vi också ta itu med
              de problem som vi har i dag.
            </seg>
          </u>
          <note n="33d6b43b">
            Ajournering
          </note>
          <note n="d153fd0f">
            Kammaren beslutade kl. 16.54 på förslag av talmannen att ajournera
            förhandlingarna till kl. 17.00 då votering skulle äga rum.
          </note>
          <u who="ulf_holm_a45651" xml:id="i-fb99693b8d1c44a9-0" n="bb4f5629" prev="i-70ee9eb6c4988ba1-0">
            <seg n="e5fbe418">
              Återupptagna förhandlingar
            </seg>
          </u>
          <note n="d8bb85e8">
            Förhandlingarna återupptogs kl. 17.00.
          </note>
          <note n="822ff3b6">
            9 § Beslut om ärenden som slutdebatterats vid dagens sammanträde
          </note>
          <note n="e9ef4b7d">
            Punkt 11
          </note>
          <note n="80f48dcd">
            Punkt 12
          </note>
          <note n="6b9931c2">
            Punkt 13
          </note>
          <note n="2902e98b">
            Punkt 23
          </note>
          <note n="d900e2bc">
            Punkt 28
          </note>
          <note n="8f7be2a1">
            Punkt 29
          </note>
          <note n="96b7368c">
            Punkt 34
          </note>
          <note n="2cf5881a">
            Övriga punkter
          </note>
          <note n="28c014fe">
            10 § (forts. från 8 §) Invandrare och flyktingar (forts. SfU2)
          </note>
          <note type="speaker" n="210e6cad">
            Anf. 173 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-192726a95892bf11-3" n="3114f0e0">
            <seg n="562c7dab">
              Herr talman! Jag vill ta upp frågan om de ensamkommande barnen.
              Jag vet att det har gjorts en hel del, och detta har debatterats
              åtskilliga gånger här i kammaren, men jag tycker fortfarande att
              det känns som att ovissheten är stor om det görs tillräckligt
              på det här området. De signaler vi får visar på att det inte är
              tillräckligt.
            </seg>
            <seg n="f5189f03">
              Det förekommer fortfarande att barn försvinner. Man tror att
              de åker till andra länder eller hem till sitt eget land, men man
              vet inte säkert. Det är inte försvarbart, anser vi i Centerpartiet,
              att man inte precis på samma sätt som man sätter till alla resurser
              för att undersöka när ett svenskt barn försvinner verkligen ser
              till att ta reda på vart de här barnen har tagit vägen. Vilka
              åtgärder tänker statsrådet vidta för att se till att de här barnen
              verkligen får en trygg miljö här i Sverige?
            </seg>
          </u>
          <note type="speaker" n="b6c5f9e9">
            Anf. 174 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-0" n="bb4f5629">
            <seg n="12501534">
              Herr talman! Det har vidtagits många åtgärder för att se till
              att ensamkommande barn ska få ett så bra mottagande som möjligt.
              Antalet barn- och ungdomsenheter har ökat. Personaltätheten har
              ökat. Det betyder att man i praktiken har skilt mellan å ena sidan
              omhändertagandet av barnen och å andra sidan utredning och bedömning
              av asylskäl.
            </seg>
            <seg n="626d01b8">
              Samtidigt finns det mycket kvar. Jag nämnde två saker. Det ena
              är att det nu sitter en arbetsgrupp som ska komma med förslag
              till en lagändring så att också lagen ger uttryck för att man
              skiljer de här två sakerna åt å ena sidan asylprövningen och å
              andra sidan omhändertagandet.
            </seg>
            <seg n="ac8c8a0b">
              Den andra saken, som är oerhört viktig, är att vi får en ny lag
              om gode män som faktiskt får ett utökat ansvar och som kan gå
              in i föräldrarnas ställe. Det är på gång.
            </seg>
            <seg n="1dd5fe70">
              När det sedan gäller de försvunna barnen finns väldigt tydliga
              rutiner. Vad som görs är att Migrationsverket alltid anmäler till
              gode man, till socialtjänsten och till polisen när ett barn har
              försvunnit. De myndigheterna gör allt för att man ska hitta de
              här barnen. Där finns det en del att göra för att förbättra rutinerna.
              Men vi har lagstiftning och riktlinjer på plats.
            </seg>
          </u>
          <note type="speaker" n="3e5a8809">
            Anf. 175 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-192726a95892bf11-4" n="3114f0e0">
            <seg n="0d1eb4f7">
              Herr talman! Det är inte bara de ensamkommande barnen som man
              ibland känner en stor oro för. Barnfamiljer behandlas alltför
              ofta på ett styvmoderligt sätt. Det finns barnfamiljer där en
              av föräldrarna skickas hem till ett land dit man absolut inte
              vill. Man har skräckupplevelser och traumatiska upplevelser bakom
              sig just från det landet. Den ena föräldern och barnen finns kvar
              i Sverige. Anser statsrådet att det är en human flyktingpolitik
              och förenligt med barnkonventionen att behandla barnfamiljer och
              barnen i synnerhet på det här sättet?
            </seg>
          </u>
          <note type="speaker" n="7f414639">
            Anf. 176 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-1" n="bb4f5629">
            <seg n="f0b85da3">
              Herr talman! När det gäller familjesplittring finns även där
              väldigt tydliga riktlinjer. Man ska inte splittra familjer. Det
              är någonting som man definitivt strävar efter från Migrationsverkets
              och Utlänningsnämndens sida. Sedan finns det väldigt speciella
              fall där till exempel mannen skickas tillbaka till hemlandet,
              men man utgår från att familjen kan återförenas i något annat
              land. Definitivt är riktlinjen att familjer inte ska splittras.
            </seg>
          </u>
          <note type="speaker" n="89e83038">
            Anf. 177 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-7" n="e9c61357">
            <seg n="a74c921d">
              Herr talman! Låt mig inledningsvis tacka migrationsministern
              för att hon är här i kammaren och deltar i debatten.
            </seg>
            <seg n="2c5fa8f3">
              Jag försökte i mitt anförande beskriva hur jag upplever en regering
              som är oerhört handlingskraftig när det gäller hårda tag och restriktivitet
              men i det närmaste handlingsförlamad när det gäller att presentera
              förslag som skulle göra flyktingpolitiken mera human och liberal.
            </seg>
            <seg n="3e367da0">
              I Barbro Holmbergs anförande fick vi höra att hon har lagt fram
              förslag om skärpta straff för människosmugglare och förslag om
              att avskaffa möjlighet till ny ansökan innan vi har en human och
              rättssäker asylprocess. Hon har lagt förslag om sänkta bidrag
              till asylsökande som saknar dokument, medan det finns en rad andra
              förslag som kraftigt har försenats och löften som inte har infriats.
              Vad är förklaringen till den häpnadsväckande effektiviteten i
              restriktiv riktning, medan förslagen i human riktning aldrig kommer?
              Det är den första frågan.
            </seg>
            <seg n="91a00b41">
              Den andra frågan gäller Migrationsverket, som i går upplyste
              om de brister som finns i budgetförslaget. De är mycket rädda
              för att man inte kommer att hinna avvisa de personer som ska avvisas
              på grund av att de har fått neddragna resurser. Det kommer att
              riskera att ytterligare förlänga handläggningstiderna. Jag delar
              Barbro Holmbergs övertygelse om att det är mer humant att avvisa
              snabbt än att det tar tid. Finns det några funderingar i Regeringskansliet
              om de brister som Migrationsverket påtalar?
            </seg>
            <seg n="8453d787">
              Den tredje frågan: Om Barbro Holmberg efter ett infört strängare
              transportörsansvar såg sig arbetande på ett transportföretag ett
              flygbolag, båtföretag eller annat tror hon att det skulle finnas
              en risk att hon skulle neka en person som saknade dokument men
              som var flykting att kliva på det flygplan eller den båt som hon
              var ansvarig för?
            </seg>
          </u>
          <note type="speaker" n="1c3a5642">
            Anf. 178 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-2" n="bb4f5629">
            <seg n="1e560d34">
              Herr talman! Om Erik Ullenhag lyssnade på mitt anförande hörde
              han hur jag beskrev en rad olika insatser som ska göras för att
              förstärka och förbättra asylrätten och asylmottagandet. Jag ser
              positivt på att öka uttagningen av till exempel kvotflyktingar.
              Vi ska vidga flyktingbegreppet. Det är en oerhört viktig reform
              som måste genomföras så snart som möjligt. Vi ska förbättra mottagandet
              generellt sett för asylsökande. Vi jobbar på en ny lag om gode
              män och därmed om förbättrat mottagande av de ensamma barnen.
            </seg>
            <seg n="1bebcdcd">
              Jag ser att de andra förslag som Erik Ullenhag hänvisar till
              handlar om att faktiskt åtgärda problem som vi har i dag inom
              asylmottagandet. Om det är någonting jag saknar i debatten är
              det förslag från Erik Ullenhags partis och andra partiers sida
              om vad vi ska göra. Om man inte tycker att regeringens förslag
              är bra måste man ändå formulera vad vi ska göra för att komma
              till rätta med de problem som vi har. Ett problem som vi har i
              dag är till exempel identitetslösheten. 8088 % saknar pass och
              identitetshandlingar.
            </seg>
            <seg n="d6826b6b">
              I anslaget till Migrationsverket har det skett en neddragning
              med 20 miljoner. Det baseras på Migrationsverkets egna prognoser
              om att antalet asylsökande kommer att minska nästa år. Hur det
              än slår på verkställigheten har vi återigen problemet med identitetslösheten.
              De problem som Migrationsverket har med verkställighet har att
              göra med att asylsökande inte har pass eller några resedokument.
              Det går inte att få någon verkställighet.
            </seg>
          </u>
          <note type="speaker" n="668cd8ae">
            Anf. 179 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-34cdc06e66aa6b6e-8" n="e9c61357">
            <seg n="0dde4571">
              Herr talman! Barbro Holmberg kastar ut en handske och frågar
              vad Folkpartiet vill göra för att se till att få ordning på asylmottagningen.
              Den första och viktigaste åtgärd som jag tror skulle ge effekt
              är att öppna för arbetskraftsinvandring. En rad av de människor
              som söker sig till Sverige och som inte har asylskäl skulle då
              få möjlighet till en annan ingång till Sverige. Den uppfattningen
              delar de flesta som jobbar på Migrationsverket, och de tror att
              det är en väldigt viktig reform. Problemet Barbro Holmberg har
              är att hon sitter i en regering som är beroende av LO, som inte
              gillar arbetskraftsinvandring, så man kommer inte att genomföra
              det.
            </seg>
            <seg n="b2b675f6">
              Vi vill ha mer resurser till Migrationsverket för att korta handläggningstiderna.
              Vi vill lagstifta om kortare handläggningstider, och jag kan ge
              en lista över andra åtgärder som behövs. Vi vill ha en ny human
              och rättssäker asylprocess, något som sju partier var överens
              om i riksdagen. När vi får den ska vi också göra något åt de nya
              ansökningarna. Som det är i dag fungerar det inte bra.
            </seg>
            <seg n="ef65ecd6">
              Problemet, Barbro Holmberg, är att de positiva förslag som du
              nämner har regeringen haft som något slags alibi ganska länge.
              Vidgat flyktingbegrepp skulle ha varit klart för ganska länge
              sedan. Ökad anhöriginvandring, som ni nu verkar backa ifrån, skulle
              ha varit klar för länge sedan. Asylsökande barn lovade Jan O Karlsson
              förra året att tillmötesgå liksom att genomföra åtgärderna i den
              utredning som Barnombudsmannen och Socialstyrelsen har lagt fram.
              Det har inte skett.
            </seg>
            <seg n="16d223cb">
              På punkt efter punkt är det så att även om det kommer löften
              om ökad humanitet och ökad liberalisering av flyktingpolitiken
              händer det ingenting, men det händer fasligt mycket när det handlar
              om restriktivitet och hårdare tag. För mig blir detta ett väldigt
              bekymmersamt mönster, som gör att vi får en allt restriktivare
              flyktingpolitik.
            </seg>
            <seg n="9496444b">
              Jag ställer frågan en gång till om det viktiga transportörsansvaret:
              Om Barbro Holmberg var ansvarig för en båt eller ett flygplan,
              tror inte Barbro Holmberg att det finns en uppenbar risk att hon,
              ifall man genomför en ny lag om transportörsansvar, skulle neka
              också folk som faktiskt skulle få skydd enligt flyktingkonventionen?
              Eller tror hon att flygvärdinnor och andra är bra på att göra
              en asylprövning?
            </seg>
          </u>
          <note type="speaker" n="6221c838">
            Anf. 180 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-3" n="bb4f5629">
            <seg n="6884dd13">
              Herr talman! Jag kan ändå konstatera att Erik Ullenhag vill prata
              om allting annat än de problem som jag beskriver. Han vill prata
              om huruvida vi ska öppna för arbetskraftsinvandring. Det är en
              intressant fråga den debatten kan vi gärna ta, likaså när det
              gäller mer resurser till Migrationsverket för att korta handläggningstiderna.
              Men detta löser inte de problem som jag har beskrivit. Det löser
              inte problemen med att 88 % av dem som kommer som asylsökande
              saknar pass och identitetshandlingar. Jag efterlyser fortfarande
              åtgärder för att komma till rätta med de problem som vi har.
            </seg>
            <seg n="fc2bf98b">
              Transportörsansvaret är ingenting nytt. Vi har varit bundna till
              transportörsansvaret sedan 1946 genom att Sverige har varit bundet
              till en internationell konvention om civil luftfarts- och trafiksäkerhet.
              Det är ingenting nytt. Det nya med det förslag som jag nu lägger
              är att man också kan påföra en avgift för transportörer som inte
              genomför en rimlig kontroll, som de egentligen redan är bundna
              att genomföra. Skillnaden kommer inte att bli särskilt stor.
            </seg>
          </u>
          <note type="speaker" n="0bf9e3b6">
            Anf. 181 SVEN BRUS (kd) replik:
          </note>
          <u who="sven_brus_ffd953" xml:id="i-c5e18cab68aad828-3" n="1a61cf3b">
            <seg n="63bf86c6">
              Herr talman! Det är många frågor som berörs i den här debatten
              och som finns på den flyktingpolitiska agendan. Men frågan om
              en ny instans- och processordning är en av de mest centrala frågorna,
              kanske den viktigaste just nu.
            </seg>
            <seg n="baf824ef">
              Det fanns en mycket tydlig inriktning från början i NIPU:s förslag
              och senare i form av ett enigt riksdagsbeslut 2001. Utlänningsnämnden
              ska läggas ned. Handläggningen ska flyttas till förvaltningsdomstolar.
              Men under den senaste tiden har flera av oss haft anledning att
              undra över regeringens verkliga ambition och hållning.
            </seg>
            <seg n="23a75e84">
              Under hösten läckte det ut en kostnadsberäkning från Regeringskansliet
              där det hävdades att kostnaderna för reformen skulle bli 1 000
              % högre än vad NIPU hade räknat fram. Det är det ena.
            </seg>
            <seg n="9609d664">
              Det andra är att det nya statsrådet i Ekots lördagsintervju för
              en tid sedan svarade på en journalists raka fråga: Utlänningsnämnden
              ska läggas ned i sin nuvarande form.
            </seg>
            <seg n="f441fde3">
              Jag undrar då: Tror statsrådet på fullt allvar att NIPU räknade
              så fel att den här reformen skulle bli 1 000 % dyrare nu, ungefär
              fyra år efter det att NIPU:s beräkningar gjordes? Och vad menar
              statsrådet konkret med att Utlänningsnämnden ska läggas ned i
              sin nuvarande form?
            </seg>
          </u>
          <note type="speaker" n="f209097e">
            Anf. 182 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-4" n="bb4f5629">
            <seg n="b679828f">
              Herr talman! Jag har verkligen full förståelse för att många
              känner en viss frustration över att detta med NIPU har dragit
              ut på tiden. Men det är ju inte så att det inte har hänt någonting.
              Det har faktiskt hänt och händer en hel del saker i den här processen.
            </seg>
            <seg n="219bf105">
              För drygt ett år sedan lade regeringen fram en lagrådsremiss
              som helt gick i linje med det förslag som NIPU hade lagt fram.
              Den lagrådsremissen avstyrktes av Lagrådet å det bestämdaste.
              Man sade väldigt tydligt att av rättssäkerhetsskäl måste lagstiftningen
              först ändras. Lagstiftningen måste först förtydligas så att den
              kan hanteras i domstol. Det är den processen som nu pågår. Man
              håller på att göra en översyn av lagstiftningen för att förtydliga
              den.
            </seg>
            <seg n="16a65b77">
              Samtidigt pågår det ett beredning på Regeringskansliet där vi
              tittar på överföringen från Utlänningsnämnden till domstol, och
              då har man kommit fram till beräkningar som naturligtvis oroar
              mig väldigt mycket. NIPU beräknade kostnaden till mellan 25 och
              30 miljoner. Nu är vi uppe i från 800 miljoner till 1,4 miljarder.
              Det är självklart att det är någonting som oroar mig och som man
              måste titta väldigt noga på för att se om det finns någonting
              vi kan göra för att få ned dessa kostnader.
            </seg>
            <seg n="3befe6d6">
              En anledning till att kostnaderna har ökat så mycket är det som
              jag nämnde tidigare, nämligen den enormt ökade asylinströmningen.
              NIPU räknade med 12 000 asylsökande. Förra året kom det 33 000
              asylsökande, och det leder till bieffekter på det sättet att det
              blir större och större kostnader.
            </seg>
          </u>
          <note type="speaker" n="47e0d2cc">
            Anf. 183 SVEN BRUS (kd) replik:
          </note>
          <u who="sven_brus_ffd953" xml:id="i-c5e18cab68aad828-4" n="1a61cf3b">
            <seg n="8d85788f">
              Herr talman! I mitt exempel med en ökning på 1 000 % hade jag
              tagit hänsyn till den ökade mängden asylsökande. Det är nu ungefär
              tre gånger så många som när NIPU gjorde sin beräkning.
            </seg>
            <seg n="9d96f89c">
              Det är riktigt att Lagrådet hade invändningar, men efter det
              hamnade den här frågan i bakvatten. Den utredning som skulle ha
              börjat sitt arbete för länge sedan kom i realiteten inte i gång
              förrän i somras. Vi har tappat ytterligare ett eller ett par år
              i den här processen, och det kan vi bara beklaga.
            </seg>
            <seg n="d03dc462">
              Barnperspektivet har flera av oss tagit upp i debatten. Det gäller
              både de ensamkommande barnen och barn i flyktingärenden. Utan
              att gå händelserna i förväg när det gäller det uppdrag som kommittén
              för översyn av utredningslagen har fått med tanke på den nya instans-
              och processordningen vågar jag ändå påstå att vi kommer att trycka
              mycket hårt på barnfrågorna, på barnens situation och deras rätt
              i asylprocessen. Barnkonventionens portalparagraf talar ju om
              barnets bästa.
            </seg>
            <seg n="71c3e5a1">
              Nu konfronteras vi av och till med exempel på ärenden där den
              självklara rätten för barn sätts åt sidan. Ett av dessa konkreta
              exempel gäller familjesplittring. Nu har statsrådet sagt här redan
              i dag och också tidigare att man inte ska splittra familjer och
              att man ska sträva efter att hålla ihop dem. Det kan vi säkert
              vara överens om. Men vad finns det för substans i dessa strävanden
              och denna inriktning? Anser statsrådet att barnperspektivet behöver
              stärkas? Bör det finnas ett särskilt barnperspektiv i utlänningslagen?
              Vad kan vi göra för att förhindra de tragedier som det innebär
              när man splittrar familjer, vilket ju sker i verkligheten?
            </seg>
          </u>
          <note type="speaker" n="baed7d95">
            Anf. 184 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-5" n="bb4f5629">
            <seg n="903058c9">
              Herr talman! Det finns ju ett barnperspektiv i utlänningslagen
              på det sättet att vi har skrivit in i utlänningslagen att man
              ska ta hänsyn till barnets bästa. Det i sin tur har satt i gång
              en metodutveckling, en process hos myndigheterna att verkligen
              utveckla ett barnperspektiv i praktiken. Där har väldigt mycket
              hänt, men jag tror att det finns ytterligare saker som man måste
              göra för att utveckla barnperspektivet i asylprocessen.
            </seg>
            <seg n="d3f8f73e">
              En sak som är viktig att peka på och som kan utvecklas ännu mera
              är att se till att barn verkligen får sina egna asylskäl beaktade
              i utredningarna. Här finns det mycket utvecklingsarbete att göra.
              Jag förbereder ett regeringsuppdrag till Migrationsverket att
              utveckla dessa metoder.
            </seg>
            <seg n="b8e2e1c0">
              När det sedan gäller barnperspektivet och barnens situation återkommer
              vi igen till handläggningstiderna. Är det någonting som drabbar
              barn är det de långa handläggningstiderna och vistelsetiderna
              i Sverige. De gör att barn ibland tvingas att se sina föräldrar
              brytas ned och kanske själva bryts ned av att man får vänta så
              länge på beslut.
            </seg>
            <seg n="febe8bd5">
              Det förslag som jag lägger fram för att komma till rätta med
              problemen är också ett sätt att minska lidandet för barn i asylprocessen.
            </seg>
          </u>
          <note type="speaker" n="2bf956b6">
            Anf. 185 STEN TOLGFORS (m) replik:
          </note>
          <u who="sten_tolgfors_b0487c" xml:id="i-cc1db5dcb24b4d67-4" n="9e5f13c0">
            <seg n="9e723cc7">
              Herr talman! I den utredning som här nämns har jag tagit initiativ
              för att förändra utlänningslagen när det gäller barn och barns
              rättigheter i asylprocessen. Där kommer inte minst Socialdemokraternas
              inställning i den här frågan att synas. Vi arbetar på att man
              ska införa en barnavdelning som vi kallar det halvt på allvar,
              halvt på skoj i lagen där barns rättigheter förtydligas.
            </seg>
            <seg n="a2e3cbb5">
              Jag vill knyta an till det som ministern sade i sitt inledningsanförande.
              Hon välkomnade att Moderaterna ökade anslagen till Migrationsverket.
              Då blir den naturliga frågan: Om detta är så bra, varför gör inte
              regeringen samma sak?
            </seg>
            <seg n="82ed2731">
              Regeringen har konstant underbudgeterat anslaget för asylprövning.
              Också antalet asylsökande har felbedömts konstant. Nu minskar
              man anslaget och säger att man hoppas att detta inte direkt kommer
              att påverka handläggningstiderna. Där gör vi en annan bedömning.
            </seg>
            <seg n="fd130098">
              Vi anser att det finns en betydande risk för kompetensuppbyggnadsproblem
              inom ett verk som ständigt måste förändra sin dimensionering och
              ändra sin interna planering. Jag är alldeles övertygad om att
              statsrådet bättre än de flesta inser att så blir fallet.
            </seg>
            <seg n="86fa71e6">
              Vi vill satsa 80 miljoner mer än regeringen på asylprövningen
              för att korta väntetiderna på Migrationsverket. Därtill vill vi
              anslå ytterligare 20 miljoner på Utlänningsnämnden. Vi menar att
              det är det riktiga sättet att komma till rätta med de obalanser
              som finns i dag inom asylsystemet snarare än att först försämra
              rättssäkerheten, som regeringen har varit inne på.
            </seg>
            <seg n="922270a9">
              Det finns en rad förändringar av asylsystemet som måste till
              för att man ska få en snabb och rättssäker hantering och en minskning
              av antalet överklaganden och förnyade ansökningar. I dag är det
              mer regel än undantag att man överklagar, och det är mer regel
              än undantag att man lämnar in nya ansökningar. Vi ser en betydande
              misstro mot hela processen, inte minst därför att besluten inte
              är tillräckligt väl motiverade. Det finns också ett behov av modernisera
              lagstiftningen.
            </seg>
            <seg n="91e39ea7">
              Det är fel att enbart de restriktiva åtgärder som regeringen
              nu företräder är de som skulle göra att vi kommer till rätta med
              problemen.
            </seg>
          </u>
          <note type="speaker" n="a13ba630">
            Anf. 186 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-6" n="bb4f5629">
            <seg n="d7ef7357">
              Herr talman! Jag sade inte att jag höll med om att det behövs
              mera pengar till Migrationsverket, utan jag sade att jag håller
              med om att vi måste göra något för att korta handläggningstiderna.
              Jag tror att det är en av de viktigaste sakerna som vi måste åtgärda.
            </seg>
            <seg n="51ff62bc">
              Dessutom finns det inte något direkt samband mellan pengar till
              Migrationsverket och hur många ärenden Migrationsverket avgör
              och minskade kostnader i mottagningssystemet, som antyds här.
              För att det ska bli minskade kostnader i mottagningsystemet krävs
              det att hela processen fungerar. Då krävs det att de beslut som
              fattas också verkställs. Migrationsverket avgjorde förra året
              60 % fler ärenden än tidigare. Men kostnaderna i mottagningssystemet
              ökade därför att antalet människor som blev kvar i Sverige hela
              tiden ökade. Då kommer vi återigen tillbaka till det som jag har
              sagt tidigare, nämligen att möjligheten till ny ansökan leder
              till långa, långa vistelsetider. När människor inte har sina dokument
              leder det till långa handläggningstider och mycket stora svårigheter
              att verkställa faktiska beslut.
            </seg>
          </u>
          <note type="speaker" n="ce137631">
            Anf. 187 STEN TOLGFORS (m) replik:
          </note>
          <u who="sten_tolgfors_b0487c" xml:id="i-cc1db5dcb24b4d67-5" n="9e5f13c0">
            <seg n="93695c4e">
              Herr talman! Jag påstod inte heller i inlägget att det finns
              ett direkt samband. Jag talade till exempel om kompetensuppbyggnadsproblem
              inom verket när man ändrar dimensioneringen. Jag pratade också
              om problemen med planering inom verket när man måste överföra
              folk från den ena grenen till den andra.
            </seg>
            <seg n="45e6afc4">
              När det gäller sambandet mellan anslag till asylprövning och
              kostnader för boende och så vidare under väntetiden så har socialförsäkringsutskottet
              nu beslutat att gå vidare och titta på detta. Migrationsverket
              har i andra sammanhang sagt till oss ledamöter att det finns ett
              direkt samband att räkna hem. Olika faktorer har nämnts alltifrån
              att en ytterligare spenderad krona på asylprövning skulle ge tio
              tillbaka i minskade kostnader för väntetid. Vi har från den borgerliga
              sidan räknat mycket modest på detta för att inte överinteckna
              eventuella effekter. Men det är alldeles självklart att de signaler
              vi får från verket gäller att man har resursbrist och att man
              är orolig för vad som nu kommer att ske i samband med neddragningarna.
            </seg>
            <seg n="12da5c96">
              Vi tror också att man måste ha en helhetssyn där hela asylprocessen
              ses i ett sammanhang. Har vi en asylprocess för vilken det råder
              bristande förtroende hos allmänheten, hos ombud, hos asylsökande
              och så vidare kommer det att resultera i otydlighet, fler överklaganden
              och fler nya ansökningar. Därför måste tydligheten öka, och det
              tror vi att den nya instans- och processordningen kommer att bidra
              till tillsammans med den lagöversyn som nu sker. Jag vill betona
              att den lagöversynen inte sker därför att regeringen så föreslog
              utan därför att Moderaterna så föreslog i den här kammaren för
              exakt ett år sedan.
            </seg>
            <seg n="f7c61bf0">
              Moderaterna är ett parti som står för rättssäkerhet. Vi ser samma
              problem som regeringen när det gäller nya ansökningar, men samtidigt
              ser vi att vi har ett rättssäkerhetsproblem i dagens system för
              asylprövning. Vi vill göra någonting åt båda sakerna. Hittills
              har vi sett mer från regeringen när det gäller att föregå den
              nya instansordningen med inskränkningar i möjligheten att göra
              nya ansökningar. Då finns rättssäkerhetsproblemen kvar. Jag tror
              att regeringen har mycket att leva upp till framöver.
            </seg>
          </u>
          <note type="speaker" n="5e773f66">
            Anf. 188 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-494e0e5f60e42e80-7" n="bb4f5629">
            <seg n="4818ba92">
              Herr talman! När det gäller pengar till Migrationsverket minskar
              anslaget med 20 miljoner kronor, vilket bygger på Migrationsverkets
              egna prognoser om att antalet asylsökande ska minska. Men vi följer
              naturligtvis utvecklingen noga. Det har visat sig, vilket också
              Erik Ullenhag påpekade, att det ibland är svårt att göra prognoser.
              De slår inte riktigt alltid in, och det leder i sin tur till att
              resurserna kanske hänger efter.
            </seg>
            <seg n="aa2ef5e8">
              Visst följer vi utvecklingen på området, och ambitionen är definitivt
              att på alla sätt och vis se vad man kan göra för att minska handläggningstiderna.
              Det leder, som vi har sagt här tidigare, till svåra situationer
              för människor.
            </seg>
            <seg n="4efc54b2">
              Jag kan hålla med Sten Tolgfors om det han sade om rättssäkerhet,
              det vill säga att man hela tiden måste göra flera saker på en
              gång. Jag menar att det är ett systemfel med ny ansökan. Jag ser
              att det skadar människor i asylprocessen. Vi har en rättssäker
              prövning, menar jag, men den kan hela tiden bli bättre. Det är
              någonting som vi hela tiden måste arbeta med, och som vi också
              håller på att arbeta med.
            </seg>
          </u>
          <note type="speaker" n="2c78ac52">
            Anf. 189 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-9bdce973c0882289-0" n="586314ef">
            <seg n="1478d190">
              Herr talman! Först och främst vill jag säga att jag är glad över
              att Fem-i-tolv-rörelsen, som har sin vagga hos Stig Wallin i mitt
              hemlän Västernorrland, har haft möjlighet att ha sin manifestation
              mot främlingsfientlighet och rasism och för integration i riksdagen
              i dag. Rörelsen är en förebild. Den är uthållig och sprider sitt
              budskap över hela landet. Det är många som borde ta efter det
              här initiativet.
            </seg>
            <seg n="6936e559">
              I dag finns många asylsökande i Sverige som väntar år ut och
              år in på besked om huruvida de får stanna eller inte. Migrationsverket
              har pekat på det samhällsekonomiskt lönsamma i att satsa på fler
              handläggare för att få ned handläggningskostnaderna. Folkpartiet
              liberalerna anslog därför 70 miljoner kronor ytterligare till
              Migrationsverket för att fler handläggare ska kunna anställas.
              Genom att korta handläggningstiderna minskar man självfallet kostnaderna
              för mottagandet av asylsökande.
            </seg>
            <seg n="ed78ff7a">
              Men att korta handläggningstiderna handlar egentligen inte om
              pengar. Det handlar framför allt om att bespara människor onödigt
              mänskligt lidande. Jag påstår att de humanitära skäl som inte
              fanns från början hos de asylsökande i stor utsträckning beror
              på de långa väntetiderna. Det är särskilt viktigt att handläggningstiderna
              för barn och barnfamiljer minskar. Vi får komma ihåg att barn
              har ett helt annat tidsperspektiv än vi vuxna. Dagens asylpraxis
              och beslutsprocess i flyktingärenden är inte anpassad efter barnens
              behov. I utlänningslagen ska hänsyn tas till barns bästa. Men
              praxis talar ett annat språk. Hänsynen till andra viktiga intressen,
              till exempel intresset att reglera invandringen, har visat sig
              vara viktigare. Det är oacceptabelt.
            </seg>
            <seg n="30be840d">
              Rädda Barnen presenterade under 2003 en rapport som visar att
              många barns rätt åsidosätts i asylprocessen. Barn kommer inte
              till tals, och deras egna asylskäl bedöms inte i tillräcklig omfattning.
              Därför är det ett måste att det finns personal med barnkompetens
              och kunskap i samtalsmetodik som kan samtala med de här barnen,
              som själva har svårt att hävda sina rättigheter.
            </seg>
            <seg n="1f16fe1c">
              Vi ser ständigt exempel på hur flyktingbarn far illa i vårt land.
              Många har levt i skräck under stora delar av sitt liv och lever
              alltjämt i otrygghet då det hela tiden finns ett hot om avvisning.
              De förlorar både sin barndom och sin framtidstro. De ensamkommande
              barnen är särskilt utsatta. Trots att problemen har varit kända
              under lång tid har regeringen inte vidtagit nödvändiga åtgärder
              för att göra situationen för barnen bättre. Omhändertagandet av
              asylsökande barn måste förbättras. Socialtjänsten, som har det
              yttersta ansvaret för dem som vistas i kommunen, bör ta hand om
              ensamma flyktingbarn redan vid ankomsten.
            </seg>
            <seg n="9225a6dc">
              Det är trist att Barbro Holmberg har stuckit i väg, för jag tänkte
              prata lite extra om barn och barns bästa och mina erfarenheter
              av det. Sverige ratificerade barnkonventionen redan 1999. Det
              är 2003 nu. I våra lagar finns barns bästa inskrivet sedan några
              år tillbaka i socialtjänstlagen, föräldrabalken och utlänningslagen.
              Trots det vet vi i dag att barn knappast är synliga vare sig i
              barnavårdsärenden eller i socialbidragsärenden. I ärenden som
              rör vårdnad, boende och umgänge handlar det mer om föräldrarätt
              än om barnens rätt. Jag tar upp detta för att tydliggöra att det
              tar mycket lång tid och kräver särskilda insatser för att barns
              bästa ska få genomslag.
            </seg>
            <seg n="ba24b60a">
              Vi pratar ju ständigt och jämt om barns bästa. Det har vi också
              gjort i dag i den här kammaren, men det finns väldigt lite handling.
              Det känns som att asylbarnens bästa har aktualiserats mycket sent
              det senaste året. Migrationsverket har visserligen inlett utbildningar
              om barn och barnkonventionen, och statsrådet Barbro Holmberg har
              inrättat ett barnråd. Men dessa åtgärder har kommit mycket sent,
              och vi ska ha klart för oss att de är i sin linda.
            </seg>
            <seg n="48d6cab5">
              Jag har mött många engagerade människor i Västernorrland som
              försöker hjälpa de asylsökande familjerna. De åberopar ofta barnperspektivet
              och barnkonventionen eftersom de tror att det är det som gäller.
              Det är tyvärr så att de familjer som de möter får ett orealistiskt
              hopp om att de ska få stanna.
            </seg>
            <seg n="644028a9">
              Att förkorta handläggningstiderna är en åtgärd som är angelägen
              för att det ska bli bättre för de här familjerna, och i synnerhet
              för barnen. Det jag tänkte säga till Barbro är att klockan är
              fem i tolv när det gäller de här barnens situation. Det kanske
              till och med är så att klockan redan har klämtat.
            </seg>
            <seg n="078a1115">
              Jag ställer mig bakom våra reservationer nr 11 och 14.
            </seg>
          </u>
          <note type="speaker" n="b743577d">
            Anf. 190 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-3e8e078ffd7e2fa4-0" n="a4aaccf0" next="i-0e9ba2384755a327-0">
            <seg n="964ab48d">
              Herr talman! För någon vecka sedan hade jag en interpellationsdebatt
              med migrationsminister Barbro Holmberg. Då pratade hon om hur
              viktigt det är att vi håller frågan om barn i asylpolitiken levande.
              Jag tänker ta henne på orden och hålla den levande lite till även
              om det är många som tidigare har sagt samma sak som jag. Jag tycker
              ändå att jag vill vara en papegoja och säga de här orden igen
              så att de verkligen fastnar.
            </seg>
            <seg n="3f464317">
              Barn som söker asyl, oavsett om de kommer med sina familjer eller
              ensamma, är verkligen utsatta barn. De har varit med om många
              upplevelser som vi inte kan föreställa oss. De har kanske sett
              sin mamma eller pappa dödas framför sina ögon. Barnkonventionen
              och portalparagrafen i utlänningslagen följs inte. Det har sagts
              många gånger i dag.
            </seg>
            <seg n="4349ea03">
              I interpellationssvaret till mig svarade migrationsministern:
              Visst ska vi se till barnens bästa. Men i nästa mening sade hon:
              Men inte om någonting annat har större betydelse.
            </seg>
            <seg n="ed97d77e">
              Det brukar handla om reglerad invandring. Det verkar ha blivit
              så att i alltfler fall är det något annat som överväger.
            </seg>
            <seg n="39362248">
              Barns egna asylskäl ska beaktas. Barnombudsmannen, Rädda Barnen
              och barnläkare framför kritik mot hanteringen av asylsökande barn.
              I socialförsäkringsutskottet för någon månad sedan sade Migrationsverkets
              representant att man inte nått så långt som man avsett även om
              det blivit bättre.
            </seg>
            <seg n="221037aa">
              Barnkompetensen måste förbättras hos Migrationsverket, precis
              som flera har sagt här tidigare. Handläggningstiderna måste bli
              kortare, men man ska inte börja med det. Det som måste komma först
              är att göra asylprocessen mer rättssäker. Regeringen går totalt
              fel väg. Risken finns att det blir alltfler människor som gömmer
              sig. Jag har hört talas om att det finns tendenser till det redan.
              Man är orolig för att man inte ska få göra någon ny ansökan.
            </seg>
            <seg n="8140412b">
              Herr talman! Barnombudsmannen har också påtalat att det måste
              specificeras vad som är barnets humanitära skäl i utlänningslagstiftningen.
              Enligt barnombudsmannen borde barnkonventionens artiklar kunna
              vara vägledande. Man ska säkerställa barnets överlevnad och utveckling.
              Barnet har rätt till omvårdnad och hälsa. Barnet har rätt till
              skydd mot alla former av fysiskt eller psykiskt våld, bland annat
              misshandel och sexuellt utnyttjande.
            </seg>
            <seg n="7487e0c9">
              Herr talman! Många av de barn som i dag finns i asylprocessen
              har inte fått göra sin röst hörd. Man har inte heller tagit hänsyn
              till deras humanitära skäl de som jag nämnde nyss. Man avvisar
              handikappade barn som inte kan få rätt vård i sitt hemland. Avvisningarna
              görs på ett inhumant sätt. Det har vi sett nyligen på TV i Kalla
              fakta. Där kunde vi se hur man band fast en flicka som är flygrädd
              till händer och fötter och stoppade in henne i ett flygplan. Så
              hanterar man inte ens djur.
            </seg>
            <seg n="26a0a771">
              De barn som finns i asylprocessen i Sverige i dag borde få sin
              sak prövad igen just med fokus på deras skäl.
            </seg>
            <seg n="17614787">
              Som flera har sagt tidigare har de ensamkommande barnens öde
              hamnat i en kvarn som mal långsamt. Det förslag som alla inblandade
              var överens om för ett och ett halvt år sedan har begravts i en
              ny utredning. Samtidigt kan man läsa i medierna att det finns
              ensamkommande barn som har hamnat i prostitution.
            </seg>
            <seg n="0f2d0c6b">
              Det som känns roligt i dag är att sex partier står bakom en reservation
              där vi vill att socialtjänsten ska stå för ansvaret för barnen
              medan Migrationsverket ska utreda de ensamkommande barnens skäl.
              Men det är dags att det händer något snabbt, precis som många
              har sagt tidigare i dag.
            </seg>
            <seg n="de78dc34">
              Herr talman! För någon vecka sedan hade den tvärpolitiska gruppen
              för human flyktingpolitik som finns här i riksdagen, och där sex
              partier finns med i styrgruppen, besök av personal från Transkulturellt
              Centrum här i Helsingfors. De berättade om hur asylsökande som
              mår psykiskt dåligt får hjälp alldeles för sent, först när de
              är akut sjuka. Det händer kanske när ett avslag kommit.
            </seg>
            <seg n="20ef67b9">
              De ansåg att det vore mycket bättre om man satte in sjukvård
              och kunde ge de här personerna stöd och hjälp i ett mycket tidigare
              skede för att de inte ska bli så sjuka som de riskerar att bli
              efter ett tag. Det är viktigt oavsett om man så småningom får
              uppehållstillstånd eller måste återvända.
            </seg>
            <seg n="130e5ec6">
              I samband med asylutredningen ska även de asylsökande göras medvetna
              om att de kanske måste återvända. En person som inte bearbetat
              sina traumatiska upplevelser i hemlandet har säkert svårare att
              ta till sig tanken att återvända. Vill man underlätta ett återvändande
              borde den asylsökande få hjälp att bearbeta sina upplevelser tidigt.
              Även den som får stanna är hjälpt av att tidigt bearbeta de hemska
              upplevelserna. Det underlättar när man ska etablera sig i det
              nya samhället.
            </seg>
            <seg n="00a8284a">
              Herr talman! Det finns mycket kvar att göra för att Sverige ska
              ha en human flyktingpolitik. Mer måste göras för att vi verkligen
              ska leva upp till en säker asylprocess och värna om barnens bästa.
              Det finns ju trots allt ett litet hopp eftersom sex partier ställt
              sig bakom den reservation om ensamkommande flyktingbarn som jag
              också ställer mig bakom och yrkar bifall till, nämligen reservation
              11.
            </seg>
          </u>
          <note n="c9271452">
            Överläggningen var härmed avslutad.
          </note>
          <note n="33d6b43b">
            Ajournering
          </note>
          <note n="e082c3a3">
            Kammaren beslutade kl. 17.57 på förslag av förste vice talmannen
            att ajournera förhandlingarna till kl. 19.00 för middagsuppehåll.
          </note>
          <u who="anne-marie_ekstrom_736470" xml:id="i-0e9ba2384755a327-0" n="a4aaccf0" prev="i-3e8e078ffd7e2fa4-0">
            <seg n="e5fbe418">
              Återupptagna förhandlingar
            </seg>
          </u>
          <note n="229aa460">
            Förhandlingarna återupptogs kl. 19.00.
          </note>
          <note n="24869233">
            11 § Hyresrätt och bostadsrätt m.m.
          </note>
          <note type="speaker" n="738d2956">
            Anf. 191 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-1937a38759074536-0" n="9be22353">
            <seg n="1a19a7c0">
              Herr talman! Kristdemokraterna står bakom alla reservationer
              med kristdemokratiska förtecken, men jag nöjer mig med att yrka
              bifall till reservation 1.
            </seg>
            <seg n="428446ff">
              Jag ska i det här inlägget beröra några av de åtta punkter som
              är föremål för reservationer från kristdemokratiskt håll, i vissa
              fall tillsammans med andra partier.
            </seg>
            <seg n="f4d18d56">
              Socialdemokraternas politik har förmodligen mot de ansvarigas
              vilja och intention kommit att utgöra ett allvarligt hot mot hyresrätten.
            </seg>
            <seg n="0833f74b">
              Senare års byggstatistik är en ganska dyster läsning, framför
              allt vad gäller hyresbostäder. En rad hinder finns för att fler
              hyresrätter ska kunna produceras. Regeringen har länge trott att
              tillfälliga investeringsbidrag kan råda bot på hyresrättens specifika
              problem. Så har inte varit fallet.
            </seg>
            <seg n="f44b495a">
              Också förutsättningarna för hyresvärdar, framför allt privata,
              att behålla sina fastigheter i stället för att sälja till bostadsrättsföreningar
              är otillräckliga.
            </seg>
            <seg n="8bb2c02c">
              Nu måste politiken inriktas mot att skapa förutsägbarhet och
              långsiktig lönsamhet för ägande av hyresfastigheter annars riskerar
              hyresrätten att försvinna som boendeform i många områden.
            </seg>
            <seg n="02c3d18c">
              Positivt är att några saker är på väg att hända.
            </seg>
            <seg n="18c007dc">
              För knappt ett år sedan nådde parterna på bostadsmarknaden, SABO,
              fastighetsägarna och hyresgästerna, en överenskommelse om bland
              annat hyressättning. Avtalet kunde slutas efter långvariga förhandlingar
              och visar, tycker jag, på ett stort mod och en konstruktiv anda
              hos de tre parterna.
            </seg>
            <seg n="17a0b337">
              Överenskommelsen ligger till grund för ett utredningsarbete som
              bland annat har att pröva möjligheterna till särskilda hyressättningsregler
              vid nyproduktion, men också hur man i det befintliga beståndet
              bättre kan anpassa hyressättningen till tankarna bakom bruksvärdesprincipen.
              Utredaren ska också titta på möjligheterna att underlätta för
              hyresgäster att göra hyrespåverkande tillval och frånval. Uppdraget
              ska vara färdigt den 30 april nästa år.
            </seg>
            <seg n="175dc5f4">
              Kristdemokraterna och tre andra partier i utskottet anser att
              utredningen bör få tilläggsdirektiv som innebär att man också
              ska utreda hur de kommunala bostadsföretagens hyresledande roll
              ska ersättas med ett system där alla likvärdiga lägenheter ingår
              i jämförelseunderlaget.
            </seg>
            <seg n="a5fe7b36">
              Kristdemokraterna deltar i en reservation mot majoritetens förslag
              som i praktiken innebär att man avstår från att ta ställning i
              frågan.
            </seg>
            <seg n="ed6f88d6">
              När det gäller hyressättningen i nyproduktion anser Kristdemokraterna,
              Moderaterna, Folkpartiet och Centern att det finns anledning för
              riksdagen att trycka på regeringen för att snabbt åstadkomma de
              angelägna förändringar som ligger inom överenskommelsen mellan
              parterna. Utskottets majoritet säger nej till detta.
            </seg>
            <seg n="edf03f84">
              I en motion har vi kristdemokrater tagit upp ett problem som
              inte gäller så många, men som för dessa får betydande konsekvenser.
              Det gäller de särskilda studentbostadsföretag som har fått ett
              särskilt ansvar för studentboende. De här företagen har haft en
              allmännyttig status och finansierats genom förmånliga lån och
              har varit skattebefriade. Eventuella överskott återinvesteras
              i verksamheten.
            </seg>
            <seg n="b64fda44">
              Fram till april 2002 hade de här företagen en så kallad hyresledande
              ställning. Men genom en lagändring hamnade de i en helt ny situation,
              som i praktiken riskerar att leda till att nyinvesteringar på
              det området upphör för dessa företag.
            </seg>
            <seg n="955529b7">
              En del av lägenheterna finns i Helsingfors. En del av dem är
              insprängda bland vanliga hyreslägenheter, och en del är tillfälligt
              upplåtna till exempel till följd av att saneringsarbete ska ske.
              De har alltså tillfälligt upplåtits och använts som uthyrningsbostäder
              till studenter.
            </seg>
            <seg n="720af819">
              Företaget drivs i stiftelseform. Man betalar samma hyra som andra,
              men för att täcka kostnaderna för andrahandshyresverksamheten
              tar man ut ett pålägg som de studerande får betala.
            </seg>
            <seg n="ff27159a">
              Detta har nu prövats i domstol, som har förbjudit uttaget av
              pålägget. Konsekvenserna för företagen blir att de får sluta att
              hyra ut lägenheter på detta sätt eller att andra hyresgäster inom
              deras bestånd, som ofta redan betalar en högre hyra, får betala
              ännu mer. I Helsingfors handlar det om ungefär 500 lägenheter.
            </seg>
            <seg n="564287a6">
              I vår motion har vi lämnat förslag som skulle kunna lösa de här
              stiftelsernas problem. Utskottets majoritet väjer egentligen för
              att ta ställning till de faktiska problemen. Man hänvisar bara
              till tidigare bedömningar. Det gör att problemet kvarstår för
              stiftelserna, men framför allt för alla de studerande som inte
              kan få tag i en bostad.
            </seg>
            <seg n="dda22bc4">
              Vi kommer att få tillfälle att återkomma till den frågan igen.
            </seg>
            <seg n="f2b59278">
              I en annan motion har vi kristdemokrater föreslagit att det i
              de fall där det kan bli aktuellt med vräkning vi talar nu om hyresbeståndet
              i övrigt ska genomföras ett samråd där hyresvärd, hyresgäst och
              en representant för kommunen, till exempel socialförvaltningen,
              deltar. Detta skulle syfta till att undvika vräkning. Detta förslag
              har avvisats av utskottsmajoriteten.
            </seg>
            <seg n="bda8156e">
              För några år sedan ändrade riksdagsmajoriteten de bestämmelser
              som föreskrev att en majoritet av hyresgästerna i en fastighet
              måste biträda idén för att en ombildning till bostadsrätt ska
              vara möjlig till att i stället gälla en kvalificerad majoritet
              som måste vara för.
            </seg>
            <seg n="363fb8a5">
              Bakom denna ändring ligger en historisk ovilja mot ägande. Här
              finns två olika borgerliga reservationer. Det finns en motion
              där Kristdemokraterna och Centerpartiet beskriver varför vi anser
              det vara angeläget att underlätta för människor som vill äga sin
              lägenhet genom en bostadsrättsförening. Vi anser att det ska räcka
              med en enkel majoritet av dem som är skrivna i fastigheten för
              att en ombildning ska kunna ske.
            </seg>
            <seg n="053c6d08">
              En sista fråga som jag vill ta upp i det här betänkandet gäller
              ägarlägenheter.
            </seg>
            <seg n="50938f02">
              Det finns ett utredningsbetänkande som var klart i mars 2002.
              Alla förslag om att införa den nya upplåtelseformen ägarlägenhet,
              som har väckts i riksdagen under de senaste åren och även i föreliggande
              betänkande, har avslagits av majoriteten med hänsyn till utredningen
              och att frågan bereds inom Regeringskansliet.
            </seg>
            <seg n="a2392ee3">
              Från oppositionshåll har vi förgäves försökt få besked från regeringen
              om hur man vill gå vidare. I gårdagens budgetdebatt meddelade
              den socialdemokratiske företrädaren att han för sin del var motståndare
              till den nya upplåtelseformen ägarlägenhet.
            </seg>
            <seg n="9bc6209e">
              Om detta är att betrakta som ett auktoritativt besked från Socialdemokraterna,
              varför skriver då inte utskottsmajoriteten det när man svarar
              på motionerna?
            </seg>
            <seg n="26ed8493">
              Om gårdagens besked snarare är att betrakta som en personlig
              synpunkt från den socialdemokratiska företrädaren är det en sak.
              Därför tycker jag att det är angeläget att Leif Jakobsson, som
              är uppsatt på talarlistan, ger besked till kammaren i dag. Är
              inriktningen från regeringens sida ett ja till ägarlägenheter?
              Bereder man frågan med sikte på att lägga ett sådant förslag för
              riksdagen, eller har Leif Jakobsson och Socialdemokraterna samma
              uppfattning som i det besked vi fick i går, nämligen att det inte
              ska bli några ägarlägenheter?
            </seg>
            <seg n="3bcac581">
              Gäller det senare svaret kan man ju ställa frågor varför man
              skriver som man gör i betänkandet, där man landar på att frågan
              bereds i Regeringskansliet.
            </seg>
            <seg n="77609bdc">
              Är inriktningen ett ja eller nej till ägarlägenheter? Om besked
              anhålles.
            </seg>
          </u>
          <note type="speaker" n="a538ed77">
            Anf. 192 PETER DANIELSSON (m):
          </note>
          <u who="peter_danielsson_38db7c" xml:id="i-f1134b0f71d9faaa-0" n="17b47601">
            <seg n="5f7e8929">
              Herr talman! Utskottskolleger, personal och alla åhörare! Som
              vanligt står vi bakom alla de moderata reservationerna, men för
              tids vinnande yrkar jag bifall endast till reservation nr 1.
            </seg>
            <seg n="2693be5a">
              Efter att ha lyssnat till gårdagens budgetdebatt kan jag konstatera
              att vi i alla fall är överens om en sak, nämligen att det byggs
              alldeles för lite i Sverige. Dessvärre har regeringens mål om
              att bygga 120 000 lägenheter under mandatperioden gått från att
              vara ett konkret mål till att bli en målsättning att sträva efter
              eller kanske i allra bästa fall uppnå.
            </seg>
            <seg n="3d081ee2">
              Lars-Erik Lövdén skyller på byggföretagen och kommunerna så fort
              han får chansen. Samtidigt talar han ofta och gärna om alla de
              kraftfulla åtgärder som regeringen sätter in. Hade det byggts
              en lägenhet varje gång Lövdén säger kraftfulla insatser, hade
              regeringen med lätthet uppnått sina mål. Dessvärre är verkligheten
              en helt annan. Trots att efterfrågan på hyresrätter är stor i
              tillväxtorter, byggs det inte många hyresrätter. Man kan ju fråga
              sig vad det beror på.
            </seg>
            <seg n="46a52822">
              Naturligtvis finns det många orsaker till att det inte byggs.
              En ineffektiv planprocess, krångliga regler, höga skatter och
              bristande konkurrens är några exempel på orsaker. Men en riktigt
              stor bov i det här dramat är hyresregleringen, som får en hel
              rad negativa konsekvenser.
            </seg>
            <seg n="f5385f6f">
              Hyresregleringen hämmar byggandet av hyresrätter, framför allt
              eftersom det inte är lönsamt att bygga och förvalta hyresfastigheter.
              Vi vet att när byggföretagen får verka på en normal marknad, där
              det finns lönsamhet, vill de inget hellre än att bygga bostäder.
              Fler hyreslägenheter skulle byggas om hyressättningen var friare.
            </seg>
            <seg n="20ee1ed0">
              Bostadsbrist och långa köer kommer som ett brev på posten när
              det byggs för lite. Stor efterfrågan samt det faktum att hyresregleringen
              medför att hyran i en förort till och med kan vara högre än hyran
              för en attraktiv lägenhet i stadskärnan skapar utrymme för en
              lukrativ svart marknad.
            </seg>
            <seg n="a9bea923">
              Detta medför också kraftiga inlåsningseffekter. Den som har kommit
              över en billig lägenhet i centrum släpper inte den i första taget.
              Det leder naturligtvis till extremt låg omsättning av lägenheter.
              Lediga lägenheter kommer sällan ut på den vita marknaden. I Helsingforss
              innerstad omsätts exempelvis vita förstahandskontrakt ungefär
              vart hundrade år. Lyssna på det: vart hundrade år! Det är förödande
              för rörligheten, för arbetsmarknaden här i Helsingfors och för
              alla unga som är beroende av de flyttkedjor som rörligheten skapar.
            </seg>
            <seg n="3990209b">
              Dessutom skapar hyresregleringen en grogrund för en mycket skadlig
              mygelekonomi, där fiffel, skenbyten och svarta pengar tillhör
              vardagen och där fackpampar, Skandiachefer och andra potentater
              tilldelas värdefulla förstahandskontrakt, likt gamla tiders förläningar.
            </seg>
            <seg n="fc906946">
              Herr talman! Det blev med rätta en präktig skandal när Laila
              Freivalds ombildade sin allmännyttiga lägenhet till bostadsrätt,
              samtidigt som hon som justitieminister arbetade med ett lagförslag
              för att försvåra just sådana ombildningar. Hennes beteende var
              klart tveksamt ur ett moraliskt perspektiv, men det är inte min
              poäng just nu. Min poäng är i stället att hon sannolikt inte fick
              hyreskontraktet i den attraktiva Kungsholmenfastigheten genom
              att köa hos bostadsförmedlingen.
            </seg>
            <seg n="53a1cdd8">
              Även vi riksdagsledamöter som sitter här har en gräddfil eftersom
              vi får hyra lägenheter i särskilda hus, som ägs av riksdagen.
              Annars skulle vi ha haft det mycket svårare att hitta övernattningslägenheter
              här i Helsingfors.
            </seg>
            <seg n="0133728b">
              Herr talman! Hyresregleringen är också direkt orättvis. I tillväxtorter
              hålls hyrorna under marknadsnivån, vilket leder till att hyresskillnaderna
              mellan attraktiva lägen och mindre attraktiva lägen i många fall
              blir obetydlig. Vem tjänar respektive förlorar på det?
            </seg>
            <seg n="851414f0">
              I min hemstad Helsingborg skiljer det exempelvis bara ca 7 kr
              per kvadratmeter i årshyra mellan en centralt belägen etagelägenhet
              med sundsutsikt och en mindre attraktiv lägenhet i ett av de socialt
              tyngda ytterområdena. Det tycker jag är djupt orättvist.
            </seg>
            <seg n="4ad70956">
              Hyresregleringen medför samtidigt att hyresnivåerna utanför de
              hetaste regionerna hålls på en för hög nivå. Trots att lägre hyror
              där skulle kunna skapa konkurrensfördelar tvingas många kommunala
              bostadsbolag att riva hyresbostäder i stället eftersom en sänkning
              av hyran skulle tvinga dem att sänka hyrorna även i det övriga
              beståndet. Hur vansinnigt det än låter har tusentals funktionsdugliga
              lägenheter rivits under de senaste åren.
            </seg>
            <seg n="2b83e701">
              Herr talman! Vi moderater har under många år påtalat problemen
              med hyresregleringen. Därför är det glädjande att alltfler börjar
              inse att vi måste modernisera hyreslagstiftningen. I den så kallade
              trepartsöverenskommelsen mellan Hyresgästföreningen, SABO och
              Fastighetsägarna slår man fast att man måste göra någonting åt
              den bristande överensstämmelsen mellan dagens hyror och se till
              att hyresgästernas syn på vad som är rättvisa skillnader blir
              mer relevant. Vi tycker att den är ett stort och viktigt steg
              i rätt riktning. Särskilt glädjande är det att Hyresgästföreningen
              nu är drivande i denna process.
            </seg>
            <seg n="3b53f0a4">
              När det gäller den fortsatta processen i dessa frågor är det
              också viktigt att regeringen lever upp till sitt ansvar och sätter
              fart på förändringsprocessen. Dessvärre tog det ganska lång tid
              innan en utredning tillsattes, och nu hör jag att denna utredning
              redan är försenad och har begärt en förlängd tid. Den vill helst
              inte redovisa sitt resultat förrän till hösten 2004. Om det är
              sant tycker jag att det är anmärkningsvärt med tanke på hur akut
              situationen på bostadsmarknaden är.
            </seg>
            <seg n="b62bf372">
              Herr talman! Det finns många bra skäl till att successivt marknadsanpassa
              hyrorna. Det behövs bland annat för att få fart på byggandet,
              för att göra hyresmarknaden mer rörlig, för att skapa rättvisare
              hyror samt för att avveckla den svarta marknaden.
            </seg>
            <seg n="94179b84">
              Efter många år av politisk styrning och regleringar går det emellertid
              inte att ändra systemet över en natt. För såväl hyresgäster som
              fastighetsägare är det angeläget att se till att övergången sker
              successivt. En bra början är att ta bort de kommunala bostadsföretagens
              hyresnormerande roll. Då skapas förutsättningar för en hyressättning
              som tar större hänsyn till hyresgästernas och de bostadssökandes
              önskemål. Dessutom måste regeringen skyndsamt återkomma med förslag
              till riksdagen om en friare hyressättning i nyproduktionen.
            </seg>
            <seg n="8ba838d4">
              Herr talman! Ett annat sätt att stimulera byggande är att införa
              ägarlägenheter. Det skulle sannolikt öka tillgången på riskvilligt
              kapital för byggande. Enskilda hushåll har nämligen normalt inte
              samma avkastningskrav på eget kapital som professionella fastighetsföretag.
              Ägarlägenheter bör därför ge förutsättningar för ökad nyproduktion
              av bostäder, särskilt i områden där efterfrågan är större än utbudet.
            </seg>
            <seg n="766b0c32">
              Om regeringen menar allvar med sitt mål om 120 000 nya lägenheter
              under mandatperioden bör regeringen snarast lägga fram ett förslag
              till ägarlägenheter. Tyvärr är det väl efter gårdagens besked
              ungefär lika sannolikt som att tomten skulle komma in här i kammaren
              och önska oss god jul.
            </seg>
            <seg n="e2559063">
              Tidigare har Socialdemokraterna hänvisat till att frågan bereds
              inom Regeringskansliet, men i gårdagens debatt fick vi ett klargörande
              från Anders Ygeman. Han sade klart och tydligt att Socialdemokraterna
              är emot ägarlägenheter. Som jag misstänkte redan tidigare är förmodligen
              rädslan för det privata ägandet utspridd inom rörelsen, och det
              tycker jag är synd.
            </seg>
            <seg n="4d157f6e">
              Herr talman! Avslutningsvis vill jag kommentera den kampanj som
              Socialdemokraterna och stödpartierna för i syfte att göra det
              svårare för hyresgäster att ombilda sina lägenheter till bostadsrätter.
              De har höjt majoritetskraven från majoritet till kvalificerad
              majoritet bland hyresgästerna. Dessutom har de infört krav på
              folkbokföring på fastigheten för att få rösta. Och inte nog med
              det: Man har också fattat beslut om en så kallad stopplag, som
              gäller sedan den 1 april 2002. Enligt den ska länsstyrelsen pröva
              alla överlåtelser av lägenheter som ägs av kommunala bostadsföretag.
              Denna mycket tveksamma lag har fått förödande konsekvenser för
              1 171 boende i Östberga. Jag vill återigen citera Penka Kashmerova,
              som den 16 november förra året sade så här i Dagens Nyheter:
            </seg>
            <seg n="b580ce7b">
              Det var jag en invandrarkvinna som för två år sedan satte igång
              arbetet med ombildningen i Östberga. Under dessa två år, för första
              gången i mitt nya liv, kände jag att jag kunde tillföra samhället
              något, välstånd, gemenskap och glädje.
            </seg>
            <seg n="14668780">
              Jag kan inte förstå varför Socialdemokraterna är så angelägna
              att hindra de här människorna från att få köpa sina lägenheter.
              Varför förnekas Penka möjligheten att, som hon uttrycker det,
              tillföra samhället något?
            </seg>
            <seg n="e454fdd8">
              Vi moderater vill, i motsats till regeringen, underlätta och
              uppmuntra ombildningar. En bra början vore att dra tillbaka folkbokföringskravet,
              skrota stopplagen och återställa majoritetskraven i samband med
              ombildning till bostadsrätt till det enkla majoritetskrav som
              gällde före ändringen.
            </seg>
            <seg n="e394a0c0">
              Herr talman! I Sverige kan man i princip inte bli rik på eget
              arbete. Men på andras arbete kan man bli rik, likaså på spel,
              på spekulation och på bostäder, allra helst inom ramen för den
              mygelekonomi som jag tidigare talade om. I Helsingfors kan man
              till exempel tjäna en halv miljon på den svarta bostadsmarknaden
              genom att råka bo på rätt ställe vid rätt tillfälle. För omkring
              90 % av befolkningen av befolkningen skulle det ta 25 år att arbeta
              ihop den summan efter skatt.
            </seg>
            <seg n="7f849d3f">
              Mygelekonomin är bara en bland de många konsekvenser som bostadspolitikens
              totala haveri medför. Trots alla dessa haverisymtom vägrar majoriteten
              att ändra den gamla invanda politiken. Gårdagens budgetdebatt
              visar att man fortsätter att förespråka långtgående politisk styrning
              via intervention på hyresmarknaden och via subventioner och stimulanser.
            </seg>
            <seg n="f4757323">
              Jag kommer avslutningsvis osökt att tänka på ett citat av John
              Steinbeck, som sade så här: Galenskap är att upprepa samma metoder,
              men förvänta sig ett annat resultat. Det tycker jag att majoriteten
              ska fundera på.
            </seg>
          </u>
          <note type="speaker" n="f39b57cc">
            Anf. 193 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-5959a76033b4a53b-0" n="f6bb11f3">
            <seg n="025334ae">
              Herr talman! Jag vill börja med att för tids vinnande yrka bifall
              endast till reservationerna nr 2 och 20, men jag står självfallet
              bakom alla de reservationer där vi finns med.
            </seg>
            <seg n="6d7c1a5b">
              Herr talman! I dag har riksdagen möjlighet att direkt påverka
              bostadsbyggandet i Sverige. Det är lätt att i dessa tider, som
              präglas av statsbudgeten och debatter med anledning av budgetbehandlingen,
              tro att den enda tänkbara åtgärden för att öka bostadsbyggandet
              är kortsiktiga bidrag i olika former med krångliga regelverk,
              såsom utskottsmajoriteten förordar. Så är icke fallet.
            </seg>
            <seg n="c001d082">
              Vi i Folkpartiet tror att det finns en rad andra åtgärder som
              direkt skulle leda till ökat bostadsbyggande. Regeringen kunde
              ha återkommit för länge, länge sedan i hyresrättsliga frågor för
              att underlätta för ökat bostadsbyggande. Ett exempel är reformering
              av hyressättningssystemet. Bostadsutskottet anförde riksmötet
              1998/99 att man förväntade sig att regeringen skulle ta de initiativ
              som behövdes. Inget händer. Och nu tiger utskottsmajoriteten.
              Vad anser utskottsmajoriteten? Vi vet alla att hyressättningssystemet
              samt dess tillämpning är ett stort hinder för nyproduktion.
            </seg>
            <seg n="7c705a5e">
              De tre stora aktörerna på den svenska bostadsmarknaden, SABO,
              Fastighetsägarna och Hyresgästernas riksförbund, har tagit initiativ
              till en överenskommelse, den så kallade trepartsöverenskommelsen.
              De har gjort det som politikerna inte har mäktat med. Tongångarna
              har ofta varit hårda. Alla förslag om friare hyressättning i nyproduktion
              har fått hårt motstånd med tongångar som gjort det omöjligt under
              en lång tid att föra en saklig diskussion om vilka åtgärder som
              behövs inom hyressättningssystemet för att få i gång byggandet
              och motverka svarthandel med bostäder.
            </seg>
            <seg n="c2f93a91">
              Vi i Folkpartiet har många förslag på hur byggandet kan komma
              i gång. I dag behandlar vi de hyresrättsliga frågorna och frågan
              om ägarlägenheter, men våra bostadspolitiska motioner omfattar
              ett helhetsgrepp med mängder av olika förslag som handlar om konkurrensfrågor,
              beskattning, planprocessen, markpolitik även den statliga markpolitiken
              och valfrihetsfrågorna, det vill säga vad bostadskonsumenterna
              efterfrågar, viktiga åtgärder och ett helhetsgrepp.
            </seg>
            <seg n="c8b8788b">
              Vi vill reformera hyressättningen och se en friare hyressättning
              i nyproduktion. Ett viktigt skäl till att det inte byggs är att
              det är svårt att räkna hem en ekonomiskt hållbar kalkyl. Avkastningen
              blir helt enkelt för dålig sett till investeringen. Friare hyressättning
              för nyproducerade lägenheter behöver införas.
            </seg>
            <seg n="4a2b93a3">
              I dag formas hyrorna i skärningspunkten mellan tre avgörande
              faktorer: bruksvärdesprincipen, hyresförhandlingarna och de kommunala
              bostadsföretagens roll. Det är uppenbart att den nuvarande ordningen
              inte håller. Om Sverige ska få en fungerande bostadsmarknad som
              bättre tillmötesgår människors önskemål måste systemet reformeras.
              Bruksvärdesprincipen syftade ursprungligen till att skapa ett
              starkt besittningsskydd för hyresgästerna, men den hade också
              till avsikt att beakta marknadsmässiga inslag. En tydlig glidning
              har dock skett under de drygt 30 år som systemet har varit i bruk
              till att även ha som syfte att dämpa hyresutvecklingen.
            </seg>
            <seg n="d156eca6">
              Av situationen på Helsingforss bostadsmarknad kan vi dra slutsatsen
              att systemet förvisso har lyckats uppfylla målen vad gäller besittningsskyddet
              och hyresdämpningen, men bristen på anpassningsförmåga till människors
              värderingar har skapat avarter: bostadsbrist med långa köer, en
              stor andra-, tredje- och fjärdehandsmarknad och svarta lägenhetsaffärer.
              Bolagsdirektörerna på Strandvägen och Östermalm bor bättre och
              billigare än låginkomsttagarna i Rinkeby. Barbro Engman, ordförande
              för Hyresgästernas riksförbund, säger i Dagens Nyheter den 10
              november 2003 att man inte förmått vårda bruksvärdessystemet:
              Min uppgift är att se till att hyrorna upplevs som rättvisa, annars
              blir inte systemet trovärdigt. Dagens hyressättning drabbar folk
              i ytterstan, som redan betalat mer än vad man gör i innerstan.
              Vår trovärdighet som organisation i miljonprogramsområdena är
              snart nere på noll.
            </seg>
            <seg n="13bd2ec5">
              Herr talman! Min fråga till utskottsmajoriteten är: Hur ser ni
              på hyressättningssystemet? Tar ni till er de signaler som kommer
              från marknaden? Vad är er uppfattning?
            </seg>
            <seg n="3d9d0142">
              Folkpartiet anser att en rad reformer behöver genomföras för
              att få fart på nyproduktionen av hyresrätter samt för att öka
              rörligheten och flexibiliteten på hyresmarknaden.
            </seg>
            <seg n="eed0a781">
              Friare hyressättning för nyproducerade lägenheter behöver införas.
              Det skulle skapa förutsättningar att få fart på det bostadsbyggande
              som på många håll är mycket lågt. När byggföretagen inte kan ta
              ut sina kostnader eller när andra alternativ att bygga bostadsrätter
              eller kontorsfastigheter framstår som ekonomiskt fördelaktigare
              är det inte underligt att väldigt få nya hyreslägenheter byggs.
            </seg>
            <seg n="2dadbadf">
              Det är självklart att osäkerheten om vilka hyresnivåer som kan
              tänkas godtas i framtiden allvarligt försvårar både den privata
              och den kommunala nyproduktionen av hyresrätten och styr över
              till det mer lönsamma och regelmässigt stabila byggandet av bostadsrätter.
              Enligt Folkpartiet bör därför Hyresnämnden ha avgjort hyresnivån
              före byggstart. Vi vill också begränsa möjligheten att ompröva
              hyran efter sex månaders hyrestid.
            </seg>
            <seg n="4d51bfa4">
              Vi vill ta krafttag mot svarthandeln med hyresbostäder. Vi tror
              att hyressättningssystemet har en viktig roll att spela här, men
              vi har också presenterat andra förslag som vi tycker att man ska
              utreda.
            </seg>
            <seg n="c639d2ce">
              Vi vill att de kommunala bostadsbolagens hyresnormerande roll
              förändras. Det ser vi som en mycket viktig del i detta.
            </seg>
            <seg n="a322451c">
              Vi vill se förändringar inom det kollektiva förhandlingssystemet
              och hyresgästföreningarnas roll. Vi vill öka den enskildes konsumentmakt.
            </seg>
            <seg n="87cc3d2c">
              Vi vill införa ägarlägenheter.
            </seg>
            <seg n="9c6f076a">
              I mars månad 1999 beslutade riksdagen att tillkännage till regeringen
              att ett förslag om ägarlägenheter skulle tas fram i enlighet med
              bostadsutskottets förslag. Mer än fyra år har passerat. Vi tror
              att ägarlägenheter är oerhört viktiga och intressanta, dels för
              att öka nyproduktionen, dels ur ett integrationsperspektiv. Vi
              tror att många miljonprogramsområden skulle kunna få en ägarform
              som vore intressant. Det vet vi. Vi har hört från många håll,
              både i Helsingfors och Malmö, att den möjligheten vore intressant.
            </seg>
            <seg n="983a7ef5">
              Ägarlägenheter kan dessutom hyras ut med förstahandskontrakt
              observera: förstahandskontrakt! På så sätt slipper man ifrån flertalet
              komplikationer med andrahandshyresgäster. När det finns så många
              möjligheter och fördelar är det svårt att förstå utskottsmajoritetens
              passivitet.
            </seg>
            <seg n="9fee0226">
              Herr talman! Ett ökat bostadsbyggande kan åstadkommas. Sverige
              behöver en liberal bostadspolitik. Det är synd att inte utskottsmajoriteten
              ser möjligheterna till ökat bostadsbyggande.
            </seg>
          </u>
          <note type="speaker" n="b9f9b12e">
            Anf. 194 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-b7128df681bc2fb6-0" n="14b44f54">
            <seg n="3d9251d2">
              Herr talman! Jag vill först göra några korta kommentarer. Det
              är ju vackert att Peter Danielsson tycker att det är så synd att
              vi inte skriver in de närmare konkreta målen för bostadsbyggandet,
              som Peter Danielsson och hans parti inte vill ha. Jag har lite
              svårt att förstå resonemanget. I en motion som fanns med i gårdagens
              debatt i en motivreservation skrev ni att det inte ska finnas
              några konkreta mål för bostadsbyggandet. Att då dagen efter i
              en debatt sakna de konkreta målen gör att jag inte riktigt förstår
              resonemanget.
            </seg>
            <seg n="215b5cbf">
              Nina Lundström, Peter Danielsson och i viss mån Göran Hägglund
              vill riva sönder det mesta av hyresförhandlingssystemet. Jag vet
              inte vilken värld ni lever i. Folk klagar inte i någon större
              utsträckning på att hyrorna är för låga. Det normala för mig är
              att jag möter folk som tycker att hyrorna är för höga. Det är
              grunden.
            </seg>
            <seg n="63c5f498">
              Man kan titta på bostadsrättsbyggandet. Ja, tro det! Jag kan
              tjäna 20 000 kr per kvadratmeter på att bygga bostadsrätter som
              byggare, vilket är ett överpris, och se det som avkastning på
              insatt kapital. Det finns ingen möjlighet i världen att bygga
              hyresrätter till de priserna. Jag tror nog att de stora jättarna
              som man pratar om i byggsektorn fortsätter att bygga bostadsrätter
              eftersom avkastningen är mycket högre. Det går inte att bygga
              hyresrätter om man vill ha den avkastningen.
            </seg>
            <seg n="189fbce1">
              Herr talman! Till betänkandet har de borgerliga partierna lagt
              en rad förslag om förändringar av hyresförhandlingsordningen eller
              hyresförhandlingslagen, eller för att uttrycka det lite tydligare:
              en rad förslag som kraftigt kommer att försämra hyresgästernas
              möjligheter till förmån för fastigheterna. Det är inte särskilt
              underligt i sig självt med tanke på den övertro på marknadens
              kraft att lösa alla problem som de flesta borgerliga partier i
              dag omfattas av.
            </seg>
            <seg n="b6391974">
              I den så kallade trepartsöverenskommelsen mellan Hyresgästföreningen,
              SABO och Fastighetsägarna fastslogs bland annat att bruksvärdesprincipen
              skulle gälla och att allmännyttans hyresledande funktion skulle
              finnas kvar, men att man däremot skulle göra en rad andra förändringar
              vad gäller på vilka grunder som hyresnivåerna skulle sättas. För
              att säkra den reformering som parterna önskade tillsattes därför
              också en särskild utredare, den så kallade Hyressättningsutredningen,
              som skulle ha redovisat sitt förslag den 30 april nästa år. Möjligtvis
              kan man ha begärt en förskjutning. Det hade jag inte hört tidigare.
            </seg>
            <seg n="f655ef76">
              I och för sig har jag full förståelse för denna otålighet, men
              man borde kunna avvakta resultatet av utredningen och i likhet
              med Vänsterpartiet vänta med att motionera och reservera sig i
              frågorna.
            </seg>
            <seg n="6dd85e7b">
              Moderaternas mer fundamentalistiska hållning att helt avskaffa
              hyresförhandlingslagen är de lyckligtvis helt ensamma om. Däremot
              är det sorgesamt att läsa de reservationer som pekar ut hyresgästernas
              eget val av organisering som ett felaktigt val.
            </seg>
            <seg n="8a5fa1c0">
              Det finns ingen lag i dag som ger en enskild organisation ensamrätt
              att förhandla, vilket man skulle kunna tro när man läser de borgerliga
              reservationerna. Däremot finns en förhandlingsordning som ger
              den organisation rätten att förhandla som flertalet hyresgäster
              valt som företrädare. Det är en väldig skillnad. De flesta hyresgäster
              som organiserar sig har i dag valt att organisera sig i Hyresgästföreningen.
              Det är inget underligt i det.
            </seg>
            <seg n="c52fb0f3">
              Att låta flera organisationer förhandla samtidigt tror jag däremot
              skulle leda till en betydligt försämrad position för hyresgästerna,
              och med all säkerhet också fördyra förhandlingarna, vilket både
              direkt och indirekt skulle leda till högre hyror.
            </seg>
            <seg n="8a3904e1">
              Herr talman! Jag vill gärna kommentera våra egna reservationer
              i betänkandet. Vänsterpartiet har en rad reservationer. De flesta,
              för att inte säga alla, har samma syfte, nämligen att stärka hyresgästernas
              position. Det gäller i detta betänkande framför allt dem som i
              dag bor på andrahandskontrakt. Våra reservationer kan ses som
              ett paket, som förutom att stärka andrahandshyresgästernas ställning
              också skulle fungera som ett medel att minska den snabbt växande
              andrahandsuthyrningen.
            </seg>
            <seg n="f6aa8fe6">
              I reservation 9 har vi ett förslag om rätten till förstahandsavtal
              för andrahandshyresgästerna när förstahandshyresgästens rätt upphört.
              Avslaget från majoriteten bygger på risken för planerade överlåtelser,
              trots att vi i både reservationen och motionen mycket nogsamt
              påpekat att den reglering som ska gälla måste se till att just
              detta inte kan ske. Självklart ska den tid man varit andrahandshyresgäst
              vägas in i möjligheten att ta över ett förstahandskontrakt.
            </seg>
            <seg n="b85c1e7e">
              När vi sedan i reservation 10 försöker komma till rätta med ockerhyror
              och överhyror vårt förslag går helt enkelt ut på att man vid ockerhyra
              eller överhyra ska kunna förlora rätten till sitt kontrakt och
              kontraktet därmed gå över till andrahandshyresgästen blir majoritetens
              svar lite förbryllande. Eftersom man inte har kunnat bifalla vår
              reservation 9 kan man inte heller bifalla reservation 10, trots
              att man tycker att den är väldigt bra. Detta är politikens moment
              22. Man avslår en reservation eftersom man inte bifallit en annan.
            </seg>
            <seg n="c83de1ca">
              Reservation 11 är en gammal klassiker, höll jag på att säga.
              Den handlar om blockuthyrning. När vi ändrade lagen om blockuthyrning
              kändes det initialt ganska bra. Det visar sig emellertid att blockuthyrning
              bara sker när en kommun eller någon annan hyr två eller tre lägenheter
              samtidigt för att sedan hyra ut dem. Det blev en styrka för alla
              dem som i dag lever som hemlösa och på sociala kontrakt att ha
              ett besittningsskydd som omfattas av blockhyresavtalet. Där avkrävs
              alla, eller de kommuner som hyr lägenheter av en och samma fastighetsägare
              fast inte på samma dag och vid samma tidpunkt, en blockhyresfunktion.
              Det skulle stärka dessa människors ställning.
            </seg>
            <seg n="41ae2aac">
              Reservation 12 handlar framför allt om de så kallade kommunala
              och sociala kontrakten. Det är den enda reservation som vi yrkar
              bifall till inte för att vi inte står bakom alla våra reservationer
              utan för att spara tid vid voteringen på tisdag.
            </seg>
            <seg n="a3e6897b">
              Jag har ett antal gånger berättat hur dessa kontrakt fungerar,
              och jag tänker göra det en gång till, för det är värt att lyssna
              på flera gånger. Under den tid jag satt i Hemlösekommittén läste
              jag ett antal sådana kontrakt. Man avsäger sig i princip alla
              rättigheter. Jag kunde då konstatera att jag inte skulle kunna
              leva på ett sådant kontrakt utan att bli vräkt och ingen annan
              i denna kammare heller, tror jag.
            </seg>
            <seg n="b3801c9e">
              Kontraktet innebär att man inte får ta en snaps till sillen på
              midsommarafton, inte får låta sina barn övernatta, inte ha hund
              och inte ha gäster. Så ser dessa kontrakt ut, och om man bryter
              mot dem vräks man. Om man mot all förmodan skulle kunna leva med
              dessa bestämmelser måste man också vara beredd på att socialtjänsten
              eller någon annan precis när som helst kan komma in i lägenheten
              utan att man själv behöver godkänna det. Allt detta står i de
              här kontrakten.
            </seg>
            <seg n="a8ce4700">
              Vi vill se till att dessa kontrakt blir så få som möjligt. Det
              finns naturligtvis människor som har behov av stöd och hjälp i
              sitt boende, men det ska inte behöva innebära att man förlorar
              rätten till integritet och till ett eget kontrakt. De flesta sjukdomar
              här i världen botas med sjukvård inte genom att vi förlorar vår
              bostad.
            </seg>
            <seg n="579b525a">
              Slutligen, herr talman, vill jag ta upp reservation 15, som går
              ut på att man inte ska behöva förlora sin bostad enkom på grund
              av försenade inbetalningar. I dag kan man vräkas på grund av upprepade
              försenade inbetalningar, och upprepade kan i det här fallet vara
              två gånger. Vi har flera gånger tidigare föreslagit och vi gör
              det igen att det normala borde vara att ingen ska kunna vräkas
              i det fall man inte har en hyresskuld. Ingen ska heller kunna
              vräkas för att man inte fått en påminnelse om man glömt att betala
              in hyran, vilket ju i de flesta andra sammanhang är den normala
              ordningen. I dag använder man sig till och med av principen att
              inte skicka ut någon avi över huvud taget när det är dags att
              betala in hyran. Sedan kan man vräka folk för att de inte betalat
              i tid under några månader, trots att de inte ens fått en avi och
              än mindre en påminnelse.
            </seg>
          </u>
          <note type="speaker" n="e70687a6">
            Anf. 195 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-5959a76033b4a53b-1" n="f6bb11f3">
            <seg n="93f60e93">
              Herr talman! Jag vill ställa två frågor till Vänsterpartiet.
              Den första är den som jag också ställde i mitt huvudanförande.
            </seg>
            <seg n="39f75387">
              Med tanke på att vi från olika håll på marknaden gång på gång
              fått höra att hyressättningssystemet förhindrar nyproduktion skulle
              jag vilja höra hur Vänsterpartiet tagit till sig de synpunkterna.
              Dessutom innebär trepartsöverenskommelsen att både Hyresgästernas
              Riksförbund, SABO och fastighetsägarna gemensamt ser behovet av
              en reformering. Var står Västerpartiet i den frågan?
            </seg>
            <seg n="9c1de391">
              Den andra frågan handlar om andrahandskontrakten, de sociala
              kontrakten och möjligheterna på marknaden. Jag kan inte förstå
              varför Vänsterpartiet är så oerhört negativa till ägarlägenheter.
              De skulle öppna för en möjlighet att integrera den här typen av
              lägenheter där kommuner kan vara direkta ägare och hyra ut med
              förstahandskontrakt. Då skulle man komma ifrån många av de problem
              som Sten Lundström så föredömligt redogjort för. Det skulle nämligen
              innebära att människor då hade möjlighet att hyra i första hand.
              Varför detta enorma motstånd mot en upplåtelseform som skulle
              skapa stora möjligheter på marknaden?
            </seg>
          </u>
          <note type="speaker" n="49753d9b">
            Anf. 196 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-1" n="14b44f54">
            <seg n="d41ceb91">
              Herr talman! Jag svarar på den andra frågan först. Just för att
              boendebandet inte finns i ägarlägenhetssystemet är jag motståndare
              till det. I till exempel Oslo upphandlas framför allt de äldre
              ägarlägenheterna inte främst av dem som ska bo där utan framför
              allt av folk som vill bli hyresvärdar för ett mindre antal lägenheter.
            </seg>
            <seg n="4c3a9c2a">
              När jag diskuterade det här med en vän som är fastighetsskötare
              sade han att han då visste precis vilka fem sex lägenheter han
              skulle köpa. Sedan kunde han leva gott på dessa fem sex lägenheter.
              Jag vill inte ha en mängd små fastighetsägare som hyr ut. Marknaden
              mår inte bra av det. Det är klart bättre att man i stället förvaltar
              hela huset.
            </seg>
            <seg n="eac385d2">
              Jag har också tittat på detta i England. Där har den enskilde
              andelsägaren stora problem att få lån till renovering. Jag har
              också sett hur delar av hus står och förfaller när man inte har
              någon gemensamhet.
            </seg>
            <seg n="f72f940c">
              När ni diskuterar ägarlägenheter liknar det hela alltmer bostadsrätten,
              och då förstår jag inte varför vi över huvud taget ska skapa en
              ny form. Vi har ju redan bostadsrätten, som innebär ett kollektivt
              ansvar.
            </seg>
            <seg n="6a0ebd16">
              När det gäller andrahandskontrakt har kommunerna mycket bättre
              möjligheter att gå in och hyra lägenheter i första hand. Kommunerna
              har ju stora kommunala bostadsbolag som de borde kunna använda
              i den sociala bostadspolitiken.
            </seg>
            <seg n="6b42f388">
              Slutligen till frågan hur vi ställer oss till hyressättningssystemet.
              Vi har tacksamt tagit emot parternas trepartsöverenkommelse. Nu
              avvaktar vi Hyrelagstiftningsutredningen för att se vad den säger.
              Därmed inte sagt att vi kommer att köpa allt. En sak som vi inte
              kommer att köpa är fria inflyttningshyror. Det leder bara till
              en höjd hyresnivå. Däremot har vi motionerat ett antal gånger,
              vilket Folkpartiet inte stött, om färdigförhandlade hyror vid
              inflyttningen, där Hyresgästföreningen och fastighetsägarna i
              förväg gör upp om hyrorna så att man får vetskap om kostnaderna.
            </seg>
          </u>
          <note type="speaker" n="0a4e16e8">
            Anf. 197 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-5959a76033b4a53b-2" n="f6bb11f3">
            <seg n="7141700f">
              Herr talman! Svaret är alltså att det inte är bra för Sverige
              och bostadskonsumenterna att man har små fastighetsägare. Det
              är det huvudsakliga skälet, samt att Sten Lundström vid vissa
              tillfällen har kunnat konstatera att det finns exempel utomlands
              där man inte har skött sitt underhåll. Jag vill bara påminna om
              det enorma underhållsunderskott som finns i kommunala bostadsföretag.
              Om man nu ska diskutera underhåll tror jag att de problemen finns
              överallt även i Sverige.
            </seg>
            <seg n="c1cfd0e4">
              Det andra Sten Lundström kommenterar är att kommunen har så mycket
              större möjligheter genom de kommunala bostadsföretagen att få
              tillgång till kontrakten och hyra ut dem i andra hand. Varför
              är då ni i Vänsterpartiet så otroligt kritiska att ni till och
              med har reserverat er i betänkandet precis på den punkten? Ni
              anser att det inte fungerar. Det tycker jag är oerhört märkligt.
            </seg>
            <seg n="6932fc88">
              Det tredje jag vill återkomma till är svarthandeln, som jag inte
              tog upp i min första replik. Vänsterpartiet menar att man möjligtvis
              kan tänka sig att ha lägenhetsregister. Men svarthandeln är de
              facto en marknadsanpassning av hyrorna. Vi har tre stora aktörer
              som menar att det krävs en reformering av hyressättningssystemet.
            </seg>
            <seg n="093f52e6">
              Folkpartiet menar dessutom att om man har bra konkurrensförhållanden
              och ser till att man sköter markpolitiken kan man också se till
              att pressa produktionskostnaderna. Varför är Vänsterpartiet så
              skeptiskt? Varför ser ni inte möjligheterna?
            </seg>
          </u>
          <note type="speaker" n="3dafbd9f">
            Anf. 198 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-2" n="14b44f54">
            <seg n="af4f9c40">
              Herr talman! När det gäller svarthandeln har Vänsterpartiet en
              rad förslag för att komma åt det bland annat via lägenhetsregister
              där man kan se byteskedjor och annat som förekommer. Det har Folkpartiet
              än så länge röstat emot.
            </seg>
            <seg n="e3f21efd">
              Det är en lite slarvig inställning att priserna i svarthandeln
              är en marknadsanpassning. Det är ungefär som att säga att hembränning
              är egentligen rätt okej. Det är också en anpassning till vad folk
              är beredda att betala för brännvin. Man kan inte resonera på det
              viset.
            </seg>
            <seg n="fa846894">
              Jag vill bara förtydliga mig. Med små fastighetsägare menar jag
              inte en fastighetsägare som äger en fastighet med åttatio lägenheter.
              Jag talar om fastighetsägare, eller i det här fallet ägarlägenhetsinnehavare,
              som äger ett hus därborta, ett hus därborta, det tredje eller
              fjärde i andra delen av staden och två i grannstaden. Det är de
              fastighetsägarna som jag inte alls tror på. Det vore direkt olyckligt.
            </seg>
            <seg n="2d8a6ac3">
              Sedan missade jag nästa fråga. Jag ber om ursäkt.
            </seg>
          </u>
          <note type="speaker" n="b5ad667b">
            Anf. 199 PETER DANIELSSON (m) replik:
          </note>
          <u who="peter_danielsson_38db7c" xml:id="i-f1134b0f71d9faaa-1" n="17b47601">
            <seg n="1d110072">
              Herr talman! Först skulle jag vilja säga något angående missuppfattningen
              om målen. Jag efterlyste inte alls några konkreta mål. Jag försökte
              travestera eller vara lite ironisk angående att målen först var
              väldigt konkreta, 120 000 lägenheter. Nu har de blivit mer luddiga
              och blivit en målsättning som vi strävar efter att kanske uppnå.
            </seg>
            <seg n="07ef3bee">
              Jag har två frågor till Sten Lundström. Du talade en del som
              Hyresgästföreningen och hur fantastisk den var. Den första frågan
              som jag skulle vilja höra Sten Lundströms svar på är vad Hyresgästföreningen
              egentligen har åstadkommit för hyresgästerna i Tensta. Min egen
              slutsats är att det egentligen är för höga hyror som den har åstadkommit
              till hyresgästerna därute. Det vore intressant att höra vad Sten
              Lundström säger om det.
            </seg>
            <seg n="5a6cfe9b">
              Dessutom skulle jag vilja höra lite om Sten Lundströms inställning
              till rättvisa. Ditt parti använder det som en paroll väldigt ofta.
              Jag skulle vilja höra som Sten Lundström tycker att det är rättvist
              att en ensamstående mamma i Rinkeby indirekt via hyressättningssystemet
              subventionerar en Skandiachef på Östermalm. Tycker du det är rättvist?
            </seg>
          </u>
          <note type="speaker" n="2328642c">
            Anf. 200 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-3" n="14b44f54">
            <seg n="6c7c0034">
              Herr talman! Ibland är det här med ironi lite svårt. Jag bara
              konstaterar att om Moderaterna fick skriva budgeten skulle vi
              inte kunna diskutera några mål för byggande över huvud taget.
              Ni vill inte sätta upp några sådana mål, till skillnad från oss
              som hade ett förslag på hur mycket som borde byggas och hur mycket
              som borde renoveras. Sedan får vi skapa medel för att göra det.
            </seg>
            <seg n="e37f193f">
              Jag fick en fråga om vad Hyresgästföreningen har lyckats med
              i Tensta. Jag vet inte riktigt. Jag har inte någon särskild koll
              på hur det ser ut i Tensta. Hyresgästföreningen förhandlar naturligtvis
              med fastighetsägarna. Jag tycker att det är en bra ordning att
              fastighetsägare och konsumentintresset, som i det här fallet oftast
              företräds av Hyresgästföreningen, förhandlar fram hyra som man
              tycker är rimlig utifrån olika principer. Vi kan se olika tolkningar
              av det. I min egen hemkommun Malmö tycker jag att lägesfaktorn
              har fått alldeles för kraftigt genomslag i hyressättningen.
            </seg>
            <seg n="005646a9">
              Det ställdes en fråga om den ensamstående mamman som eventuellt
              subventionerar något boende. Nej, det gör hon nog inte. Hon subventionerar
              inget boende. Det gäller framför allt om man skulle använda marknadsprincipen
              fullt ut. Då har man en annan kapitalkostnad i ett hus som har
              stått i 100, 150 år. Det är avbetalt flera gånger om i förhållande
              till ett hus som fortfarande har lån och annat kvar. Någon subvention
              är det inte.
            </seg>
            <seg n="e323fe7e">
              Jag förstår inte principen. Skulle den ensamstående mamman kunna
              byta till lägenheten på Östermalm om det var så att Östermalmshyran
              blev satt efter de 10 00015 000 kr i månaden som marknaden kanske
              efterfrågar? Självklart inte. Hon skulle fortfarande bo kvar i
              Tensta. Möjligtvis skulle hon få någon hundralapp lägre hyra.
              Men era förslag leder inte till lägre hyror. De leder tvärtom
              till högre hyror, högre kostnader, ökad segregation och minskade
              möjligheter till omflyttning på bostadsmarknaden.
            </seg>
          </u>
          <note type="speaker" n="72d09f7c">
            Anf. 201 PETER DANIELSSON (m) replik:
          </note>
          <u who="peter_danielsson_38db7c" xml:id="i-f1134b0f71d9faaa-2" n="17b47601">
            <seg n="ba76a7e3">
              Herr talman! Hade hyresmarknaden varit en normal marknad hade
              byggföretagen inte velat någonting hellre än att just bygga. Jag
              är rätt övertygad om att vi hade haft ett betydligt större utbud
              av hyreslägenheter då. Som bekant leder också ett större utbud
              till lägre priser. Inte minst i mindre attraktiva områden hade
              hyrorna sannolikt stått still eller kanske till och med minskat.
            </seg>
            <seg n="fc7ddcde">
              Man kan fråga sig: Vem är det egentligen som tjänar på hyresregleringen?
              Många hävdar i dag, inte minst från vänstersidan, att det är låginkomsttagarna
              som tjänar på bostadssocialismen. Jag menar att det är precis
              tvärtom. Genom hyresregleringen sker en ganska stor resursöverföring
              från fattiga förortsbor till mer välbeställda innerstadsbor.
            </seg>
            <seg n="f9f4d01a">
              En reglerad marknad gynnar nästan aldrig människor med tunn plånbok.
              När det är en oerhörd brist är det hundratals människor som vill
              hyra varje ledig lägenhet som finns. Då har en fastighetsägare
              utmärkta möjligheter att välja och vraka.
            </seg>
            <seg n="96c1829c">
              Vem tror man egentligen att han väljer? Han väljer knappast en
              person med tunn plånbok. Han väljer den med den tjocka plånboken.
              Även på den svarta marknaden har de med tjocka plånböcker betydligt
              bättre förutsättningar. Dessutom har ofta de som är mer välbeställda
              de rätta nätverken för att skaffa sig en sådan eftertraktad hyreslägenhet.
            </seg>
            <seg n="cd20dcd2">
              Jag är förvånad över att Vänsterpartiet och Sten Lundström kan
              försvara ett system som så uppenbart är en snedfördelning till
              nackdel för dem som är mindre beställda i samhället. Jag skulle
              vilja att Sten Lundström utvecklar hur det kan vara ett rättvist
              system.
            </seg>
            <seg n="66e8466e">
              Man kan också lägga till att detta knappast är någonting som
              har lett till att man undvikit någon bostadssegregation. Ett argument
              som man har är att alla ska kunna bo överallt. Men vi vet i dag
              att Helsingfors och många andra städer är mer segregerade än någonsin.
              Det gäller inte minst de områden där man har många allmännyttiga
              hyresrätter ute i miljonprogramsområdena.
            </seg>
          </u>
          <note type="speaker" n="2091d89c">
            Anf. 202 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-4" n="14b44f54">
            <seg n="a67a74e3">
              Herr talman! Den värsta segregationen är naturligtvis inte mellan
              hyresrätter och hyresrätter. Den värsta segregationen har du säkert
              i de välbeställda villaområdena i Helsingforss och Malmös utkanter.
              Det gäller till exempel Limhamn, Djursholm och lite andra områden.
              Där är det verkligen tal om segregation. Där har man lyckats segregera
              sig till den milda grad att i stort sett ingen annan har råd att
              bo där ute.
            </seg>
            <seg n="b39147a8">
              Jag är lite intresserad av Peter Danielssons resonemang kring
              hur orättvist bostadsmarknaden fungerar. Efter att ha hört detta
              anförande, som jag mycket väl skulle kunna höra på ett av mina
              egna partimöten, utgår jag ifrån att Peter Danielsson vid nästa
              tillfälle kommer att rösta för både obligatorisk bostadsförmedling
              och en bostadsanvisningslag.
            </seg>
            <seg n="35201db8">
              Det är med de medlen vi kan bryta den här utvecklingen och se
              till att det inte bara är marknaden som styr och att bostaden
              är en rättighet för alla. Vill du bryta sönder segregationen på
              Östermalm och på andra ställen rösta då för Vänsterpartiets förslag
              om en bostadsanvisninglag och en obligatorisk bostadsförmedling.
              Då kommer vi till rätta med de problemen.
            </seg>
          </u>
          <note type="speaker" n="7b5ac565">
            Anf. 203 RIGMOR STENMARK (c):
          </note>
          <u who="rigmor_stenmark_994aac" xml:id="i-3ec5fd08de6f3c14-0" n="7f473bd8">
            <seg n="d7b553ef">
              Herr talman! Jag vill börja med att yrka bifall till reservationerna
              1, 2 och 20. Det är möjligt att man redan har yrkat bifall till
              dem, men jag vill understryka det hårt. Jag står naturligtvis
              bakom alla andra reservationer där Centerpartiet finns med.
            </seg>
            <seg n="e6a9631d">
              I dagens ämne, hyresrätt och bostadsrätt, väljer jag att fokusera
              på systemet för hyressättning samt på ägarlägenheter. Jag börjar
              med det sista.
            </seg>
            <seg n="1c31a0b7">
              Majoriteten i utskottet avstyrker motionsförslag från oss alla
              andra om att införa just ägarlägenheter. Den gör det med motiveringen
              på s. 28 i betänkandet: En modell för hur ägarlägenheter skulle
              kunna regleras i Sverige har föreslagits av 2000 års ägarlägenhetsutredning.
              Förslaget återfinns i betänkandet Att äga sin lägenhet (SOU 2001:21).
              Det bereds för närvarande inom Justitiedepartementet.
            </seg>
            <seg n="e5d91875">
              Riksdagen har nyligen tagit ställning till och avslagit ett flertal
              motioner som syftar till att ägarlägenheter skall införas (bet.
              2003/04: BoU2). Utskottet avstyrkte dem med hänvisning till den
              beredning som pågår inom Regeringskansliet av det ovan nämnda
              utredningsförslaget. Utskottet avstyrker på samma grund de nya
              motionerna om ägarlägenheter.
            </seg>
            <seg n="1aa08a2f">
              Herr talman! Jag vill med anledning av detta ställa två frågor
              direkt till vice ordföranden i bostadsutskottet, Anders Ygeman,
              eftersom han finns här i kammaren.
            </seg>
            <seg n="85356969">
              Den första frågan är: Är bostads- och kommunministern fortfarande
              ute och reser?
            </seg>
            <seg n="c3986c7d">
              Den andra frågan är: Ditt svar vid gårdagens debatt var, och
              jag citerar ur snabbprotokollet från den 3 december: Jag tror
              att jag varje gång jag varit i kammaren har sagt ett tydligt och
              klart nej till ägarlägenheter. Ägarlägenheter skulle inte ge ett
              ökat bostadsbyggande. Ägarlägenheter skulle skapa oreda på bostadsmarknaden.
            </seg>
            <seg n="29a18918">
              Är ditt svar ett officiellt svar från Socialdemokraterna och
              regeringen eller är det möjligen ditt personliga svar? Det är
              en viss skillnad; jag håller med Kristdemokraternas Göran Hägglund
              om det. Om det nu är så att Anders Ygeman är talesman för Socialdemokraterna
              och regeringen, förstår inte heller jag varför man i det här betänkandet
              avslår våra krav på ett införande av ägarlägenheter i Sverige,
              som är något som finns i alla våra grannländer. Man hänvisar till
              att en utredning pågår. Svaret i det här betänkandet håller dörren
              öppen en utredning pågår. Det kan man ju godta. Men om du Anders
              Ygeman är talesman för Socialdemokraterna och i går sade helt
              klart nej, så kan du väl knappast ha ändrat dig i dag. Eller har
              du sovit på saken och insett att det finns goda skäl för att yrka
              bifall till vår reservation nr 20? Därför yrkar jag bifall till
              den, så att du har en chans att i handling visa var du och Socialdemokraterna
              står. Ni kan ju inte hålla på och lura oss och lura svenska folket
              med att hela tiden säga att det pågår en utredning och att ni
              därför avstyrker motionerna. Vi kräver faktiskt ett tydligt ja
              eller nej.
            </seg>
            <seg n="45c638aa">
              Herr talman! Den andra principiellt viktiga frågan i det här
              betänkandet är hyressättningssystemet. För tydlighets skull, eftersom
              det brukar bli mycket misstolkningar och debatter om var Centerpartiet
              står i frågan om hyressättning, läser jag ur vår partimotion om
              hyressättning:
            </seg>
            <seg n="bf2a2628">
              Den i dag rådande principen om att hyror ska sättas efter det
              så kallade bruksvärdet leder till oönskade effekter när prissättningen
              avviker från det som den normala konsumenten är beredd att betala.
              Den trepartsöverenskommelse som är gjord mellan Hyresgästernas
              Riksförbund, Sveriges Fastighetsägareförbund och SABO är ett steg
              i rätt riktning i och med att läget får en större inverkan på
              hyressättningen. Inriktningen på reformeringen bör vara att göra
              bruksvärdessystemet mer flexibelt och fungera som det var tänkt
              när det infördes ett system byggt på avtalsfrihet, men med ett
              starkt besittningsskydd.
            </seg>
            <seg n="6be7487c">
              Allmännyttans hyresledande roll bör slopas och de privata fastighetsföretagen
              och deras organisation göras till en reell och fullvärdig förhandlingspart
              i det kollektiva förhandlingssystemet. För över ansvaret till
              de lokala hyreskommittéer, med företrädare från både hyresgästföreningen,
              fastighetsägarföretagen och kommunala bostadsföretag, som bildats
              efter trepartsöverenskommelsen. Uppgifterna för dessa lokala kommittéer
              ska vara att komma fram till hur hyresgäster värderar lägenheters
              olika egenskaper, det vill säga att bestämma objektiva bruksvärden
              i enlighet med de principer om bruksvärdet som gällde när bruksvärdessystemet
              infördes. Riksdagen bör besluta att slopa allmännyttans hyresledande
              roll och göra de privata fastighetsföretagen och deras organisation
              till en reell och fullvärdig förhandlingspart i det kollektiva
              förhandlingssystemet.
            </seg>
            <seg n="63ebb240">
              Nyproduktion bör undantas från bruksvärdessystemet. Den nuvarande
              tillämpningen av bruksvärdessystemet gör att byggherrar inte är
              benägna att bygga hyreshus. En av orsakerna till detta är att
              bruksvärdessystemet ger hyresgästerna möjlighet att redan efter
              sex månader få till stånd en prövning av hyran. För en fastighetsägare
              är detta en stor osäkerhetsfaktor. Hela kalkylen kan spricka om
              en inflyttningshyra, som framstått som nödvändig och tillräcklig
              för ett projekt, kan komma att sänkas. Efterfrågan på de nya hyreslägenheterna
              kan vara stor, men risken för hyressänkning leder i många fall
              till att potentiella investerare i stället väljer en mindre riskfylld
              bostadsrättsproduktion.
            </seg>
            <seg n="cc53d8ca">
              Detta syns tydligt i Helsingforssregionen där bara en bråkdel
              av de bostäder som byggs är hyresrätter. Så är det också i andra
              storstadsregioner. Om några nya hyreslägenheter ska byggas måste
              hyrorna på nybyggda lägenheter bättre spegla efterfrågan. Centerpartiet
              anser därför att de hyresavtal som tecknas vid nyproduktion inte
              ska kunna omprövas i efterhand. Tillsammans med ett starkt besittningsskydd
              för hyresgästen handlar detta om att reformera bruksvärdessystemet
              med större grad av marknadsanpassning, dock inte om att införa
              rena marknadshyror. Riksdagen bör dock besluta att undanta nyproducerade
              lägenheter från bruksvärdessystemet.
            </seg>
          </u>
          <note type="speaker" n="57ff259c">
            Anf. 204 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-5" n="14b44f54">
            <seg n="50690d31">
              Herr talman! Man kan ha respekt för trepartsöverenskommelsen.
              Jag har det. En av grunderna i trepartsöverenskommelsen var att
              allmännyttan skulle fortsätta att vara hyresledande. Varför kan
              inte ni ha samma respekt för trepartsöverenskommelsen som vi har?
            </seg>
            <seg n="c793f0a2">
              Sedan måste jag ställa en fråga när det gäller nyproduktion.
              Vi har ett konkret förslag om förhandlad hyra så att både hyresgäster
              och fastighetsägare vet vad som är en rimlig kalkyl. Ni föreslår
              en förförhandlad hyra. Någon har föreslagit att man rättsligt
              ska pröva det, men jag tycker att vi ska behålla det svenska systemet
              med förhandlingar.
            </seg>
            <seg n="c42f76f0">
              Nyproduktionen är undantagen från bruksvärdesprincipen och har
              i stället fått en marknadssatt hyra. Hur länge ska det här pågå?
              Jag har förstått att efter sex månader ska man inte kunna ompröva
              hyran. Men när ska man då kunna göra det, om fyra år? Och vad
              händer om hyran är alldeles för högt satt i det läget? Är det
              inte bättre att redan från början sätta ett bruksvärde även på
              de nybyggda lägenheterna som hyresgäster och fastighetsägare är
              överens om?
            </seg>
            <seg n="8d10ab38">
              Det här kommer att ställa till med oerhörda problem på sikt,
              för förr eller senare ska väl de här lägenheterna in i förhandlingssystemet.
              Eller ska de för all tid framöver ligga utanför förhandlingssystemet?
            </seg>
          </u>
          <note type="speaker" n="3b2e18d0">
            Anf. 205 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-3ec5fd08de6f3c14-1" n="7f473bd8">
            <seg n="d3e633a1">
              Herr talman! Jag tror att Sten Lundström förstår att den situation
              som i dag råder i Sverige helt klart är att vi inte har tillgång
              till hyreslägenheter. Det är ett jätteproblem i Sverige. Då måste
              vi kunna diskutera hur vi ska kunna komma till rätta med det.
            </seg>
            <seg n="781c7338">
              När vi är ute och tittar på hur verkligheten ser ut och när vi
              diskuterar här i kammaren är just bruksvärdessystemet det som
              de flesta tar upp som ett hinder för att bygga. Hur länge det
              sedan ska gälla kan vi inte säga riktigt säkert i dag. Det beror
              alldeles på hur situationen ser ut. Vi måste kunna vara flexibla.
              Men med takten i riksdagen och de ordningar som gäller här är
              det så att om vi fastställer en princip så lär den nog gälla några
              år framöver. Det är ju självklart.
            </seg>
          </u>
          <note type="speaker" n="284f15fe">
            Anf. 206 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-6" n="14b44f54">
            <seg n="9c26daf9">
              Herr talman! Jag fick tyvärr inget svar på varför man bryter
              mot trepartsöverenskommelsens idéer om att allmännyttan i grunden
              fortfarande ska vara hyresledande och varför borgerligheten inte
              kan acceptera trepartsöverenskommelsen utan tvunget dessutom ska
              ta bort dess funktion.
            </seg>
            <seg n="3234804f">
              Jag fick inget svar på den andra frågan heller, herr talman.
              Min fråga gällde de icke-förhandlade hyressättningarna och de
              hyressättningar som ligger utanför bruksvärdesprincipen i nybyggnationen.
              Hur länge ska de ligga utanför förhandlingssystemet? När ska de
              tillföras? Och vad tror Rigmor Stenmark då kommer att hända när
              hyrorna är satta alldeles för högt?
            </seg>
          </u>
          <note type="speaker" n="bf721457">
            Anf. 207 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-528d62cf708f1e6a-0" n="7f473bd8" next="i-50af6519f992bee4-0">
            <seg n="37034670">
              Herr talman! Jag skulle vilja ställa en motfråga till Sten Lundström,
              herr talman.
            </seg>
          </u>
          <note n="bbd2784b">
            (STEN LUNDSTRÖM (v): Det går inte.)
          </note>
          <u who="rigmor_stenmark_994aac" xml:id="i-50af6519f992bee4-0" n="7f473bd8" prev="i-528d62cf708f1e6a-0">
            <seg n="2a033089">
              Förlåt ordning och reda. Det är bra. Det är sent på kvällen,
              så man har börjat tappa koncentrationen lite grann.
            </seg>
            <seg n="67b628fd">
              Jag skulle vilja veta vad Vänsterpartiet tänker göra åt den situation
              som vi har i Sverige för att kunna få i gång hyresbostäderna.
              Det måste ändå vara intressant för Sten Lundström att jobba med
              den frågan. Vad kommer Sten Lundström att föreslå på den punkten?
            </seg>
          </u>
          <note type="speaker" n="64959dcc">
            Anf. 208 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-e4ec7b8663c49e8a-0" n="0e0d3ab8">
            <seg n="f2afdce2">
              Herr talman! Nu är vi framme vid det betänkande som vi berörde
              lite grann igår. Vi började prata om hyresrätter, bostadsrätter
              och ägarlägenheter redan i går. Kooperativ hyresrätt är också
              någonting som jag tycker är oerhört intressant och som jag dessutom
              har ställt en fråga om till Lars-Erik Lövdén på en frågestund
              en gång. Så jag är också lite besviken över att han inte är här
              i dag så att vi hade kunnat utveckla det. Vi har skrivit lite
              om det i det här betänkandet. Man har dock inte kommit så långt
              som åtminstone jag hade önskat med de här pilotprojekten. Jag
              vill att den kooperativa hyresrätten verkligen ska få en chans
              att utvecklas. Jag håller faktiskt den formen före ägarlägenheter,
              som vi beslutade om i utskottet.
            </seg>
            <seg n="a3dd3c7f">
              Jag gick ju ihop med borgarna så att det blev en majoritet för
              att vi skulle utreda de här frågorna. Utredningen har kommit.
              Nina Pripp har skrivit den. Den är lättläst och trevlig. Jag har
              inte tagit itu med den tidigare, måste jag säga. Men nu har jag
              fått låna den av kanslichefen. Vi får se vem som först blir färdig,
              Justitiedepartementet eller jag, med att ta ställning. Utredningen
              tar ingen ställning i frågan. De väger för- och nackdelar. De
              visar på fördelar och nackdelar och gör jämförelser med andra
              länder. Det är en del av det som ni andra redan har berört.
            </seg>
            <seg n="35cb7910">
              Det är ju alltid så när jag kommer upp i talarstolen att allting
              redan har berörts på ett eller annat vis väldigt sakkunnigt och
              väldigt initierat, tycker jag. Det är roligt att lyssna. Det betyder
              ju att jag får använda min tid för anförande till att ta replik
              på er andra.
            </seg>
            <seg n="bc062ff4">
              Jag tycker att det är väldigt konstigt att man pratar så mycket
              om den här trepartsöverenskommelsen och att man betonar lägesfaktorn
              så mycket. Jag har väldigt stor respekt för Hyresgästföreningen,
              SABO, Fastighetsägarföreningen och alla andra. De kan sina saker.
              Men här tycker jag att man handlar lite över huvudet på en hel
              hoper med hyresgäster. Det är inte så att det bara finns Skandiadirektörer
              och rika människor i Helsingforss innerstad. Det finns även ensamstående
              mammor. Det finns änkor. Det finns alla möjliga människor som
              är väldigt angelägna om att få behålla besittningsskyddet för
              sina lägenheter.
            </seg>
            <seg n="19fcc5ae">
              Går man för långt i det här förslaget börjar man sätta hyror
              över huvud på folk. Jag tänker bland annat på det som Sten tog
              upp, att en del fastigheter är väl avbetalda sedan länge. Det
              finns inga lån. Man har inte så himla mycket kostnader. Ska de
              fastigheternas ägare också få del av de höga hyror som lägesfaktorn
              ska rendera? Det blir ju förfärligt egendomligt. Jag vet många
              hyresgäster som har kontaktat mig och säkert er andra också i
              de här frågorna och som är väldigt oroliga.
            </seg>
            <seg n="ad8df850">
              Besittningsskyddet urholkas ju på det här viset. Och vart ska
              hyrorna gå? Ska de gå in i någon allmän pott för att bekosta byggandet
              av nya hyresrätter, nya hyresbostäder? Eller ska de gå till de
              fastighetsägare som råkar vara så välbeställda att de har hundraåriga
              fastigheter här inne i staden som de inte har några särskilda
              kostnader för? Reparationer och underhåll, javisst. Men allt annat,
              det som alla andra fastighetsägare får dras med, har de inte.
              Det skulle jag vilja att ni som är sådana kramare av den här trepartsöverenskommelsen
              förklarar för mig. Som det nu är verkar det som att jag är den
              enda som inte tycker att det här är bra och som jublar över förslaget.
              Nu finns det en utredning på området, och det ska bli mycket intressant
              att se.
            </seg>
            <seg n="0b377322">
              När det gäller ägarlägenheter är jag väldigt mån om att framhålla,
              för det står i vårt partiprogram, bo- och brukarplikten. Den hävdar
              vi i alla andra sammanhang, när det gäller förvärv av skogsfastigheter
              och annat, och det gäller här också. Äger jag en bostad så ska
              jag väl bo där om det inte direkt är en fritidsbostad? Det är
              en viktig princip för mig.
            </seg>
            <seg n="119a1d25">
              Annars skulle jag kunna vara den där tomten som Peter efterfrågar
              och säga att javisst, jag tycker att ägarlägenheter är jättebra.
              Sedan skulle vi kunna enas om att vi genomför det. Men nu vill
              jag ta del av det här. Jag är inte så kategorisk som Anders Ygeman
              var i går och säger att det här inte är något att ha, vilket lägger
              en kall hand över Justitiedepartementets handhavande av frågan.
              Jag nöjer mig med det som står om att detta verkligen bereds i
              departementet. Det hoppas jag att det görs. Det har det kanske
              gjorts i hundra år hittills, men vi får väl se vad som händer.
            </seg>
            <seg n="e4f7e681">
              Jag tycker att ett långsiktigt hållbart byggande måste förenas
              med förvaltande. Jag blir hemskt besviken när jag hör hur branschens
              företrädare alltid pratar om att vi bygger och någon annan får
              ta hand om förvaltningen. Det betyder, det har vi sett otroligt
              många exempel på, att man faktiskt jag måste säga det skiter i
              kvaliteten. Jag bor själv i ett hus som har stått i 250 år. På
              den tiden kunde man bygga hus. Det är ju märkligt att det inte
              går att göra det nu för tiden.
            </seg>
            <seg n="0804bd12">
              Jag tror faktiskt att det här med byggande och förvaltande hänger
              ihop. Vi har jättefina exempel på det, bland annat Duvkullen.
              Det är en byggmästare som heter Cocozza i Linköping. Han har fått
              möjlighet att bygga här i Helsingfors också. Han är precis den
              typ av fastighetsägare som jag skulle vilja se mer av, en byggare
              och fastighetsägare som också månar om sina hyresgäster.
            </seg>
            <seg n="7576c7d2">
              Om det nu är brist på färdiga planer, som det också klagas över,
              som gör att man inte bygger tycker jag faktiskt att det är viktigast
              att man bygger hyresrätter. Det är samma sak med ombildningen.
              Det är min anledning till att jag säger nej till de förslag som
              finns här, att vi måste koncentrera oss på hyresrätterna. Och
              om inte byggsektorn fattar det? Ja, man skär kanske inte längre
              guld med täljkniv i byggbranschen. Man kanske inte behöver ha
              ett sådant otroligt vinstuttag som man har haft. Man har de här
              lite mer långsiktiga och ansvarskännande byggmästarna som också
              vill förvalta.
            </seg>
            <seg n="a89225bc">
              Nu ser jag att min talartid har gått ut med god marginal. Jag
              ska bara tillägga en sak. Ni pratar om att vi har en stopplag.
              Vi hade en stopplag, men den har vi faktiskt avskaffat. Nu har
              vi ersatt den med en annan lag, där det är förbundet med vissa
              villkor att ombilda. Men det är missledande att kalla det för
              en stopplag. En sådan hade vi, och då var det totalstopp.
            </seg>
          </u>
          <note type="speaker" n="7fdd9c21">
            Anf. 209 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-5959a76033b4a53b-3" n="f6bb11f3">
            <seg n="8649633e">
              Herr talman! Jag har även två frågor till Helena Hillar Rosenqvist.
              Först är det naturligtvis frågan om ägarlägenheter, inte minst
              med tanke på att Miljöpartiet stödde det här så att det var möjligt
              att få till stånd en utredning. Ser Helena Hillar Rosenqvist och
              Miljöpartiet inga som helst möjligheter med ägarlägenheten som
              upplåtelseform?
            </seg>
            <seg n="a6382470">
              Jag var tidigare inne på att det finns ett spännande integrationsperspektiv.
              Det finns en möjlighet att använda det här för exempelvis sociala
              bostäder med förstahandskontrakt. Det är också så att själva ägandet
              i sig fyller en viktig funktion för väldigt många människor. Om
              man nu ändå har den här formen på andra ställen i Europa, och
              det trots allt fungerar väldigt väl och är en eftertraktad form
              varför detta enorma motstånd? Det vore intressant att höra lite
              mer om det.
            </seg>
            <seg n="c3e37f49">
              Det andra är trepartsöverenskommelsen, som Miljöpartiet uppenbarligen
              är oerhört tveksamt till. Trepartsöverenskommelsen berör dels
              nyproduktion, dels det befintliga beståndet, men den berör även
              frågor som från- och tillval. Jag har lite svårt att hänga med
              i Miljöpartiets resonemang här. Vi kan konstatera att det finns
              ett facit: Det byggs inga hyresrätter. Inte minst i storstadsregionerna
              är detta mycket bekymmersamt. Det byggs ingenting.
            </seg>
            <seg n="9b40a8a3">
              Vart vi än kommer på våra resor med utskottet eller när man kontaktar
              oss som ledamöter kan vi konstatera att det finns en entydig signal:
              Det beror på hyressättningssystemet. Det måste reformeras. Har
              alla dessa människor fel? Har aktörerna fel?
            </seg>
            <seg n="1d6184a9">
              Har Miljöpartiet något annat recept för hur man ska få i gång
              bostadsbyggandet? Varför märks det då inte i betänkandet? Jag
              ser ingen reservation från Miljöpartiet som tyder på att man har
              hittat ett annat sätt att bygga fler hyresrätter. Jag skulle vilja
              veta vad alternativet är, om det nu är så att Miljöpartiet vill
              ha hyresrätter.
            </seg>
          </u>
          <note type="speaker" n="6591731d">
            Anf. 210 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-e4ec7b8663c49e8a-1" n="0e0d3ab8">
            <seg n="33c264cc">
              Herr talman! Jag har en känsla av att Nina Lundström har skrivit
              sina repliker i förväg. Oavsett vad jag pratar om ställer hon
              sina frågor som om jag inte har berört precis de sakerna i mitt
              anförande.
            </seg>
            <seg n="f9017763">
              Jag glömde faktiskt att anmäla att jag yrkar bifall till reservation
              9, som handlar om andrahandsuthyrning och rätt till förstahandsavtal.
              Det här hänger ihop med frågan om ägarlägenheter. Precis som ni
              andra redan har beskrivit är ägarlägenhet ett sätt att äga en
              lägenhet. Man behöver inte bo där utan man kan hyra ut den till
              någon annan.
            </seg>
            <seg n="df3643a1">
              Jag vill precis det motsatta. Jag vill stärka rätten för den
              hyresgäst som av någon anledning har blivit tvungen att bosätta
              sig i en lägenhet med andrahandskontrakt att få ett förstahandskontrakt
              på den lägenheten. Det är en av anledningarna. Jag tycker att
              jag var tillräckligt utförlig i mitt anförande om varför jag inte
              vill ha ägarlägenheter. Det hänger ihop med bo- och brukarplikten.
              Men jag ska läsa utredningen väldigt noga och se hur man föreslår
              att man ska komma till rätta med det och hur man gör jämförelser.
            </seg>
            <seg n="2197d1f4">
              När vi höll på med Boendesociala beredningen och Allbokommittén
              var vi på väldigt många ställen där jag fick se avigsidorna av
              det, som jag inte riktigt kände till när jag var nytillträdd riksdagsledamot.
              Det var mycket lärorikt och mycket intressant. Jag är inte säker
              på att det är något att ta efter.
            </seg>
            <seg n="feb28b27">
              Jag prioriterar hyresrätterna. Om nu byggmästarna sitter och
              väntar på att vi äntligen ska släppa det fritt och att de ska
              bygga bostadsrätter för det är vad de gör så måste vi vara envisa.
              Om vi är envisa med att det är hyresrätter som gäller så kommer
              det att byggas hyresrätter.
            </seg>
          </u>
          <note type="speaker" n="c35d45e6">
            Anf. 211 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-5959a76033b4a53b-4" n="f6bb11f3">
            <seg n="eb8f49a4">
              Herr talman! Jag frågade därför att Helena Hillar Rosenqvist
              för någon minut sedan var uppe i talarstolen och sade att allt
              redan hade sagts av tidigare talare. Då kände jag att det finns
              ett antal angelägna frågor, som jag också ställde till Sten Lundström.
              Det centrala för dagen är just hyressättningssystemet, alltså
              hyresrättsliga frågor, och frågan om ägarlägenheter.
            </seg>
            <seg n="74e5b105">
              Vi i Folkpartiet ser detta som oerhört viktiga och stora möjligheter
              för att se till att det byggs bostäder. Det är egentligen det
              som har varit i fokus både i går och i dag. Hur ska vi få i gång
              bostadsbyggandet? En tidigare talare sade att det faktiskt finns
              en sak som vi är överens om, och det är att det behövs fler bostäder.
            </seg>
            <seg n="66c3c9c4">
              Nu är vi inne på metoder för hur vi ska öka bostadsbyggandet.
              Vi i Folkpartiet menar att det är viktigt att fånga upp signalerna
              när nu alla påpekar att detta är grundfaktorerna för att öka bostadsbyggandet.
              Vi menar också att man genom att nyproducera bostäder också frigör
              bostäder i det gamla beståndet bostäder som är både mindre och
              billigare. Vi tror inte att precis alla kommer att kunna efterfråga
              nyproducerade bostäder, men om vi också har med själva konkurrensfrågorna
              och ser till att pressa produktionskostnaden så ökar möjligheterna.
              Det är detta som jag efterlyser hos Miljöpartiet.
            </seg>
            <seg n="5fca8fa9">
              Det är jättebra att även Miljöpartiet vill ha fler hyresrätter,
              men vilken är metoden för att skapa dem? Det är det vi är ute
              efter. Här i riksdagen fattar vi beslut om lagar. Det är här vi
              kan skapa möjligheterna. En annan aspekt är naturligtvis att det
              finns en mängd avarter på marknaden svarthandel med mera som också
              visar på att det här inte fungerar. Jag skulle också gärna vilja
              höra från Helena Hillar Rosenqvist hur Miljöpartiet ser på det.
              Helhetsbilden är ju att någonting är generalfel på den här marknaden.
            </seg>
          </u>
          <note type="speaker" n="e1a84a29">
            Anf. 212 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-e4ec7b8663c49e8a-2" n="0e0d3ab8">
            <seg n="5c551d44">
              Herr talman! Jättebra, Nina! Det har jag ansett länge: Någonting
              är generalfel.
            </seg>
            <seg n="a4e6b38c">
              Tidigare trodde jag att felet var att alla som över huvud taget
              var inblandade i branschen var så sammanblandade med varandra.
              Jag tror faktiskt att det har en hel del med frågan att göra.
            </seg>
            <seg n="8d3282a6">
              Folkpartiet säger sig vilja öka den enskildes konsumentmakt.
              Men uppenbarligen gäller det bara de rika. Alla era idéer handlar
              ju om att få höja hyrorna och att det är det enda sättet att få
              i gång byggandet. Man lockar med det: Ja visst, ni får era hyror!
              Bygg hur dyrt som helst det är självklart att ni måste få ta ut
              den hyra som det kostar! Man säger att det är det som ska gälla.
              Som om inte hyrorna är höga nog, både i det befintliga beståndet
              och framför allt i det som byggs nu!
            </seg>
            <seg n="d1e816e1">
              Tyvärr måste vi ta till sådana medel som investeringsbidrag.
              Jag tycker faktiskt inte att det är särskilt kul. Vi hade alldeles
              för mycket bidrag på den här marknaden, och det blev väldigt svajig
              först byggde man för mycket, sedan byggde man för lite och så
              vidare. Det var inte så kul. Men tyvärr måste man ta till investeringsbidrag.
              Det var tydligen det enda sättet att locka byggföretagen att bygga.
            </seg>
            <seg n="17238816">
              Det finns mycket annat man skulle kunna göra för att bringa ned
              byggkostnaderna. Återigen får jag ta till min käre Michael Cocossa
              och Duvkullen. Han har visat på att detta är möjligt. Det är förmodligen
              därför som han har fått en hel del kontrakt och möjligheter att
              bygga. Han kan visa att det faktiskt går att bringa ned byggkostnaderna
              i branschen.
            </seg>
          </u>
          <note type="speaker" n="df68b4e4">
            Anf. 213 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-3ec5fd08de6f3c14-2" n="7f473bd8">
            <seg n="1423a39d">
              Herr talman! Det var intressant att höra att Helena Hillar Rosenqvist
              nu har tagit till sig den debatt som vi hade förra gången när
              det gäller ägarlägenheter. Då anförde Helena Hillar Rosenqvist
              som skäl att hon inte skulle kunna gå med på det, att bostäderna
              som vi hade tittat på ute i Europa såg så gräsliga ut, åtminstone
              var det en vägg som såg alldeles förskräcklig ut.
            </seg>
            <seg n="95810095">
              När Helena Hillar Rosenqvist nu ändå är i gång och läser en utredning
              skulle jag vilja att hon också tog till sig och läste en rapport
              som boverket har gett ut. Kanske har hon redan tagit del av den.
              Den heter Bättre koll på underhåll , och den är från juli 2003.
              Hon kan ta bort biten om att det ser så förskräckligt ut även
              i Sverige men ändå ta till sig att 500 0001 300 000 lägenheter
              i flerbostadshus i Sverige behöver renoveras under de närmaste
              1520 åren. Här skulle ägarlägenheter enligt den modell som Nina
              Lundström har redovisat ägarlägenheter insprängda i de miljonprogramsområden
              som nu behöver renoveras kunna göra underverk.
            </seg>
            <seg n="55af5825">
              Det går inte att komma ifrån att om man äger en sak så är man
              väldigt rädd om den. Då ser man till att underhållet sköts bra.
              Kommer Helena Hillar Rosenqvist att verkligen läsa igenom allting
              och ta till sig allting?
            </seg>
          </u>
          <note type="speaker" n="2e7c49c6">
            Anf. 214 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-e4ec7b8663c49e8a-3" n="0e0d3ab8">
            <seg n="10191bea">
              Herr talman! Ja, det kommer jag att göra.
            </seg>
            <seg n="88332115">
              Hittills har jag mest fäst ögonen vid sådant som bekräftar mina
              egna farhågor. Det är väl ganska typiskt att man läser saker på
              det sättet. Man tar upp en mängd frågetecken: risk för spekulation,
              blir det verkligen ökad valfrihet. Det är många frågetecken som
              rör ägarlägenheter. Jag vidhåller fortfarande att jag inte tycker
              att argumentet att det redan finns så mycket bostäder som kräver
              underhåll i Sverige skulle bättras på av att man inför en ny ägarform.
              Det kommer inte att ha någon dramatisk effekt. Om det finns brister
              i underhållet av 500 000 lägenheter skulle det inte förändras
              särskilt mycket om man inför ägarlägenheter som boendeform. Det
              tror jag inte så mycket på.
            </seg>
            <seg n="23898643">
              Jag tycker inte heller att man behöver raljera över mina erfarenheter
              av hur bostadsbeståndet ser ut i andra länder, därför att de erfarenheter
              som jag har de har jag, och det som jag har sett det har jag sett.
              Jag har också sett att det finns mycket positivism och framtidsanda
              i de länder som vi har varit i. Jag säger inte att de på något
              sätt är sämre än vi, snarare tvärtom. Det finns en sådan entusiasm
              i att restaurera och bygga upp. Men jag tycker inte att det så
              mycket hänger ihop med vilken boendeform det handlar om. Jag har
              nämligen också sett många bra företag som har restaurerat bostadshus.
            </seg>
          </u>
          <note type="speaker" n="615720ff">
            Anf. 215 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-3ec5fd08de6f3c14-3" n="7f473bd8">
            <seg n="5e1bbf82">
              Herr talman! Det är mig främmande, Helena Hillar Rosenqvist,
              att raljera. Det vill jag verkligen inte göra. Jag blev bara glad
              över att Helena Hillar Rosenqvist var så allvarsam och verkligen
              tog till sig saker och ting och läste på. Det tycker jag är bra.
            </seg>
            <seg n="960d089a">
              Då tycker jag att Helena Hillar Rosenqvist också ska ta till
              sig det som handlar om SABO, Hyresgästföreningen och Fastighetsägareföreningen.
              Helena Hillar Rosenqvist undrade varför vi var så väldigt entusiastiska
              över att dessa tre parter sätter sig ned vid ett förhandlingsbord.
              Detta är ändå tre parter som har stått ganska långt ifrån varandra
              och som faktiskt har kommit överens om att sätta sig vid ett förhandlingsbord
              och diskutera. Nu tror jag att det gäller att vi som politiker
              verkligen uppmuntrar den förhandlingen. Jag är nämligen inte så
              säker på att den håller. Det måste till en stabilitet om vi ska
              få en ändring i hyressättningssystemet som alla frågar efter.
              Det är inte något lockbete som våra fastighetsägare och entreprenörer
              behöver ute i samhället, utan de vill ha åtgärder som de själva
              lägger fram som förslag. Överallt där man träffar människor som
              har med byggbranschen att göra så tar de upp just hyressättningssystemet
              som en viktig fråga.
            </seg>
          </u>
          <note type="speaker" n="803c34ef">
            Anf. 216 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-e4ec7b8663c49e8a-4" n="0e0d3ab8">
            <seg n="aa9070cb">
              Herr talman! Jag kan hålla med om det. Jag vet också att Rigmor
              Stenmark sitter i SABO:s styrelse jag tror att hon fortfarande
              gör det. Jag har väldigt stor respekt för Fastighetsägareföreningen,
              för Hyresgästföreningen och för SABO i detta sammanhang. Man har
              tidigare gjort saker så att vi har sluppit att gå in med lagstiftning
              på vissa områden. Jag gratulerar dem till att de har kommit överens.
              Men jag tycker ändå att dessa tre stora förbund har hamnat lite
              över huvudet på vissa hyresgäster. Och det förvånar mig lite grann
              att inte ni andra tar upp det eftersom ni också måste ha blivit
              kontaktade av hyresgäster som i stället för att ha Hyresgästföreningen
              som förhandlingspart har valt att förhandla själva, och den möjligheten
              finns.
            </seg>
            <seg n="52eac50c">
              Tyvärr har man varit tvungen att framhålla att detta inte ser
              ut att bli riktigt bra för alla. Då handlar det återigen om de
              farhågor som jag har tagit upp, nämligen vart pengarna för de
              jättehöga hyrorna tar vägen som den ensamstående tonårsmamman
              här i Helsingforss innerstad skulle få betala.
            </seg>
          </u>
          <note type="speaker" n="bf886219">
            Anf. 217 LEIF JAKOBSSON (s):
          </note>
          <u who="leif_jakobsson_6954b0" xml:id="i-9835ca8613f81570-0" n="bd023022">
            <seg n="021227ac">
              Herr talman! Betänkandet som vi diskuterar i dag behandlar motioner
              från allmänna motionstiden och spänner över en lång rad frågor.
              Jag ska försöka kommentera de största frågorna och motivera majoritetens
              ställningstagande. Därav följer också att jag yrkar bifall till
              förslaget i betänkandet och avslag på samtliga reservationer.
            </seg>
            <seg n="269cea09">
              Innan jag går in på det ska jag passa på att yrka bifall till
              Anders Ygemans uttalande i går om ägarlägenheter och reda ut formalian
              i detta.
            </seg>
            <seg n="a5f170f6">
              Om debattörerna här i dag är intresserade av vad Socialdemokraterna
              tycker i den frågan är en lämplig åtgärd att gå tillbaka till
              voteringsprotokollet då man fattade beslut om en lagstiftning
              och en utredning begärdes. Vi röstade nej. Och jag har inte ändrat
              åsikt. Jag har väldigt svårt att se något som skulle bli bättre
              på bostadsmarknaden om man införde ägarlägenheter. Men det som
              kammarens majoritet har begärt har man begärt av regeringen. Man
              har inte skickat en begäran till det socialdemokratiska partiet.
              Jag vet att en del av er odlar hypotesen att staten och socialdemokratin
              är samma sak. Men så är det inte. Vi har ett parlamentariskt system,
              och vi har en regering som har fått ett uppdrag. Och det är alldeles
              korrekt beskrivet i betänkandet. Utredningen är genomförd precis
              den utredning som kammarens majoritet fattade beslut om och frågan
              bereds i Regeringskansliet. Precis så är det. Det är respekt för
              riksdagsmajoriteten att vi socialdemokrater i ett betänkande inte
              upprepar våra ställningstaganden som vi hade när vi tryckte på
              nejknappen i fråga om detta. Tänk lite i dessa banor så blir det
              kanske inte så konstigt.
            </seg>
            <seg n="99f12dd1">
              Herr talman! Hyressättningssystemet tas upp i motioner och i
              reservationer. Här känner vi igen positionerna från tidigare debatter.
              De borgerliga partierna vill i varierande grad stärka hyresvärdarnas
              möjligheter att ta ut högre hyror än i dag. Längst vill väl Moderaterna
              gå. Om jag förstod rapporteringen i medierna rätt beslutade moderatstämman
              att man nu ska sluta hymla och rakt av förorda marknadshyror.
              Men i dag talades det om att man successivt skulle marknadsanpassa
              hyrorna. Det kanske är det politiskt korrekta uttrycket i kammaren.
              Men om jag förstod stämman rätt så var det ett tydligare budskap
              där.
            </seg>
            <seg n="be119a04">
              Vi socialdemokrater ser hyressättningen på följande sätt:
            </seg>
            <seg n="e61c39d7">
              Bostaden, alltså hemmet, är inte en vara bland andra. Bostadsmarknaden,
              även om den benämns marknad, fungerar inte och kan inte fungera
              som andra marknader. Framför allt är det långsiktigheten i investeringar
              och underhåll som gör att en sund bostadsmarknad måste befinna
              sig miltals från dagens kvartalskapitalism. Därför kan inte heller
              prismekanismerna vara utan spärrar och utan socialt motiverade
              ingrepp. Till skillnad från de flesta andra länder har vi däremot
              ett system som inte innebär statlig reglering av hyrorna. I stället
              bildas hyresnivån i fria förhandlingar lokalt och med hänsyn till
              de lokala förhållanden som råder. Men som alla andra system behöver
              de ständigt ses över, förändras och utvärderas så att de speglar
              de aktuella värderingarna. Därför tycker vi att det är mycket
              bra att den här trepartsöverenskommelsen kunde nås mellan SABO,
              Fastighetsägarföreningen och Hyresgästföreningen.
            </seg>
            <seg n="1847cb17">
              De förslag till justeringar i tillämpningen som där föreslås
              har tagits om hand av regeringen, och en utredning om eventuella
              lagändringar ska komma. När vi har det kan det finnas anledning
              att vi går i klinsch med vad den verkligen föreslår. Jag är övertygad
              om att det här kommer att leda till en ännu bättre tillämpning
              av bruksvärdessystemet.
            </seg>
            <seg n="81bfc352">
              Jag ska ange några övergripande synpunkter. De borgerliga motionerna
              och reservationerna och inte minst inläggen här i dag utgår ifrån
              att en annan tillämpning av bruksvärdessystemet med någon naturlags
              kraft skulle leda till högre hyror och ännu högre hyror i nybyggda
              och citynära fastigheter. Det är inte alls så säkert att det blir
              resultatet. Och förvänta er inte att vi här i riksdagen ska ta
              ställning och besluta om att det ska vara dyrare att bo mitt inne
              i staden och att det ska vara billigare att bo i en förort. Så
              är inte systemet. Systemet bygger på att man på lokal nivå gör
              de värderingar som man vill göra och som speglar de lokala förhållandena.
              Men i debatten här låter det som om det som ska hända är att bruksvärdessystemet
              lagstiftningsmässigt ska ändras så att det ska bli större skillnader
              mellan hyrorna i city och hyrorna i förorterna. Det finns ingenting
              sagt om att det kommer att bli så. Det kommer säkert att bli så
              på många orter.
            </seg>
            <seg n="eb025aae">
              Kom ihåg en sak till. Det viktigaste med det som vi nu talar
              om, det vill säga den del som handlar om lägesfaktorn och hur
              man bruksvärderar, är redan i gång. Det är ingenting som det behövs
              någon lagstiftningsändring för att göra. Det har gjorts till exempel
              i Helsingfors, och det har gjorts i väldigt många kommuner. Det
              som lagstiftningen behövs för är för att man ska kunna hitta ett
              sätt för att besittningsskyddet ska kunna ha ett reellt innehåll
              på de ställen där man kommer överens om att trappa upp hyrorna.
              Det är det som man begär av oss.
            </seg>
            <seg n="da60eb6f">
              Man begär inte av oss att vi ska berätta om var det ska vara
              billigt och var det ska vara dyrt. Ni kan gärna på hemmaplan studera
              hur långt man har kommit i det jobbet och vad det jobbet har inneburit.
              Då får ni en bild av hur bruksvärdessystemet antagligen kommer
              att tillämpas i framtiden.
            </seg>
            <seg n="04591ea7">
              Man måste hela tiden fråga vad högre hyror ska vara till för
              nytta. Ligger det i samhällets, i statens eller i kommunernas
              intresse att vi ska höja hyrorna? Handlar det bara om argumentet
              att kraftigt höjda hyror är enda sättet att motivera börsnoterade
              byggföretag att intressera sig för hyresrätten? Det är det enda
              argumentet som jag kan läsa ut av debatten här.
            </seg>
            <seg n="c155a64c">
              I och för sig är jag den förste att välkomna fler aktörer på
              hyresrättens område. Men om priset är att vi ska öka hyresnivån
              generellt både i det befintliga beståndet och för de nya lägenheterna
              för att några börsbolag ska vara intresserade av att sätta sina
              pengar här, då är priset för högt. Det finns ju en massa privata
              fastighetsägare som gör en god affär på att äga och förvalta hyresfastigheter,
              och även på att bygga i dag. När jag lyssnar på debatten här låter
              det som om det inte byggs några hyresrätter. Jag rekommenderar
              er att gå in och titta på Byggkostnadsforums hemsida.
            </seg>
            <seg n="9abce0a3">
              Vi socialdemokrater i bostadsutskottet ska ut och åka och besöka
              en lång rad projekt där det byggs. Är de privata fastighetsägare
              dumma som i dag bygger hyresrätter med hjälp av investeringsbidrag
              och sänkt byggmoms? Tror ni att de gör dåliga affärer? Nej, det
              tror inte jag. Men det är heller inte fråga om börsnoterade företag
              som varje kvartal måste redovisa en orimlig avkastning på sitt
              kapital, för då kan man inte bygga hyresrätter.
            </seg>
            <seg n="965d80f8">
              Herr talman! En annan nagel i ögat på de borgerliga partierna
              tycks hyresgäströrelsens styrka vara. Jag vet inte vad det är
              för ryggradsreflexer som hela tiden framkallas när borgerliga
              bostadspolitiker kommer in på frågan om hyresgästernas rätt att
              organisera sig och förhandla om hyrorna.
            </seg>
            <seg n="00c41210">
              Hela tiden pågår en form av krypskytte mot hyresgäströrelsen.
              Nu angriper de borgerliga partierna vad de kallar för ett monopol
              något som inte finns.
            </seg>
            <seg n="f0725fdb">
              Kristdemokraterna och Centern skriver i sin reservation om monopol
              omgärdat av citattecken. I Folkpartiets och Moderaternas reservation
              används följande uttryck: i stort sett monopol. Men det finns
              inget förhandlingsmonopol.
            </seg>
            <seg n="cd0e6067">
              Uppenbarligen tycker de allra flesta hyresgäster att de bäst
              företräds av Hyresgästföreningen. Någon frågade tidigare här vad
              hyresgästerna får ut av det. Ja, fråga dem som varje månad betalar
              medlemsavgiften till Hyresgästföreningen! Det är verkligen en
              massa hyresgäster som tydligen uppskattar sitt medlemskap och
              som får ut något av det.
            </seg>
            <seg n="8b04ee04">
              Ni som borgerliga politiker tycker jag faktiskt skulle respektera
              hyresgästernas individuella fria val när det gäller att låta Hyresgästföreningen
              företräda dem på de ställen där så sker.
            </seg>
            <seg n="42e7843a">
              Vidare anser jag att vi ska vara glada över den utveckling som
              har skett, att hyresgäströrelsen har visat en vilja till ett ännu
              större samhällsansvar och till samhällsnytta. Tänk er situationen
              där alla är fokuserade bara på lägsta möjliga hyra! Om det gick
              ut över underhållet, miljöanpassningen eller nybyggnationen skulle
              det långsiktigt inte tjäna vare sig hyresgästerna eller samhället.
            </seg>
            <seg n="d3c5a181">
              Hyresgäströrelsen har tagit ett utökat ansvar. Men det krävs
              också att motparten, fastighetsägarna, är mycket öppnare i sin
              redovisning och verkligen kan visa på kostnaderna och visa att
              de belopp man kräver används till beståndets förvaltning och inte
              till andra ändamål om än aldrig så behjärtansvärda i kommunens
              eller koncernens verksamhet.
            </seg>
            <seg n="50a09d71">
              Herr talman! Jag konstaterar att det finns problem på bostadsmarknaden.
              Det behöver byggas mer, och det tycker jag att vi faktiskt arbetar
              framgångsrikt med. Men de alternativ till vår bostadspolitik som
              presenteras i motionerna och reservationerna här handlar om högre
              hyror, om otryggare hyresgäster och om en svagare hyresgäströrelse.
              Jag har svårt att se hur något sådant skulle kunna leda till en
              bättre situation för landets hyresgäster.
            </seg>
          </u>
          <note type="speaker" n="0aeeeff4">
            Anf. 218 PETER DANIELSSON (m) replik:
          </note>
          <u who="peter_danielsson_38db7c" xml:id="i-f1134b0f71d9faaa-3" n="17b47601">
            <seg n="3139e51f">
              Herr talman! Först och främst skulle jag vilja reagera på det
              som Leif Jakobsson säger om Hyresgästföreningen. Leif Jakobsson
              säger att vi kan fråga alla dem som betalar sin medlemsavgift
              till Hyresgästföreningen om de är så missnöjda.
            </seg>
            <seg n="25a0941a">
              Såvitt jag minns är det åtminstone när det gäller förhandlingsavgiften
              nästintill kollektivanslutning. Hyresgästerna har egentligen inget
              reellt val. De allra flesta orkar inte ringa till Hyresgästföreningen
              och säga att de inte vill att Hyresgästföreningen ska förhandla
              för dem. I praktiken blir således de allra flesta meddragna, vare
              sig de vill eller inte vill.
            </seg>
            <seg n="0732731e">
              När det gäller den moderata partistämman och vårt beslut där
              tänkte jag ta tillfället i akt att lämna en liten redogörelse
              för vad som hände. Jag var ju där men Leif var inte där. Det är
              inte alltid som mediernas rapportering är korrekt.
            </seg>
            <seg n="361c57d5">
              Det beslut som stämman fattade var att vi ställde oss bakom en
              successiv övergång till marknadsbaserad hyressättning. Vi skickade
              också med ett antal punkter som vi vill ska bakas in i ett sådant
              här nytt system: att man ska behålla bytesrätten, att man ska
              behålla besittningsskyddet det ska finnas en rätt till prövning
              så att det inte blir oskäliga hyror i förhållande till den marknadsnivå
              som kan tänkas finnas och att det ska vara en trygg övergång så
              att ingen över en natt, eller ens över ett antal år, ska behöva
              flytta från hus och hem.
            </seg>
            <seg n="cbb3d38b">
              Jag blev lite förvånad över att höra Leif Jakobsson tala om att
              vi i denna kammare inte ska sätta hyrorna och hyresnivåerna. Efter
              vad jag kommer ihåg brukar Anders Ygeman vara den som frågar alla
              om allt här: Vad ska en trerummare i centrala Helsingfors egentligen
              kosta? Hur hög ska hyran få lov att vara? Detta var alltså lite
              förvånande.
            </seg>
            <seg n="5dc7c38b">
              Jag tror inte att det alltid handlar om högre hyror. Tvärtom
              är det på många håll så att en marknadsanpassning skulle kunna
              leda till lägre hyror, inte minst i förorter och på landsbygden.
            </seg>
            <seg n="762af210">
              Avslutningsvis har jag en fråga: Tycker Leif Jakobsson att det
              är rättvist att det ibland till och med kan vara dyrare att bo
              i en hyreslägenhet i Tensta än att bo inne på Östermalm?
            </seg>
          </u>
          <note type="speaker" n="7b4370f1">
            Anf. 219 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-1" n="bd023022">
            <seg n="ab64c72b">
              Herr talman! Jag börjar med att svara på frågan: Det är inte
              min sak att avgöra det. De som finns, som bor och verkar, i området
              tycker jag är de som i lokala förhandlingar ska avgöra den saken.
            </seg>
            <seg n="afb4bcb0">
              Jag kan ha personliga åsikter och kan ha det ännu mer hemma.
              Men jag tänker inte uttala mig om det, för jag är bostadspolitiker
              och ska sätta spelreglerna. De spelregler som jag vill ha handlar
              om att det är i de lokala förhandlingarna som det ska avgöras
              vilken nivå hyrorna ska ligga på.
            </seg>
            <seg n="49ec4d8c">
              När det gäller Hyresgästföreningen och avgifterna tror jag att
              Peter Danielsson blandar ihop förhandlingsavgiften med medlemsavgiften.
              Men det är två olika saker. Medlemsavgiften är något som man får
              betala varje månad om man gör det valet men det är ett alldeles
              fritt val. Väldigt många människor tycker att de får ut så pass
              mycket av sitt medlemskap att man gör det valet. Det finns ingenting
              som handlar om att man automatiskt blir med eller så, utan det
              pågår ett mycket brett folkrörelsebaserat medlemsvärvningsarbete
              från hyresgäströrelsen. Det är på det sättet som medlemmar kommer
              till. Sedan betalar man sin avgift. Det är alltså en helt annan
              sak.
            </seg>
            <seg n="2dc4cf22">
              Det är riktigt att jag inte var med på moderatstämman. Jag var
              inte bjuden, utan jag baserar mina iakttagelser på pressuttalanden
              från dig, Peter Danielsson. Det var därför mycket bra att du nu
              fick en möjlighet att här i kammaren ge en redogörelse, för det
              hela har framförts på ett annat sätt. Jag vet också hur det kan
              vara att försöka få ut något via medierna.
            </seg>
            <seg n="40bd9592">
              Såvitt jag förstår är det ett långsamt införande av marknadshyror
              som Moderaterna har bestämt sig för att genomföra med lite dimridåer
              när det gäller att man kanske kan lagstifta bort de lite negativa
              effekterna, eller?
            </seg>
          </u>
          <note type="speaker" n="ae3f3d28">
            Anf. 220 PETER DANIELSSON (m) replik:
          </note>
          <u who="peter_danielsson_38db7c" xml:id="i-f1134b0f71d9faaa-4" n="17b47601">
            <seg n="b2bf0d35">
              Herr talman! Det är mycket riktigt att vi vill ha en hyressättning
              som på sikt är betydligt mer marknadsbaserad än vad den är i dag.
              Vi vill att allmänhetens värderingar ska återspeglas också i hyressättningen,
              det vill säga att hyran ska vara rättvis. Alla människor kör inte
              Porsche i dag. Inte heller kan alla bo på Östermalm.
            </seg>
            <seg n="e7fe6120">
              Leif Jakobsson säger här att förändringar redan är på gång inom
              ramen för systemet. Ja, man kan konstatera att verkligheten hinner
              i kapp. I dag i Helsingforss city håller redan en utveckling på
              att ske. Man säger att i Helsingfors hålls hyrorna tillbaka i
              mindre attraktiva områden om man får säga så och höjs mer i innerstan.
            </seg>
            <seg n="bb36d11d">
              Det är en sådan utveckling som vi vill se. Man kan väl konstatera
              att vi kanske är överens. Det är den här utvecklingen som just
              nu verkar vara gällande. Efter vad jag förstår på Leif Jakobsson
              motsätter ni er inte den här utvecklingen heller, eller?
            </seg>
          </u>
          <note type="speaker" n="dc928c3c">
            Anf. 221 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-2" n="bd023022">
            <seg n="5abd726c">
              Herr talman! Nej, återigen: Vi lägger inte på några synpunkter
              på hur man värderar det. Om man i Helsingforssområdet har kommit
              överens med de lokala hyreskommittéerna om att det är den förändring
              man vill göra på hyresstrukturen måste det vara det bästa måttet.
              Men det är någonting helt annat än att använda marknadshyror.
              Marknadshyror skulle innebära att man vägde in brister också.
              Det är det vi ser när det gäller lokaler. Finns det god tillgång
              på lokaler ligger priserna lägre, men finns det brist på lokaler
              stiger de väldigt. Vad det här handlar om, och det som trepartsöverenskommelsen
              och det nuvarande bruksvärdessystemet handlar om, är att hyressättningen
              ska spegla de värderingar som hyresgästerna har. Det är vi helt
              med på. Vi är försvarare av det här systemet, men vi vill inte
              släppa in den typen av marknadsmekanismer som innebär att man
              kan berika sig på brister. Det är det som är den viktiga skillnaden.
              Konsekvensen kan bli att man långsiktigt sänker hyrorna i ytterområdena.
              Det kan bli ett rätt stort problem eftersom det ofta är där som
              det finns byggbar mark. Det får vi ta lärdom av. Allt det här
              återkommer vi till när vi får förslaget. Jag tycker att Peter
              gott kan avvakta ett par månader till, för det finns ingen annan
              ambition än att försöka se till att trepartsöverenskommelsen kommer
              att genomföras.
            </seg>
          </u>
          <note type="speaker" n="54824f8c">
            Anf. 222 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-3ec5fd08de6f3c14-4" n="7f473bd8">
            <seg n="f79d7f40">
              Herr talman! Jag vill fråga: Varför skriver inte Socialdemokraterna
              en reservation när man så tydligt och klart i kammaren säger nej
              till ägarlägenheter? Varför gör man inte det, åtminstone med en
              motivreservation i betänkandet? Vi andra redovisar klart våra
              åsikter på ett mycket öppet sätt.
            </seg>
          </u>
          <note type="speaker" n="a72ce127">
            Anf. 223 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-3" n="bd023022">
            <seg n="359a2abb">
              Herr talman! Om vi har haft en omröstning i kammaren om någonting
              och Rigmor kanske har röstat emot det förslag som vi har haft
              så vet vi var du står. Du behöver inte varje gång vi diskuterar
              den frågan säga det. Om du inte säger något annat förutsätter
              inte vi automatiskt att du ändrat uppfattning och anslutit dig
              till majoriteten. Jag har väldigt svårt att förstå den här diskussionen.
            </seg>
            <seg n="4e734fd2">
              Det är fullständigt klart. Kammarens majoritet har begärt att
              regeringen ska utreda hur ägarlägenheter skulle kunna se ut och
              ta fram förslag till det. Det är gjort. Det bereds i Regeringskansliet.
              När vi ser förslaget kommer vi att tvingas att ta ställning till
              det då, men i det här läget handlar det faktiskt om respekt för
              parlamentarismen och respekt för kammarens beslut. Skulle regeringen
              ha sagt: Nej, det vill vi inte göra, då skulle du ha gått till
              KU i morgon och anmält det.
            </seg>
          </u>
          <note type="speaker" n="bb1a04f7">
            Anf. 224 RIGMOR STENMARK (c) replik:
          </note>
          <u who="rigmor_stenmark_994aac" xml:id="i-3ec5fd08de6f3c14-5" n="7f473bd8">
            <seg n="fe86c9fb">
              Herr talman! Jag håller med Leif Jakobsson om att vi inte på
              något sätt ska sträva efter att få ökade hyreskostnader. Vad vi
              ska sträva efter och ge förutsättningar för från riksdagen är
              att se till att kostnaderna för allt boende blir lägre. Det är
              för dyrt i dag, det är helt enkelt så. Det finns många åtgärder
              som man kan vidta. Om vi håller oss till hyreshusen har vi från
              Centerpartiet föreslagit att man ska ta bort fastighetsskatten
              på hyreshusen och att också se på momssatsen.
            </seg>
            <seg n="bf441b41">
              Jag tycker att det är bra att Socialdemokraterna är ute och åker
              och möter väl bostadsministern på någon färd också, hoppas jag.
              Det är nödvändigt att man är ute i verkligheten och ser. Titta
              då och fråga om kartellbildningar. Dessvärre hör vi om det fortfarande.
              I min hemstad uppdagades det häromveckan kartellbildningar igen.
              Se på hur det är med svarthandeln. Det är oerhört viktigt. Titta
              också på behovet av nya bostäder.
            </seg>
            <seg n="78fc4f80">
              Vi står ganska nära varandra, och jag tror att Leif Jakobsson
              kan se den bild jag visar. Den visar hur många färdigställda lägenheter
              det finns i Sverige per tusen invånare och i andra länder. Vår
              stapel är fortfarande jättelåg.
            </seg>
            <seg n="6d2b25da">
              Det behövs fler bostäder. Det byggs jag håller med om det. Det
              börjar byggas också hyreshus. Men titta på det, var väldigt kritisk
              och kom gärna och redovisa i bostadsutskottet. Förresten, varför
              skulle vi inte kunna göra gemensamma resor?
            </seg>
          </u>
          <note type="speaker" n="566122ea">
            Anf. 225 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-4" n="bd023022">
            <seg n="88493f04">
              Herr talman! Vi ska till Svedala och Staffanstorp på måndag.
              Rigmor är välkommen dit. Det finns möjlighet att ta kontakt med
              byggkostnadsfirmor.
            </seg>
            <seg n="c1b1e112">
              Jag menar faktiskt att vi har en roll som de rikspolitiker som
              sysslar med boendet. Jag blir lite orolig när man hör från er
              borgerliga politiker jag undantar Rigmor, hennes inlägg var nyanserat
              att det inte byggs någonting och att det inte går att bygga någonting.
              Det kanske är så att folk lyssnar på er. Det kan vara så att byggherrarna
              tror på er, att det är omöjligt att bygga. Vi har faktiskt lite
              ansvar själva också. Det går även om ni vill bevisa tesen att
              hyresförhandlingssystemet innebär att det inte går att bygga.
              Men det går att se att runtom i landets kommuner finns det både
              privata och allmännyttiga bostadsföretag som beter sig så korkat
              att de bygger hyresrätter. Ni kan ändå titta på hur de har tänkt.
              Vi är ju överens om att det måste byggas mer. Så det kanske vi
              kan hjälpa till med och inte alltid vara sådana dysterkvistar.
            </seg>
          </u>
          <note type="speaker" n="40c9e204">
            Anf. 226 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-5959a76033b4a53b-5" n="f6bb11f3">
            <seg n="a77d4895">
              Herr talman! Det byggs överallt, säger Leif Jakobsson och att
              vi i oppositionen skulle skicka ut signaler om att det inte skulle
              vara så. Jag blir väldigt förvånad när jag hör det. Är det någonting
              som man får uppleva som ledamot i bostadsutskottet är det oerhört
              många kontakter från dem som står i bostadskö. Det är studerande
              som inte har någonstans att bo. Det är föräldrar som åter har
              gått till att sova i utdragssoffan i vardagsrummet därför att
              de är så trångbodda. Det är de som flyttar från Helsingfors därför
              att de inte hittar någon bostad, och det är de som inte kan ta
              sig an ett arbete eller en studieplats därför att det inte finns
              några bostäder. Så ser det ut i många storstadsregioner.
            </seg>
            <seg n="efb9d7bf">
              I 100 av Sveriges kommuner är det bostadsbrist. 60 % av befolkningen
              bor i de kommunerna. Jag blir som sagt väldigt förvånad. I det
              betänkande som vi behandlade i går kunde vi läsa att majoriteten
              tillstår att man inte har nått det mål som man hade satt upp.
              Man har faktiskt all anledning att stimulera bostadsbyggandet.
            </seg>
            <seg n="11bd48db">
              Jag undrar om Leif Jakobsson har allt intresse av att skapa en
              bild av att läget ser mycket bättre ut än vad det gör. Nyckeltalen
              visar precis det motsatta.
            </seg>
            <seg n="8ff03f3c">
              Trepartsöverenskommelsen ja, det verkar som att det initiativ
              som har tagits är fullständigt ointressant. Allting handlar om
              de lokala hyresförhandlingarna. Men det finns skäl till att man
              har tagit det initiativet.
            </seg>
            <seg n="322932ed">
              Då vill jag höra med Leif Jakobsson: Varför skrivet ni inte i
              det här betänkandet att det är helt ointressant att gå vidare
              med det här. Det sägs att det bara handlar om tillämpningen av
              det som finns i dag. Vad ser Leif Jakobsson för möjligheter att
              reformera hyressättningssystemet utifrån trepartsöverenskommelsen?
              Eller är den helt ointressant? Jag har uppfattat att den är helt
              ointressant.
            </seg>
          </u>
          <note type="speaker" n="71916050">
            Anf. 227 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-5" n="bd023022">
            <seg n="9e123705">
              Herr talman! Vad jag sade var att det byggs. Jag sade inte att
              det inte var bostadsbrist. Det är två olika saker. Jag sade att
              det faktiskt går att bygga, och att det byggs på väldigt många
              håll i landet. Det byggs väldigt mycket just i Skåne, även om
              jag inte kan ta åt mig äran av det. Det är väldigt mycket på gång.
              Jag rekommenderar återigen Byggkostnadsforums hemsida.
            </seg>
            <seg n="f1154eaa">
              Samtidigt sade jag att det byggs för lite. Vi måste bygga ännu
              mer. Men det är på rätt väg. Kanske också Nina Lundström kunde
              göra en insats genom att någon gång inte bara prata om att det
              inte går att bygga. Hon kunde kanske berätta för en och annan
              politiker, ett och annat kommunalt bostadsföretag eller privat
              bostadsföretag att det finns de som kan bygga. Det byggs 1 200
              nya lägenheter i Bunkeflostrand i Malmö som kommer att hamna på
              högst rimliga hyreskostnader. Det byggs i kommun efter kommun.
              Sedan hade vi också SABO-tävlingen. Försök att se lite grann av
              det som är möjligt. Annars kanske vi bara pratar om mer produktion.
            </seg>
            <seg n="204be6c6">
              Den andra frågan handlade om trepartsöverenskommelsen. Nina Lundström
              har kanske missförstått mig. Jag tycker att den är jättebra. Vad
              den fokuserar på är vad parterna har kommit fram till, att man
              under de senaste åren antagligen inte har vårdat bruksvärdessystemet
              på det sätt som man borde ha gjort. Det finns många lokala avvikelser,
              och det ser väldigt olika ut i landet. Det man har kommit fram
              till nu är att det är dags att göra en ordentlig revision, men
              den ska göras lokalt, vilket man gör.
            </seg>
            <seg n="31d4bb31">
              För att detta ska kunna fungera om man ska genomföra större hyresförändringar
              över tiden säger parterna: I så fall måste vi ha ett system där
              vi kan se till att det inte slår ut människor direkt. Det kräver
              en lagändring, och den är jag beredd att vara med på om det går
              att genomföra på ett vettigt sätt. Jag negligerar inte alls överenskommelsen,
              men det är inte vi här i kammaren som ska bestämma om hyresnivåerna.
            </seg>
          </u>
          <note type="speaker" n="72101156">
            Anf. 228 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-5959a76033b4a53b-6" n="f6bb11f3">
            <seg n="6d197b1b">
              Herr talman! Den offentliga utredning som tittade på bruksvärdessystemet
              konstaterade att samspelet mellan bruksvärdessystemet, hyresförhandlingslagen
              och allmännyttans roll är väldigt centralt och utsatt för spänningar
              som har lett till minskad nyproduktion och allmänt förändrade
              ekonomiska förutsättningar för byggandet. Man diskuterade förslag
              om att avskaffa allmännyttans roll som förstahandsnorm och att
              bruksvärdesregeln inte ska gälla för nyproduktion.
            </seg>
            <seg n="f2df8c34">
              Sedan kom trepartsöverenskommelsen som belyste delar av den lagstiftningsproblematik
              som finns i grunden. Vi har även gjort gemensamma utskottsresor
              dock inte många och senast häromveckan till ett av byggföretagen
              som påtalade att vi som lagstiftare hade möjlighet att förändra.
              Därför tycker jag att det är väldigt märkligt att Leif Jakobsson
              gör detta till en fråga om lokala förhandlingar, att det egentligen
              är där som de stora möjligheterna finns.
            </seg>
            <seg n="d702cfea">
              Sedan skulle jag vilja kommentera detta med ägarlägenheterna.
              Kanske det är så att Leif Jakobsson själv bidrar till att det
              blir väldigt förvirrat. Å ena sidan sade Leif Jakobsson i det
              tidigare replikskiftet att han vill avvakta utredningen. Å andra
              sidan sade han i anförandet: Det vi tycker står i protokollet.
              Vi säger nej.
            </seg>
            <seg n="bce0bd6d">
              Men då får väl Leif Jakobsson och Socialdemokraterna bestämma
              sig. Det är faktiskt ganska väsentligt vad ni tycker eftersom
              det är ni som styr det här landet. Det finns ett stort intresse
              av att höra vad Socialdemokraterna tycker. Vilket är det? Ja eller
              nej till ägarlägenheter?
            </seg>
          </u>
          <note type="speaker" n="735ad034">
            Anf. 229 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-6" n="bd023022">
            <seg n="07bddc4a">
              Herr talman! Vårt partis inställning till frågan om nybyggnadshyror
              är väl känd. Vi har sagt att om man förhandlar om en nybyggnadshyra
              ska den kunna gälla för fyra år framåt. Det gäller alltså om hyresgästföreningen
              och fastighetsägaren har förhandlat om den. Det tror vi skulle
              kunna lösa en hel del av det problemet. Men det finns ingen anledning
              att driva fram den ena eller den andra lösningen, eftersom också
              trepartsöverenskommelsen handlar om dessa frågor och det är en
              utredning på gång. Där finns ett problem som vi har identifierat
              eller i alla fall lyssnat på.
            </seg>
            <seg n="290c1de4">
              Jag är inte så säker på att problemet är så stort. Till syvende
              och sist handlar det om att människor ska ha råd att betala hyra.
              Om alla förslag till att bygga flera lägenheter handlar om att
              det ska bli dyrare för dem som i slutändan ska bo där tror jag
              att det slutar med att det inte blir någonting byggt. Vi måste
              också ta på oss rollen att se till att inte bristsituationen utnyttjas
              till att ta ut ohemult höga hyror och plocka av folk pengar i
              boendekostnad. Det är ett ansvar som jag som bostadspolitiker
              känner i allra högsta grad.
            </seg>
            <seg n="f0d2b09b">
              När det gäller ägarlägenheter har kammaren gjort en beställning.
              Det är inte så att vi väntar på en utredning. Utredningen tog
              två år, och den är klar. Nu pågår det en beredning.
            </seg>
          </u>
          <note type="speaker" n="a9bd1f94">
            Anf. 230 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-7" n="14b44f54">
            <seg n="114e6322">
              Herr talman! Det känns ganska hoppfullt framöver. Vi har samma
              motstånd till ägarlägenheter. Vi har samma tilltro till förhandlingssystemet
              när det gäller hyressättningen. Men det som gör mig lite orolig
              är att Leif Jakobsson under sitt anförande inte med ett ord berörde
              de reservationer som Vänsterpartiet har avgett.
            </seg>
            <seg n="e4d60eaf">
              Hur förstärker vi det så väl omhuldade besittningsskyddet för
              hyresgästen som är grunden för bruksvärdesprincipen när det gäller
              andrahandshyresgäster. Som jag sade i mitt anförande innebär majoritetstexten
              för oss närmast ett moment 22. Å ena sidan tycker ni att vår reservation
              är bra, men eftersom ni tidigare har avslagit en motion kan ni
              inte tillstyrka den här motionen. Det är svårt att veta hur vi
              ska klara ut det här.
            </seg>
            <seg n="90736f13">
              Jag skulle vilja att Leif Jakobsson på ett par minuter reder
              ut på vilket sätt Socialdemokraterna är beredda att stärka besittningsskyddet
              för andrahandshyresgäster. Jag kan ännu inte se något sätt.
            </seg>
          </u>
          <note type="speaker" n="556d0c07">
            Anf. 231 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-7" n="bd023022">
            <seg n="5abf2e6b">
              Herr talman! Vi kanske fokuserar på olika frågor. Jag tror att
              Vänsterpartiet och en del av de borgerliga partierna borde fundera
              på det. När man tar del av motionsfloden får man ibland känslan
              av att det handlar om att administrera en extrem situation samtidigt
              som det råder brist. Väldigt många av dessa problem är direkt
              relaterade till att det finns för få lägenheter lediga för uthyrning.
            </seg>
            <seg n="9d9cf55c">
              Naturligtvis ska vi vidta kraftfulla åtgärder mot ocker, mot
              svarthandel och annat sådant, och det görs hela tiden. Men så
              länge vi inte får bukt med den grundläggande frågan att det är
              brist på lägenheter kommer smarta entreprenörer att hitta nya
              sätt att berika sig på människor som inte får en bostad den vanliga
              vägen.
            </seg>
            <seg n="5e79c180">
              Att över huvud taget använda andrahandskontrakt, som många av
              reservationerna handlar om, som ett sätt att skaffa sig ett förstahandskontrakt
              tror jag inte är rätt väg. En hel del av dessa förslag handlar
              också om att vi ska tala om hur kommunerna ska agera och hur kommunernas
              andrahandskontrakt ska se ut. Jag tycker att vi ska överlåta till
              kommunalpolitiker att avgöra hur de vill jobba med hemlösa och
              med bostadslösa. I den ena kommunen är man kanske betjänt av en
              viss typ av kontrakt, och i den andra kommunen är man betjänt
              av en annan typ. Men låt det lokala verkligen få avgöra det.
            </seg>
          </u>
          <note type="speaker" n="1106821f">
            Anf. 232 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-b7128df681bc2fb6-8" n="14b44f54">
            <seg n="00c1aad7">
              Herr talman! I en decentraliserad demokrati har statsmakterna
              i det här fallet riksdagen och regeringen till uppgift att skydda
              individerna. Om kommunerna inte tar det ansvaret, vilket de inte
              gör när det gäller dem som har andrahandskontrakt, då är det riksdagens
              sak att fastställa spelreglerna på ett sådant sätt att det blir
              rimligt för människor som bor på dessa villkor.
            </seg>
            <seg n="8fceb007">
              Sedan är det lite lustigt när det pratas om fokusering. Än så
              länge vet jag inget förslag för att få fart på byggandet där vi
              inte har gått fram gemensamt. Vi i Vänsterpartiet brukar till
              och med vilja lite mer, vilket inte är särskilt underligt med
              tanke på mitt parti. Än så länge finns det ingenting av investeringsstöd
              eller andra insatser där vi inte har varit överens. I de fallen
              har vår fokusering varit lika skarp. Vid tidigare riksmöten när
              vi i Vänsterpartiet har krävt investeringsstöd har vi fått höra
              att vi har varit opportunistiska. Jag tycker att vi i Vänsterpartiet
              har lyckats att driva er framåt och att vi är väl överens om att
              det viktigaste är att bygga bort bostadsbristen. Det är vi fullständigt
              överens om.
            </seg>
            <seg n="07c2ef01">
              Om man åker landet runt och ser sig omkring även på de orter
              där det i dag rivs lägenheter finner man att det där finns sociala
              kontrakt och människor som är hemlösa.
            </seg>
            <seg n="09de400e">
              Det är alltså en attityd mot människor som det handlar om. Det
              är den attityden som finns ute i kommunerna. Det har visat sig
              att man inte har klarat av detta, och då går det inte att vänta.
              Individens rättigheter är större än kommunens rättigheter att
              själv forma sin politik. Det är därför vi har LSS, det är därför
              vi har socialtjänstlagen, det är därför vi har skollagen och så
              vidare. Riksdagen ska tillse att individerna ute i kommuner och
              landsting har rätt till en hel rad saker. En av de saker som vi
              tycker att socialdemokratin borde förstå är att de människor som
              i dag bor utan besittningsskydd också måste ha en förstärkt position
              på bostadsmarknaden.
            </seg>
          </u>
          <note type="speaker" n="748a7d31">
            Anf. 233 LEIF JAKOBSSON (s) replik:
          </note>
          <u who="leif_jakobsson_6954b0" xml:id="i-9835ca8613f81570-8" n="bd023022">
            <seg n="69f3f29d">
              Herr talman! Det finns ingenting som hindrar en kommun att göra
              detta när det gäller de kontrakt som Sten Lundström drar. Det
              finns inget tvång för en kommun att agera på det sättet, att drogtesta
              varannan timme eller vad det nu handlar om. Jag ifrågasätter bara
              vad man uppnår för resultat med att gång på gång lagstiftningsvägen
              säga att detta har kommunerna ansvar för och så här ska de göra.
              Jag tror att det är mycket nog, framför allt i de ekonomiska tider
              vi har nu, att vi faktiskt är lite försiktiga med vad vi talar
              om att kommunerna ska göra inom ramen för den ekonomi som de har.
            </seg>
            <seg n="856ce644">
              Mycket av detta bygger på någon form av misstroende mot kommunalpolitiker.
              De drivs ju av samma sak som vi. Vi vill bättre, och vi vill förbättra
              för människor. Vi vill göra det på olika sätt, men vi vill förbättra.
              Varför kan vi inte tro att de kan klara av det? Och varför inte
              låta de lokala förhållandena få lov att spela in? Och varför inte
              lyfta upp kommuner? Kan inte Sten Lundström till nästa gång vi
              har den här debatten lyfta upp en kommun som har bra förhållanden
              för sociala kontrakt, och säga: Här är ett fint exempel? Då kan
              vi gemensamt gå ut och propagera för att man kan arbeta så här.
            </seg>
          </u>
          <note n="98bdc0b2">
            Föredrogs
          </note>
          <note n="c9271452">
            Överläggningen var härmed avslutad.
          </note>
          <note n="c9bbfdbc">
            12 § Bordläggning
          </note>
          <note n="7589e2b4">
            Anmäldes och bordlades
          </note>
          <note n="5bcfc5fe">
            13 § Anmälan om interpellation
          </note>
          <note n="807939ee">
            Anmäldes att följande interpellation framställts
          </note>
          <note n="397c1714">
            den 4 december
          </note>
          <note n="1d3bd51e">
            Nina Lundström
          </note>
          <note n="d4904b99">
            Interpellationen redovisas i bilaga som fogats till riksdagens
            snabbprotokoll tisdagen den 9 december.
          </note>
          <note n="19c1c1a8">
            14 § Anmälan om frågor för skriftliga svar
          </note>
          <note n="fd2da2c9">
            Anmäldes att följande frågor för skriftliga svar framställts
          </note>
          <note n="397c1714">
            den 4 december
          </note>
          <note n="41aa879a">
            Gustav Fridolin
          </note>
          <note n="bc185c14">
            Johan Linander
          </note>
          <note n="c99abc27">
            Rolf Gunnarsson
          </note>
          <note n="26feab85">
            Lennart Fremling
          </note>
          <note n="a5b3103f">
            Per-Olof Svensson
          </note>
          <note n="a5b3103f">
            Per-Olof Svensson
          </note>
          <note n="e3e206fa">
            Elizabeth Nyström
          </note>
          <note n="e3e206fa">
            Elizabeth Nyström
          </note>
          <note n="8442256e">
            Frågorna redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="54ce8ca8">
            15 § Anmälan om skriftliga svar på frågor
          </note>
          <note n="562cc898">
            Anmäldes att skriftliga svar på följande frågor inkommit
          </note>
          <note n="397c1714">
            den 4 december
          </note>
          <note n="3eb7a028">
            Anna Grönlund
          </note>
          <note n="8df8b835">
            Inger René
          </note>
          <note n="ad7c5503">
            Bo Bernhardsson
          </note>
          <note n="aec9dedd">
            Lena Adelsohn Liljeroth
          </note>
          <note n="e277c481">
            Kerstin Lundgren
          </note>
          <note n="92cbe63c">
            Gudrun Schyman
          </note>
          <note n="e56ec13e">
            Peter Danielsson
          </note>
          <note n="ce21c95a">
            Carina Hägg
          </note>
          <note n="49364d73">
            Patrik Norinder
          </note>
          <note n="c6d77827">
            Lars-Ivar Ericson
          </note>
          <note n="e22a3ff9">
            Agne Hansson
          </note>
          <note n="49364d73">
            Patrik Norinder
          </note>
          <note n="e741a744">
            Liselott Hagberg
          </note>
          <note n="da6926d3">
            Inger Lundberg
          </note>
          <note n="abf54d2e">
            Svaren redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="4e2926e7">
            16 § Kammaren åtskildes kl. 21.02.
          </note>
          <note n="7c3a6a92">
            Förhandlingarna leddes
          </note>
          <note n="f7c2ef6f">
            /Monica Gustafson
          </note>
        </div>
      </body>
    </text>
  </TEI>
</teiCorpus>
