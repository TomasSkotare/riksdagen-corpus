<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--8</head>
          <docDate when="2003-09-30">2003-09-30</docDate>
        </div>
      </front>
      <body>
        <div>
          <note n="833629f6">
            ﻿
          </note>
          <note n="4aaeaf43">
            Riksdagens protokoll
          </note>
          <note n="3bbc12b7">
            2003/04:8
          </note>
          <note type="date" n="898488c6">
            Tisdagen den 30 september
          </note>
          <note n="105e7dfb">
            Kl. 14:00 - 14:52
          </note>
          <note n="928e57bc">
            1 § Justering av protokoll
          </note>
          <note n="15384355">
            Justerades protokollen för den 22 och 23 september.
          </note>
          <note n="606a8659">
            2 § Avsägelse
          </note>
          <note n="398cdebc">
            Andre vice talmannen meddelade att Urban Ahlin (s) avsagt sig
            uppdraget som ledamot i EU-nämnden.
          </note>
          <note n="e03ec6e1">
            Kammaren biföll denna avsägelse.
          </note>
          <note n="02544599">
            3 § Anmälan om kompletteringsval till utrikesutskottet och försvarsutskottet
          </note>
          <note n="551acdc4">
            Andre vice talmannen meddelade att Moderata samlingspartiets
            riksdagsgrupp anmält Nils Oskar Nilsson som suppleant i utrikesutskottet
            och försvarsutskottet under Karin Enströms föräldraledighet.
          </note>
          <note n="301d835b">
            Andre vice talmannen förklarade vald under tiden den 30 september
            200318 juni 2004 till
          </note>
          <note n="f592cb88">
            suppleant i utrikesutskottet
          </note>
          <note n="92ef1828">
            suppleant i försvarsutskottet
          </note>
          <note n="4a366f5f">
            4 § Anmälan om särskild företrädare för partigrupp
          </note>
          <note n="1aec29a1">
            Andre vice talmannen meddelade att Miljöpartiet de grönas riksdagsgrupp
            enligt 1 kap. 5 § riksdagsordningen anmält Helena Hillar Rosenqvist
            som särskild företrädare för partigruppen samt Mikael Johansson
            som ersättare för Helena Hillar Rosenqvist.
          </note>
          <note n="b9e789ee">
            5 § Ledighet, m.m.
          </note>
          <note n="fb1d97e5">
            Andre vice talmannen meddelade att Lena Ek (c) ansökt om föräldraledighet
            under tiden den 9 oktober8 november.
          </note>
          <note n="3f8cfe25">
            Kammaren biföll denna ansökan.
          </note>
          <note n="498e2141">
            Andre vice talmannen anmälde att Staffan Danielsson skulle tjänstgöra
            som ersättare för Lena Ek.
          </note>
          <note n="b3201c97">
            6 § Meddelande om frågestund
          </note>
          <note n="e2cd2b3f">
            Andre vice talmannen meddelade att vid frågestunden torsdagen
            den 2 oktober kl. 14.00 skulle följande statsråd närvara:
          </note>
          <note n="49cd5f58">
            Statsrådet Pär Nuder, näringsminister Leif Pagrotsky, socialminister
            Lars Engqvist, miljöminister Lena Sommestad och statsrådet Berit
            Andnor.
          </note>
          <note n="5cca5924">
            7 § Svar på interpellation 2003/04:2 om Sveriges Radios lokala
            kanaler
          </note>
          <note type="speaker" n="a32bde8e">
            Anf. 1 Kulturminister MARITA ULVSKOG (s):
          </note>
          <u who="marita_ulvskog_7d3dd1" xml:id="i-9179627ac6c7243e-0" n="1f0249b0">
            <seg n="6a12934d">
              Fru talman! Ulf Sjösten har frågat mig vilka åtgärder jag avser
              att vidta för att tillse att de nu självständiga lokala radiokanalerna
              inom Sveriges Radio kan leva upp till de krav som ställs på dem
              om produktion och sändning av lokala program.
            </seg>
            <seg n="da4c30d9">
              Jag har vid ett tidigare tillfälle, i ett skriftligt frågesvar,
              svarat på samma fråga ställd av Ulf Sjösten. Vid det tillfället
              hänvisade jag till att Sveriges Radio är ett självständigt företag
              som självt väljer hur programverksamheten ska utformas och organiseras
              för att företaget ska kunna leva upp till de villkor som ställs
              i sändningstillstånd och anslagsvillkor. Då liksom nu vill jag
              betona att regeringen varken kan eller vill lägga sig i den löpande
              verksamheten eller uttala sig om planerade organisationsförändringar
              eller reformer.
            </seg>
            <seg n="9cd08225">
              I Sveriges Radios interntidning Radiotidningen nr 16 uppges att
              företagets ledning beslutat skjuta upp beslutet om en förändrad
              organisationsstruktur i P4. Anledningen till detta är att Sveriges
              Radio får en ny vd i början av nästa år.
            </seg>
            <seg n="fffb9ec1">
              Som jag tidigare påpekat så har Sveriges Radio att följa de villkor
              som finns i sändningstillstånd och anslagsvillkor. De ska givetvis
              bedriva verksamheten inom ramen för tillgängliga medel.
            </seg>
          </u>
          <note type="speaker" n="3949d140">
            Anf. 2 ULF SJÖSTEN (m):
          </note>
          <u who="ulf_sjosten_0510a5" xml:id="i-664b7475a58472fd-0" n="eddf572e">
            <seg n="3c324f41">
              Fru talman! Den självständighet som i dag finns hos de lokala
              kanalerna underlättar och är kanske en förutsättning för att kanalerna
              ska kunna leva upp till de villkor som anges i det nu rådande
              sändningstillståndet. Dessa villkor anger bland annat att kanalerna
              ska sända nyheter, sport och kulturprogram samt verka för folkbildning
              och kulturell mångfald med lokal prägel.
            </seg>
            <seg n="01254703">
              En regionalisering kan innebära att de enskilda stationernas
              handlingsfrihet minskar, med minskad lokal programproduktion som
              följd. En regionalisering synes också tillföra ytterligare led
              i den beslutsprocess som finns i dag.
            </seg>
            <seg n="1fd882fb">
              Som Marita Ulvskog säger har jag tidigare ställt en skriftlig
              fråga. I det svar som jag fick den gången säger Marita Ulvskog
              att det i de anslagsvillkor som regeringen har meddelat Sveriges
              Radio för 2003 anges att SR för att kunna spegla olika delar av
              landet och uppnå mångfald ska ha en decentraliserad organisation
              med en sådan uppbyggnad att goda förutsättningar skapas för mångfald
              och självständigt beslutsfattande även på lokal nivå.
            </seg>
            <seg n="ee5adb06">
              Jag har i min interpellation menat att just dessa villkor som
              finns i tillståndet är hotade. Därför återkommer jag i dag med
              denna interpellation, Marita Ulvskog.
            </seg>
            <seg n="339ca7a5">
              I dag klarar sig Sveriges Radios lokala kanaler bra trots många
              gånger svåra förutsättningar med så kallat självkör, vilket innebär
              att personalen är mångsysslare. Man är ofta reporter, producent,
              programledare och tekniker i samma person. Det är ju en operativ
              fråga som Sveriges Radio själva råder över, vilket också påpekas
              av kulturministern i svar på den skriftliga fråga som jag tidigare
              avgav.
            </seg>
            <seg n="53f2274c">
              Men det har också funnits tankar på att i större utsträckning
              föra in riksproducerat material i de lokala kanalernas programtablåer.
              Det skulle innebära att utrymmet för sändning av lokalt producerat
              material försämras drastiskt. Planer på att föra in riksproducerat
              material i de lokala kanalernas programtablåer skulle tydligt
              påverka den livskraft och självständighet som P4-översynen just
              syftar till. Det skulle innebära att de lokala lyssnarna skulle
              komma ännu längre ifrån de lokala kanalernas mikrofoner.
            </seg>
            <seg n="a81fafc6">
              De förslag som har relaterats i interpellationen påverkar de
              lokala kanalernas rådighet att själva besluta om vad som ska produceras
              och sändas, utrymmet i etern nationellt och förändrar drastiskt
              innebörden av det uppdrag som regeringen har gett Sveriges Radio
              rörande de lokala kanalerna.
            </seg>
            <seg n="0ae255c7">
              Det finns en operativ del i det här som uteslutande är Sveriges
              Radios styrelses och verkställande lednings ansvar. Men det finns
              också en del som direkt rör det givna övergripande uppdraget.
              Jag tycker inte att man bara kan hänvisa till Sveriges Radios
              internprocess. Min fråga till kulturministern blir: Innebär svaret
              att Sveriges Radio är helt fria att göra som de vill med de lokala
              kanalerna?
            </seg>
          </u>
          <note type="speaker" n="bdfcde0d">
            Anf. 3 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-885f6d50e0b91621-0" n="70296e83">
            <seg n="07eb47d9">
              Fru talman! Jag tycker att lokalradions vara eller icke vara
              är en fråga för regeringen. Precis som Ulf Sjösten har nämnt har
              lokalradion en viktig roll när det gäller att leva upp till villkoren
              i sändningstillståndet. Det kan gälla skiftande intressen och
              förutsättningar hos landets befolkning. Det kan gälla folkbildning,
              men framför allt bör det lokalt producerade utbudet spegla områdets
              särprägel och egenart som det står i sändningstillståndet.
            </seg>
            <seg n="d85c041f">
              Medierna har i dag en viktig roll som opinionsbildare. De har
              ett viktigt ansvar att förmedla nyheter på ett korrekt och riktigt
              sätt och ur olika synvinklar. Medierna har en viktig roll som
              kommunikationslänk mellan samhället och medborgarna.
            </seg>
            <seg n="ddbb47cb">
              Många människor känner i dag att de inte har möjlighet att påverka
              sin egen situation och att de inte kan påverka samhällsutvecklingen.
              Många saknar förtroende för politiker. Det har vi hört mycket
              den senaste tiden. Avståndet känns för stort. Detta avstånd måste
              bli mindre. Det tror jag alla här ställer upp på.
            </seg>
            <seg n="795af127">
              Medierna har en viktig roll i det arbetet, särskilt lokala medier.
              Lokala medier måste medverka till att skapa utrymme för en dialog
              mellan politiker och medborgare. Det finns brister i dag. En hel
              del måste göras för att det ska bli bättre. Man måste uppmärksamma
              det som ligger lyssnaren närmast hjärtat, det som händer i det
              egna närområdet och påverkar medborgarens vardag med dagis eller
              omhändertagande av gamla mamma. Medborgarna ska veta vad deras
              folkvalda sysslar med.
            </seg>
            <seg n="f37ff513">
              På många orter finns bara en lokal dagstidning. Att då minska
              det lokala utbudet av nyheter genom en regionalisering av den
              lokala radiokanalen kan vara ett hot mot demokratin. Det behövs
              konkurrens även inom medieområdet.
            </seg>
            <seg n="d9d7baa6">
              För att vi ska nå upp till det som jag inledde med, att medierna
              ska vara en kommunikationslänk mellan samhället och medborgaren
              och förbättra förtroendet för samhället och politikerna, måste
              det lokala nyhetsutbudet öka och inte minska.
            </seg>
            <seg n="51d90248">
              Fru talman! En annan viktig funktion för lokalradion är den sociala.
              Lyssnare kan i olika program ringa till lokala programledare och
              i princip prata av sig. För många, kanske särskilt äldre lyssnare,
              utgör lokalradion en trygghet och närhet.
            </seg>
            <seg n="04c87090">
              Dessutom är lokalradion viktig för närområdet när det gäller
              att presentera vad som händer och sker, evenemang, kulturutbud
              och så vidare.
            </seg>
            <seg n="6c7e9f22">
              Oavsett om regeringen anser att programförändringen är något
              man ska lägga sig i eller inte bör man i alla fall vara medveten
              om de konsekvenser det skulle medföra att lokalradiokanaler slås
              ihop och nyhetsutbudet inte blir lika nära medborgaren som i dag.
              Villkoren för sändningstillståndet kanske inte kommer att uppfyllas,
              och detta med respektive områdes särprägel kanske kommer att försämras.
              Men framför allt tror jag inte att det bidrar till en bättre relation
              mellan samhälle och medborgare.
            </seg>
          </u>
          <note type="speaker" n="700bc04c">
            Anf. 4 CECILIA WIDEGREN (m):
          </note>
          <u who="cecilia_widegren_2225eb" xml:id="i-f19bfa54b7dd4b33-0" n="d58554ec">
            <seg n="ed13f95a">
              Fru talman! Vi har hört Ulf Sjösten beskriva problematiken. Jag
              har uppfattat att regeringen är ganska tydlig i vad som gäller
              kring sändningstillståndet. Jag har själv fått ett svar från kulturministern
              där hon skriver att det är oerhört viktigt med tillgänglighet
              och mångsidighet som tillgodoser alla intressen hos landets befolkning.
              Programutbudet ska också spegla hela landet. Regeringen meddelar
              att Sveriges Radio ska leva upp till de olika delarna av landet,
              öppna för en mångfald och ha en decentraliserad organisation med
              sådan utbyggnad att goda förutsättningar skapas för mångfald,
              självständighet och beslutsfattande också på den lokala nivån.
            </seg>
            <seg n="f74c49a4">
              Jag tycker att det är oerhört tydligt vad kulturministern och
              regeringen avser med detta. En av mina frågor till kulturministern
              blir därför hur man tolkar det som sker ute i landet och den oro
              vi några stycken här i dag kanaliserar till ministern i ett antal
              frågor.
            </seg>
            <seg n="dade1375">
              I somras var det ett antal sådana här samsändningar, till exempel
              i Västsverige, och nog känner sig folk kränkta när inte den lokala
              kännedomen finns på redaktionerna. Man kan tycka att det är små
              exempel, men för den enskilde är det rätt tråkigt att två dagar
              i rad få höra, trots att man har skickat in ett vykort till lokalradion,
              att de inte vet vad orten eller platsen heter där man kommer ifrån.
              Det var en ganska stor ort i det här fallet, nämligen Tibro.
            </seg>
            <seg n="b9292662">
              Man kan inte leva upp till det lilla och lokala. Den lokala förankringen
              försvinner i dessa tider.
            </seg>
            <seg n="02c8e535">
              Detta är ett litet exempel, men det finns andra tydliga exempel
              som visar sig alltmer. Vi förlorar till exempel den granskning
              av den lokala demokratin som är så oerhört viktig, inte minst
              för oss som vill leva upp till demokratins alla mål. Där är lokalradion
              ett oerhört viktigt instrument. Tappar man då den lokala delen,
              självständighetsdelen och mångfalden tycker jag att vi bör fundera
              över hur vi ska tolka dessa fina och bra ord och intentioner från
              regeringen och hur det verkligen ser ut i verkligheten.
            </seg>
            <seg n="32af9d9a">
              Fru talman! Min första fråga handlade alltså om tolkningen av
              det som regeringen och ministern själva har uttryckt i detta.
              Min andra fundering är om inte kulturministern också kan dela
              den oro som vi några stycken här i dag kan kanalisera utifrån
              vad folk har yttrat sig och tyckt till om. Man känner att just
              särprägeln och mångfalden i hela landet är oerhört viktig om vi
              ska ha en public service- lokalradio i framtiden.
            </seg>
          </u>
          <note type="speaker" n="46f23070">
            Anf. 5 Kulturminister MARITA ULVSKOG (s):
          </note>
          <u who="marita_ulvskog_7d3dd1" xml:id="i-9179627ac6c7243e-1" n="1f0249b0">
            <seg n="0a7fc53e">
              Fru talman! Jag tycker att interpellanten och debattdeltagarna
              väldigt tydligt har visat hur sändningstillstånd och anslagsvillkor
              är formulerade när det gäller just mångfalden och särprägeln i
              hela landet som är så viktiga för public service. Tappar public
              service -företagen de delarna av sitt uppdrag är de inte längre
              en radio och television i allmänhetens tjänst. Allmänheten bor
              ju inte bara i Storstockholmsregionen eller i de andra storstadsregionerna.
            </seg>
            <seg n="6e94acdf">
              Efter att ha sagt detta måste jag dock säga att det naturligtvis
              vore väldigt farligt om regeringen, riksdagen eller kulturministern
              under en pågående tillståndsperiod gav sig in och började peka
              med hela handen och tala om exakt hur de sändande företagen, alltså
              public service- företagen, skulle agera och förhålla sig, om de
              fick ett finger i luften: Nu har ni inte skött er, utan nu måste
              ni faktiskt göra det här och det här.
            </seg>
            <seg n="004ed0a6">
              Därför har vi skapat en ordning med en särskild granskningsnämnd
              som har i uppdrag att hela tiden på allmänhetens vägnar följa
              hur man tycker att public service -företagen lever upp till sändningstillstånd
              och anslagsvillkor. Det granskningsnämnden sedan redovisar till
              regeringen, till riksdagen och till allmänheten är ett väldigt
              viktigt underlag för regering och riksdag när det är dags att
              formulera anslagsvillkor och sändningstillstånd nästa gång.
            </seg>
            <seg n="23d92aa5">
              Nu fungerar det så med public service att vi är halvvägs igenom
              den löpande perioden, så innan detta år är slut ska en ny public
              service -utredning tillsättas där alla riksdagens partier kommer
              att vara representerade som ska ta fram tillstånd och villkor
              för nästkommande period för public service -företagen. Då finns
              den möjlighet som ni efterlyser att kanske göra ännu tydligare
              markeringar om man tycker att det finns en berättigad oro, om
              det är något som public service -företagen inte riktigt klarar
              av att hantera.
            </seg>
            <seg n="721eaa5a">
              Då kanske man också måste se till att licensavgifterna höjs,
              att finansieringen blir så tillfredsställande att dessa företag
              faktiskt klarar att leva upp till ett uppdrag som kanske är ännu
              tydligare och mer krävande.
            </seg>
            <seg n="a035bff2">
              Där kommer vi in, vi som har det politiska uppdraget, i regeringen
              och i riksdagen, att sköta de här frågorna. Att däremot i det
              här läget börja ge oss in i public service- företagen och säga
              att nu blir det för mycket centralt producerat, nu blir det för
              lite lokalt, vi tycker inte att ni sköter ert uppdrag det tror
              jag skulle vara absolut livsfarligt för trovärdigheten för public
              service . Lika viktigt som att spegla hela landet och att finnas
              decentraliserat, eller ännu viktigare skulle jag vilja säga, är
              public service- företagens integritet. Den skulle vi skada om
              vi trädde den för nära.
            </seg>
          </u>
          <note type="speaker" n="9dee72a3">
            Anf. 6 ULF SJÖSTEN (m):
          </note>
          <u who="ulf_sjosten_0510a5" xml:id="i-664b7475a58472fd-1" n="eddf572e">
            <seg n="37774d97">
              Fru talman! Kulturministern och jag har uppenbarligen olika uppfattningar
              om vad som uteslutande är ett ansvar för SR:s styrelse och verkställande
              ledning. Jag menar att risken är stor och ganska uppenbar att
              de förändringar som just nu diskuteras och kanske också pågår
              inom Sveriges Radio hotar själva kärnan i de uppdrag som är förbundna
              med de ekonomiska anslagen, nämligen att uppnå mångfald med en
              decentraliserad organisation och ha goda förutsättningar för självständigt
              beslutsfattande på lokal nivå.
            </seg>
            <seg n="2085e54f">
              Jag tog i mitt inledningsanförande upp detta med riksproducerat
              material och de diskussioner som finns inom Sveriges Radio om
              att föra in mer riksproducerat material i de lokala kanalernas
              tablåer. Min fråga i det här inlägget anknyter till detta. Om
              man nu för in mer riksproducerat material i de lokala kanalernas
              tablåer, känner kulturministern att det finns någon gräns för
              denna form av undanträngning innan själva uppdraget komprometteras?
            </seg>
          </u>
          <note type="speaker" n="5e6957e9">
            Anf. 7 ANNE-MARIE EKSTRÖM (fp):
          </note>
          <u who="anne-marie_ekstrom_736470" xml:id="i-885f6d50e0b91621-1" n="70296e83">
            <seg n="2d9b03e8">
              Fru talman! Jag ska inte göra något längre inlägg utan jag håller
              med Ulf Sjösten. Det som pågår är oroande. Jag har också hört
              inläggen i den lokala radion där man hade regionaliserat och hade
              gemensamma program för ett större område. Där fanns inte närheten
              och särprägeln, och man visste inte riktigt vad som hände.
            </seg>
            <seg n="3efb096a">
              Jag tycker att det är viktigt att vi har en debatt och att regeringen
              är medveten om vad det är som händer. Sedan kan jag förstå att
              det är svårt att exakt gå in och styra radion. Men jag tycker
              att man måste ta upp den här debatten med radion i vilket fall
              som helst.
            </seg>
          </u>
          <note type="speaker" n="f4a8b832">
            Anf. 8 CECILIA WIDEGREN (m):
          </note>
          <u who="cecilia_widegren_2225eb" xml:id="i-f19bfa54b7dd4b33-1" n="d58554ec">
            <seg n="ffe83b7e">
              Fru talman! Jag vill bara ge kulturministern en chans att fundera
              lite tydligare över den oro som speglar sig i våra anföranden.
              Det finns många som funderar över det lokala utbudet och hur det
              fortsatt ska se ut.
            </seg>
            <seg n="77c09772">
              Jag har största respekt för att kulturministern sätter integriteten
              högre än målen i det här fallet. Men jag måste ändå be henne att
              fundera kring den förändring som sker under tiden någon annan
              process håller på att ske. Det vore konstigt, tycker jag, om inte
              kulturministern kunde dela den oro som de människor känner som
              upplever detta som en viktig del av sin vardag.
            </seg>
          </u>
          <note type="speaker" n="f62fba71">
            Anf. 9 Kulturminister MARITA ULVSKOG (s):
          </note>
          <u who="marita_ulvskog_7d3dd1" xml:id="i-9179627ac6c7243e-2" n="1f0249b0">
            <seg n="d9296f89">
              Fru talman! Engagemanget för de lokala radio- och TV-sändningarna
              är oerhört starkt. Det är väl det som man kan säga att ni representerar
              i den här kammaren och som jag representerar i regeringen. Det
              är kolossalt viktigt att public service -företag är företag i
              allmänhetens tjänst, det vill säga att de skildrar en vardag och
              en verklighet som inte bara rör några få områden i Sverige utan
              faktiskt hela landet. Det är därför det också är så starkt formulerat
              som det är i anslagsvillkor och i sändningstillstånden.
            </seg>
            <seg n="3c03b719">
              På samma sätt är det en grundläggande princip i alla demokratier
              att public service -företag inte ska styras av politiskt tillsatta
              regeringar och riksdagar utan att det är andra styrkor som ska
              driva på. I första hand är det naturligtvis licensbetalarna eftersom
              det är de som betalar för utbudet. Jag tror att det finns en oerhörd
              känslighet för den debatt som förs utanför denna kammare, bland
              radiolyssnare och TV-tittare, just för att hålla fast vid det
              som är en viktig kärnfråga för public service , att finnas också
              i hela landet. Men att vi från politiskt håll, att jag som kulturminister
              när jag följer utvecklingen i diskussionen och inom företagen
              mycket nära skulle ge mig in och börja höta med fingret vore mycket
              allvarligt.
            </seg>
            <seg n="72483265">
              Däremot måste naturligtvis den public service -utredning som
              sannolikt kommer att börja arbeta i slutet av detta år fördjupa
              sig i dessa frågor och kanske komma tillbaka med ett tydligare
              förslag till skrivningar än de som finns i de nu gällande anslagsvillkoren
              och sändningstillstånden. Om det behövs vet vi dock ännu inte.
              Det finns ett förslag som nu har bordlagts inom Sveriges Radio.
              Det är väl den förändringen som är upphovet till Ulf Sjöstens
              fråga.
            </seg>
            <seg n="616c29c8">
              Men det är väldigt många om på vägen. Det är ett förslag som
              vi inte vet om det kommer att leda till några beslut och vi vet
              inte hur besluten i så fall kommer att se ut. Vi är inte riktigt
              säkra på vilka konsekvenser de kommer att få. Att i det läget
              ge sig in och göra någonting annat än att diskutera frågan i kammaren
              eller följa den diskussion som licensbetalarna och allmänheten
              för tror jag vore väldigt illa.
            </seg>
            <seg n="92abf9aa">
              Mediedebatt, debatt om public service , om villkoren och om innehållet
              tycker jag att vi gärna skulle kunna ha lite oftare också bland
              oss som har politiska uppdrag. Men vi ska inte ta steget till
              att börja försöka styra dessa företag under den period de har
              fått sina tillstånd. Det tror jag skulle vara mycket farligt.
            </seg>
          </u>
          <note type="speaker" n="d6e9ebd1">
            Anf. 10 ULF SJÖSTEN (m):
          </note>
          <u who="ulf_sjosten_0510a5" xml:id="i-664b7475a58472fd-2" n="eddf572e">
            <seg n="96565bc5">
              Fru talman! Den här processen pågår faktiskt just nu, enligt
              de uppgifter jag har fått i alla fall.
            </seg>
            <seg n="f86c0cff">
              Jag tog tidigare upp frågan om riksproducerat material och ställde
              en fråga till kulturministern om just det. Men jag fick inget
              svar på just den frågan.
            </seg>
            <seg n="1e5d8ed4">
              Jag tycker att vi visar respekt för SR:s integritet och ett ganska
              stort mått av känslighet också när vi kanaliserar den oro som
              väldigt många människor känner runtom i Sverige när det gäller
              Sveriges Radios lokala kanalers framtid. Det tycker jag.
            </seg>
            <seg n="9643d57e">
              Även om Sveriges Radio givetvis är ett självständigt företag
              med alla dess möjligheter och skyldigheter borde uppdragsgivaren
              i form av riksdag och regering kunna ha, och jag tycker också
              att man borde ha, en uppfattning i just den här frågan.
            </seg>
            <seg n="f29fb4c5">
              Fru talman! Mina avslutande frågor till kulturministern blir:
              Hur kommer kulturministern och regeringen explicit att följa upp
              och utvärdera den förändringsprocess som nu pågår inom Sveriges
              Radio? Kan det i något läge bli aktuellt att intervenera i den
              processen och i så fall under vilka omständigheter?
            </seg>
          </u>
          <note type="speaker" n="696fd3b8">
            Anf. 11 Kulturminister MARITA ULVSKOG (s):
          </note>
          <u who="marita_ulvskog_7d3dd1" xml:id="i-9179627ac6c7243e-3" n="1f0249b0">
            <seg n="7aa19927">
              Fru talman! Jag kan återigen konstatera att Ulf Sjösten ställer
              hypotetiska frågor. Den fråga han inte fick ett exakt svar på
              löd så här: Om man för in mer riksproducerat material, var går
              då gränsen? Det är väldigt många om. Likadant med nästa fråga:
              Om den här utvecklingen fortsätter och går åt fel håll, kommer
              regeringen att intervenera?
            </seg>
            <seg n="b604faac">
              Det kan inte fungera så i en demokrati där man vill ha kvar ett
              public service -företag som har en hög integritet, som inte förvandlas
              till statsradio och statstelevision. Det går inte för regeringar
              och riksdagar att ingripa. De tillfällen som finns är när man
              efter en process där riksdagens samtliga partier är involverade
              beslutar om sändningstillstånd och senare anslagsvillkor. Det
              är de tillfällen som finns. Och så bör det absolut fortsätta att
              vara.
            </seg>
            <seg n="2760a684">
              Ett lokalt engagemang för en bra public service när det gäller
              det lokala innehållet är naturligtvis väldigt viktigt. Det ska
              vi understödja som politiker. Men vi ska inte ta oss rollen att
              agera styrelseordförande, vd eller något annat. Det vore fullständigt
              fel. När Moderata samlingspartiet beslutade att nominera Ove Joanson
              som ny styrelseordförande i Sveriges Radio tror jag att det var
              just den typen av överväganden man gjorde. Jag tror också att
              det är det som ligger bakom att riksdagen en gång beslutade att
              ha en särskild, helt separerad förvaltningsstiftelse som står
              för ägarskapet av public service -företagen, alltså icke regering
              eller riksdag.
            </seg>
          </u>
          <note n="758510fd">
            Överläggningen var härmed avslutad.
          </note>
          <note n="718ba4b5">
            8 § Svar på interpellation 2003/04:3 om reglerna om upplopp
          </note>
          <note type="speaker" n="eb83870a">
            Anf. 12 Justitieminister THOMAS BODSTRÖM (s):
          </note>
          <u who="unknown" xml:id="i-aea74b8d3aef62c8-0" n="57b5188b">
            <seg n="3bac8122">
              Fru talman! Kalle Larsson har frågat mig om jag avser att initiera
              en översyn av reglerna om upplopp och våldsamt upplopp med anledning
              av den tid som nu förflutit sedan händelserna i Göteborg samt
              ett uttalande från justitieutskottet om en sådan översyn. Kalle
              Larsson har också frågat mig om jag avser att ta initiativ till
              en översyn av polisutbildningen för att få mer av icke-våldsutbildning
              när det gäller hantering av demonstrationer och folkmassor i övrigt.
            </seg>
            <seg n="acf99d44">
              Låt mig inledningsvis säga att jag både under och efter oroligheterna
              i Göteborg vid flera tillfällen har haft anledning att utförligt
              kommentera våldsverkarnas beteende. Jag har då framhållit att
              det som inträffade var fullständigt oacceptabelt. Det finns anledning
              att även i detta sammanhang upprepa det.
            </seg>
            <seg n="c2a867ec">
              Jag är medveten om att språket i straffbestämmelserna om upplopp
              och våldsamt upplopp kan anses vara ålderdomligt. Normalt sett
              görs en modernisering av språket i samband med att en straffbestämmelse
              ses över i sakligt hänseende. Så småningom kommer en sådan översyn
              att ske också av bestämmelserna om upplopp och våldsamt upplopp.
              Jag kan emellertid inte för dagen säga när denna kan komma att
              påbörjas. Som Kalle Larsson säkert vet arbetar vi med ett flertal
              omfattande straffrättsliga lagstiftningsprojekt inom Justitiedepartementet,
              och slutförandet av dessa projekt är en mycket prioriterad fråga
              för mig och regeringen.
            </seg>
            <seg n="ffc38de9">
              Det är självklart viktigt att svensk polis har rätt utbildning
              och kompetens för att hantera allvarliga ordningsstörningar i
              samhället. Det handlar om att polisen måste ha förmågan att lugna
              ned stora folkmassor och inte starta situationer som kan leda
              till ökat våld. Men det handlar också om att polisen måste kunna
              ingripa mot stora folkmassor för att förhindra brott mot liv och
              hälsa och annan brottslighet.
            </seg>
            <seg n="770b19e7">
              Rikspolisstyrelsen bedriver för närvarande ett stort taktikprojekt
              Nationell polistaktik som bland annat syftar till att utveckla
              nya metoder och utbildning för att hantera demonstrationer och
              upplopp. I projektet ingår att ta fram riktlinjer för icke-konfrontation
              för att förebygga allvarliga ordningsstörningar.
            </seg>
            <seg n="6517bac5">
              Vid Polishögskolan sker för närvarande en översyn av den utbildning
              som studenterna får för att bland annat hantera demonstrationer
              och upplopp. Tanken är att studenterna ska få ytterligare kunskaper
              i massans psykologi och utökade kunskaper om olika rörelsers verksamheter
              och ideologier för att få större möjligheter att lösa konflikter
              utan våld. Polishögskolan använder sig av föreläsare från Göteborgs
              och Linköpings universitet som bedrivit forskning kring händelserna
              i Göteborg. Vid Polishögskolan arbetar även en psykolog som följer
              den senaste utvecklingen inom området icke-konfrontation. Utöver
              nämnda åtgärder pågår ett projekt vid Polishögskolan som syftar
              till att ta fram en förbättrad utbildning för mental förberedelse
              och stresshantering.
            </seg>
            <seg n="ee67a1bd">
              Det pågår således ett aktivt arbete vid Rikspolisstyrelsen och
              polisutbildningen med att utveckla en ny polistaktik. Taktiken
              innebär väsentligt ökade kunskaper i hur polisen ska hantera demonstrationer
              utan att använda eller provocera fram onödigt våld. Jag ser för
              närvarande inget behov av ytterligare åtgärder utöver det arbete
              som redan pågår.
            </seg>
          </u>
          <note type="speaker" n="ebfac6b6">
            Anf. 13 KALLE LARSSON (v):
          </note>
          <u who="kalle_larsson_17fa7c" xml:id="i-4837c92e3cfb8c0c-0" n="ecedaa8c">
            <seg n="364a9c91">
              Fru talman! Jag tackar för svaret från justitieministern. Det
              är utmärkt att vi kan få en diskussion i det här skedet om reglerna
              om upplopp. De är inte bara till språket utan också till sin praktiska
              användning i landets domstolar i dag relativt ålderdomliga.
            </seg>
            <seg n="12dfd0ba">
              Jag ska inleda med den senare delen av svaret, nämligen det som
              handlar om att man vid Polishögskolan i dag genomför en översyn
              av utbildningen. Det låter som en utmärkt verksamhet. Jag tror
              att just utökade kunskaper om olika rörelsers verksamheter och
              ideologier, men inte minst möjligheten att kunna lösa konflikter
              utan våld, är något man behöver lära sig avsevärt mer av. Min
              följdfråga till justitieministern är på vilket sätt detta ska
              spridas till de poliser som är i aktiv tjänst i dag. Det är också
              de som behöver lära sig avsevärt mer än vad de visade prov på
              när det gäller händelserna i Göteborg.
            </seg>
            <seg n="65815b6a">
              Det nämndes i svaret från justitieministern att man bedriver
              ett stort taktikprojekt, Nationell polistaktik, som handlar om
              att kunna hantera demonstrationer och upplopp utan våld. Jag skulle
              gärna vilja att justitieministern tog chansen att berätta lite
              mer om vad innehållet i det taktikprojektet egentligen är.
            </seg>
            <seg n="68a8f7be">
              Så går jag över till min huvudfråga. Den handlar om reglerna
              om upplopp. Det är inte bara en till språket utan också till sin
              praktiska tillämpning ålderdomlig lagstiftning. Även om man inte
              har tagit aktiv del i våldsanvändande mot person döms man till
              lika hårt straff enligt denna lagstiftning som om man har gjort
              det. Det är, enligt min uppfattning, ett tveksamt sätt att använda
              rättssäkerheten i lagstiftningen.
            </seg>
            <seg n="14eaac18">
              Nu säger justitieministern att en översyn av bestämmelserna om
              upplopp och våldsamt upplopp ska ske så småningom. Samtidigt sägs
              det att det för närvarande inte finns behov av ytterligare åtgärder,
              det vill säga att vi får inget egentligt svar om när översynen
              egentligen kommer att ske.
            </seg>
            <seg n="51fb6001">
              Jag vill då påminna om att justitieutskottet för ett år sedan
              sade att utskottet kunde hålla med om att bestämmelserna om upplopp
              och våldsamt upplopp inte är någon modern lagstiftning. Mot bakgrund
              av händelserna bland annat i samband med EU-toppmötet i Göteborg
              år 2001 utgick utskottet från att regeringen kommer att se över
              bestämmelserna och tillämpningen av dessa.
            </seg>
            <seg n="b53e77d4">
              Hur länge anser justitieministern att vi ska vänta på att detta
              börjar beredas? Jag vill gärna veta om ett utskott utgår från
              att regeringen kommer att se över bestämmelserna. Är inte det
              att uppfatta som någonting som justitieministern åtminstone bör
              kunna redovisa en tidsplan för, det vill säga när ett arbete ska
              kunna komma i gång?
            </seg>
          </u>
          <note type="speaker" n="41cd665d">
            Anf. 14 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-e5f2896359468304-0" n="fd8564ba">
            <seg n="970171f1">
              Fru talman! Jag vill också börja med att tacka Thomas Bodström
              för det svar han har lämnat på Kalle Larssons interpellation.
              Inte minst är jag glad över att ha fått redovisat för mig det
              arbete som pågår inom Polishögskolan. Jag instämmer i den fråga
              som tidigare lyftes fram om vad som ska göras med de poliser som
              är ute i tjänst i dag i detta hänseende. Jag vill också tacka
              Kalle Larsson som har valt att lyfta upp frågan i en interpellation.
            </seg>
            <seg n="1ecb3f0e">
              Jag skulle vilja fokusera på frågan om lagstiftningen om upplopp
              och den delen av svaret där justitieministern konstaterade att
              språket i straffbestämmelserna om upplopp och våldsamt upplopp
              ska anses vara ålderdomligt. Först vill jag säga att jag tror
              att det är mer än språket som är ålderdomligt. Jag tror att jag
              har fått medhåll från många av dem som är ute i debatten. Många
              forskare och kriminologer har funderat under den tid som har förflutit
              sedan händelserna i Göteborg. Jag får definitivt medhåll av dem
              som har upplevt att de har hamnat i en rättsfälla efter händelserna
              i Göteborg. De har kunnat konstatera att de har fått mångdubbelt
              längre straff än andra som har blivit dömda för samma brott tidigare.
              De har sett hur politisk litteratur hemma i bokhyllan har använts
              av domstolar som argument för vilket straff som ska utdömas dem.
              Jag tror att de vill påpeka att det är mer än språket som har
              kommit att bli ålderdomligt i lagstiftningen om straffbestämmelser
              för upplopp som finns i dag.
            </seg>
            <seg n="d3254d9e">
              I den debatt som har följt av Göteborg och i det uttalande som
              redovisas från justitieutskottet står det klart att dessa människor
              inte får resning eller en tydlig riktningsgivare att de till viss
              del har haft rätt i sin känsla, att de inte har blivit orätt men
              åtminstone orättvist behandlade i den rättsprocess som har varit.
              De har kunnat se att det finns en politisk process som handlar
              om att se över en lagstiftning som inte riktigt fungerar så som
              vi önskar att en lagstiftning ska fungera. De blir nog ganska
              besvikna när justitieministern efter justitieutskottets yttrande,
              efter det att det har förflutit en tid sedan Göteborgshändelserna,
              inte kan redovisa när en ny process för att få en ny lagstiftning
              med nya straffbestämmelser kan komma i gång. Det räcker inte med
              att säga att det här ska ses över så småningom. Många saker kan
              ses över så småningom. Men debatterna har rasat nu. Det har förflutit
              tillräckligt mycket tid, krutröken har lagt sig sedan Göteborgshändelserna.
              Nu är det dags i den politiska världen att dra de slutsatser som
              behövs också i det rättsliga hänseendet. Det behövs en tydlig
              tidsplan för när ett förslag till lagstiftning ska läggas på bordet.
            </seg>
            <seg n="0a7cbe48">
              Jag tycker inte att det är tillräckligt att hävda att flera andra
              projekt pågår inom Justitiedepartementet. Det är väl klart och
              bra att projekt pågår inom Justitiedepartementet. Konstigt vore
              om man inte sysslade med lagstiftningsarbete där. Men på grund
              av det kan man inte hänvisa till att det här lagstiftningsarbetet
              måste vänta. Man kan definitivt inte säga att det inte ens går
              att sätta upp en tidsplan. Den planeringen kan man åtminstone
              ha på Justitiedepartementet.
            </seg>
          </u>
          <note type="speaker" n="301399d9">
            Anf. 15 Justitieminister THOMAS BODSTRÖM (s):
          </note>
          <u who="unknown" xml:id="i-aea74b8d3aef62c8-1" n="57b5188b">
            <seg n="263b1102">
              Fru talman! Jag ska säga exakt vad utskottet sade. Utskottet
              avstyrkte ett bifall till motionen. Utskottet var för närvarande
              inte berett att initiera ett lagstiftningsarbete.
            </seg>
            <seg n="b068acd8">
              Vi är överens om att lagen bör ses över. När jag säger att det
              är fråga om ett ålderdomligt språk innebär det inte att det är
              något oviktigt. I juridik är varje ord tekniskt av stor betydelse.
              Det handlar inte bara om något slags språklig kosmetika. Orden
              i en lagtext är oerhört viktiga. Jag vill understryka det. Det
              är därför det finns ett behov.
            </seg>
            <seg n="d78de8b0">
              Jag ska naturligtvis inte i riksdagen göra några recensioner
              av de domar som har varit. Men det förtjänar att sägas att även
              justitierådet Magnusson har sagt att det vore kanske bra om det
              hade kommit ett pilotfall tidigare. Det kan vara värt att säga
              det. Men vi har självständiga domstolar, och då ska de svara för
              hur de har dömt i olika situationer. Det tror jag också att vi
              är överens om.
            </seg>
            <seg n="013feebd">
              Jag vill inte lova saker här för att kunna ge ett bättre besked
              i den här interpellationsdebatten. Vi har ett nära samarbete,
              och jag vill inte lova tidpunkter som jag inte hundraprocentigt
              säkert kan hålla. Det pågår ett omfattande arbete på Justitiedepartementet.
              Jag ska inte nämna allt. Det skulle ta alltför lång tid. Det som
              nu arbetas med under hårt tryck är sexualbrott, människohandel,
              rattfylleri, vapen, påföljdssystem och mycket annat. Vi vill inte
              avbryta det arbetet nu och göra andra saker. Det vore inte bra
              att arbeta på det sättet.
            </seg>
            <seg n="6e902112">
              Men det här är någonting som är viktigt och som kommer att initieras,
              och det kommer att bli en översyn. Vilka konsekvenserna blir kan
              vi naturligtvis inte svara på här i dag då börjar vi i fel ända.
              Jag föreslår att vi fortsätter diskussionen, även efter den här
              interpellationsdebatten. Vi har ju kontinuerliga möten mellan
              våra tre partier, och vi kan diskutera när det här kan tas upp.
              Då får man också bättre möjligheter att säga när detta kan påbörjas,
              i vilken form och på vilket sätt.
            </seg>
          </u>
          <note type="speaker" n="ffb99f63">
            Anf. 16 KALLE LARSSON (v):
          </note>
          <u who="kalle_larsson_17fa7c" xml:id="i-4837c92e3cfb8c0c-1" n="ecedaa8c">
            <seg n="4effc5b6">
              Fru talman! Jag vill återigen tacka för att vi har debatten,
              även om det kan tyckas lite tjatigt att göra det varje gång man
              kommer upp. Men det är utmärkt att vi har den, därför att jag
              tror att det här är den plats där vi bör kunna föra den här typen
              av samtal. Vi kan gott samarbeta i många andra sammanhang, och
              det gör vi mellan olika partier och i olika slutna sammanträdesrum.
              Men det här är den plats där vi öppet redovisar hur vi just nu
              ser på olika frågor. Det är också av den anledningen som det är
              angeläget att få höra mer av justitieministern i svaret på den
              här frågan.
            </seg>
            <seg n="9b79610a">
              Jag ställde två följdfrågor som ännu inte har besvarats. Det
              var först frågan om hur de polismän som i dag är i aktiv tjänst
              ska få tillgång till den nya delen av den utbildning som man i
              dag bedriver på Polishögskolan. Den andra frågan handlade om det
              nya projekt om polistaktik som man har på nationell nivå och hur
              det ser ut mera specifikt. Om det finns mer information om det
              vore det av intresse att få reda på det.
            </seg>
            <seg n="3f2f9537">
              Det är bra, fru talman, att vi får besked om att språk är politiskt
              viktigt, att språk har betydelse för hur lagstiftningen uppfattas.
              Det är inte minst av den anledningen som det är oerhört angeläget
              att förändra denna lagstiftning. Det handlar inte bara om språk,
              som justitieministern själv medger, utan naturligtvis också om
              hur lagen ska uppfattas. Varje ord är viktigt.
            </seg>
            <seg n="bdd9250c">
              Om vi då har en lagstiftning som vi är överens om kan anses ålderdomlig,
              är det väl oerhört angeläget att vi så skyndsamt som det över
              huvud taget är möjligt får en översyn, så att vi får en lagstiftning
              som är i överensstämmelse med hur vi anser att den ska vara formulerad
              och hur den ska kunna användas.
            </seg>
            <seg n="3b14a24a">
              Det är av den anledningen som jag trots allt vidhåller min fråga:
              Finns det ingen möjlighet att säga någonting om när ett sådant
              arbete kan inledas? Jag vet att vårt parti kan inleda detta arbete
              i morgon. Jag vill gärna höra från fler närvarande i debatten
              om det är möjligt att vi redan i morgon dag sätter oss och funderar
              över hur vi kan se över denna ålderdomliga lagstiftning. Jag tror
              att det vore bra, så att det inte hänger på oss i andra partier
              om det dröjer utan att det i så fall är ett ansvar som justitieministern
              får ta på sina axlar.
            </seg>
            <seg n="3967c39d">
              Jag är medveten om att det pågår mycket lagstiftningsarbete och
              förberedelser för detta, och ingenting ska behöva ställas mot
              vartannat. Men i det ögonblick man säger att detta får vänta därför
              att det vi nu gör är angeläget säger man också att den översyn
              vi diskuterar, av en ålderdomlig lagstiftning som används för
              att döma människor till avsevärt längre fängelsestraff än vad
              de förmodligen borde få, är mindre angelägen än det som i dag
              pågår. Det kan inte vara en rimlig uppfattning av läget.
            </seg>
            <seg n="6aad4757">
              Den här lagstiftningen är ju sådan att den i praktiken ger samma
              straff, eller likalydande straff, för olika handlingar. Om en
              person som befinner sig i utkanten av en folksamling kastar en
              sten på en obemannad polisbil är det en handling som är destruktiv
              och som förtjänar att förkastas självfallet är det så. Men det
              är ändå en handling som är mindre allvarlig än om någon som befinner
              sig i händelsens mitt kastar en sten rakt på en polisman, som
              skadas. Det är en avsevärt mer allvarlig händelse. Man kan ju
              jämföra med en situation där någon misshandlar en person med kraftiga
              knytnävsslag i ansiktet och sparkar på en vägg tio meter ifrån
              den personen. Dessa saker behandlas ju i andra sammanhang som
              olika handlingar.
            </seg>
            <seg n="7d550a1d">
              Det är det som är det allvarliga här, att man behandlar dessa
              handlingar inte utifrån deras faktiska värde utan snarare utifrån
              att de ingår just i en ålderdomlig lagstiftning.
            </seg>
          </u>
          <note type="speaker" n="bc152341">
            Anf. 17 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-e5f2896359468304-1" n="fd8564ba">
            <seg n="fe7c5778">
              Fru talman! Tack, Kalle Larsson, för inbjudan till att vi ska
              sätta oss ned och fortsätta det här på ett sätt som gör att vi
              kan få fram en ny lagstiftning och nya straffbestämmelser. Jag
              kommer gärna till det mötet, och jag tar gärna med vår ledamot
              i justitieutskottet. Jag vet, och vi har hört, att Kalle kan göra
              samma sak. Då hoppas jag att vi kan mötas på Justitiedepartementet
              för att få till en förhandling och få till förändringar av detta,
              kanske redan i morgon dag. Det blir intressant att höra vad justitieministern
              svarar på den inbjudan från Kalle Larsson.
            </seg>
            <seg n="99594fca">
              Intressant var också vad som sades i justitieministerns förra
              inlägg, då han just konstaterade att om det är ett ålderdomligt
              språk i en lagstiftning kan det givetvis få effekter på de utfall
              som lagstiftningen ger, på de domar som delas ut genom den lagstiftningen.
            </seg>
            <seg n="046c8bbb">
              Om man då konstaterar att ett ålderdomligt språk kan ge ålderdomliga
              utfall måste man väl som justitieminister vara beredd att kunna
              lämna en tidsplan för när den lagstiftningen ska förändras. Vi
              kan inte sitta i en situation där justitieministern öppet säger
              att lagstiftningen kan anses vara ålderdomlig och att det kan
              påverka utfallet men att han inte vet när den ska förändras. Jag
              vill åtminstone inte sitta i den situationen.
            </seg>
            <seg n="2272a8c1">
              I mitt förra inlägg fokuserade jag på det som har hänt sedan
              Göteborg. Jag vill också lyfta det här till en annan nivå, den
              konstitutionella nivån. Jag tycker att det system vi har i Sverige
              i dag, med den skiljelinje som finns mellan riksdag och regering,
              kräver en oerhörd lyhördhet från regeringen mot vad riksdagen,
              riksdagens utskott och riksdagens majoritet säger. Riksdagens
              utskott har fäst uppmärksamheten på den här lagstiftningen och
              har sagt att här behöver göras förändringar. Då tycker jag att
              justitieministern ska vara man nog att kunna visa hur de förändringarna
              ska sättas i gång, när de ska sättas i gång och när man möjligen
              kan ha slutfört ett arbete.
            </seg>
            <seg n="4a41e6fb">
              Jag förstår att justitieministern som departementschef inte kan
              säga att man ska avbryta annat arbete för att sätta i gång det
              här. Men en tidsplan kan man väl sätta upp, och en planering kan
              man väl ha. De arbeten som pågår nu når också ett slut vi ska
              väl äntligen få en ny lagstiftning om till exempel sexualbrott.
              Då bör ett nytt arbete kunna sättas i gång för de tjänstemän som
              har jobbat med den lagstiftningen. Varför inte detta arbete? Varför
              inte en tidsplan, Thomas Bodström?
            </seg>
          </u>
          <note type="speaker" n="02dd1f7d">
            Anf. 18 Justitieminister THOMAS BODSTRÖM (s):
          </note>
          <u who="unknown" xml:id="i-aea74b8d3aef62c8-2" n="57b5188b">
            <seg n="6a572125">
              Fru talman! Jag ska börja med att svara på den fråga som jag
              missade att svara på förra gången, nämligen om taktikprojektet.
              Det är klart att de poliser som nu är aktiva inte kan göra om
              hela polisutbildningen. Däremot kommer naturligtvis mycket av
              det som man nu lär sig och de satsningar som vi i dag gör på polisen
              att sprida sig.
            </seg>
            <seg n="90954219">
              Det är också därför som det är viktigt med detta taktikprojekt,
              Nationell polistaktik, som bland annat syftar till att utveckla
              nya metoder och utbildning för att hantera demonstrationer och
              upplopp. I det projektet ingår att ta fram riktlinjer för icke-konfrontation
              för att förebygga allvarliga ordningsstörningar. Det är självklart
              att polisen måste ha utbildning och lära sig ändamålsenlig taktik
              för att hantera händelser i samband med demonstrationer när andra
              förebyggande åtgärder inte fungerar. Det är självklart att även
              poliser som nu är aktiva kommer att få utbildning i det här.
            </seg>
            <seg n="541b7da7">
              När det gäller såväl upplopp som våldsamt upplopp, som i Göteborg,
              finns det naturligtvis en svårighetsgrad. Det är också det som
              ger möjlighet till en praxis. Jag ska inte upprepa allt det, men
              ni vet lika väl som jag att man kan dömas till olika straff utifrån
              svårighetsgrad. Det fungerar så att rekvisiten finns i lagtexten,
              och sedan är det praxis som formas av självständiga domstolar,
              men som går bland annat på den svårighetsgrad som det kan finnas
              i det enskilda fallet. Som det också står i andra delar av rättegångsbalken
              ska alltid samtliga omständigheter i ett mål beaktas när påföljden
              ska bestämmas.
            </seg>
            <seg n="eb8bbd3d">
              När det sedan gäller tidpunkten ska man inte ställa saker mot
              varandra det blir alldeles fel. Visst kan vissa saker vara viktigare
              än andra, men det går inte att göra hur mycket som helst. Det
              finns många saker som jag tycker att vi skulle kunna arbeta med,
              men det går helt enkelt inte att göra det. Den dag som jag känner
              att det inte finns mer att göra undrar jag om jag ska fortsätta
              det här arbetet.
            </seg>
            <seg n="475042c2">
              Det här är en sak som jag tycker är viktig, men jag vill inte
              stå här och säga tidpunkter som jag inte är säker på att kunna
              hålla. Visst skulle jag kunna spekulera i det och lägga ut riktlinjer,
              men jag har gjort det misstaget vid ett par tillfällen. Det kan
              hända saker som möjligtvis jag kan råda över, men också vid andra
              tillfällen saker som jag inte kan råda över. Det är komplicerade
              turer när det gäller lagstiftningen. Då är det dumt att stå och
              lova saker, eller att ens spekulera, när man inte vet säkert.
              Jag kan i dag inte veta säkert.
            </seg>
            <seg n="60572937">
              Som vi har sagt tidigare, och som utskottet har sagt, ska vi
              se över detta. Men varken jag eller utskottet är nu beredda att
              säga exakt när detta ska ske.
            </seg>
            <seg n="60d26639">
              Det här är, som sagt var, en fråga som vi kommer att fortsätta
              att diskutera. Vi ska naturligtvis fullfölja det som utskottet
              säger. När vi vet det ska vi så fort som möjligt här i riksdagen,
              eller vid de kontakter som vi har, tala om exakt när det här ska
              kunna påbörjas.
            </seg>
          </u>
          <note type="speaker" n="76973e16">
            Anf. 19 KALLE LARSSON (v):
          </note>
          <u who="kalle_larsson_17fa7c" xml:id="i-a2ddd06d45d6442c-0" n="ecedaa8c" next="i-ab8b5ba055dc4c36-0">
            <seg n="a35765b6">
              Fru talman! Jag noterar förstås att justitieministern i dagsläget
              inte är beredd att diskutera en tidsplan men att han inte alls
              håller stängt för att vi kan sätta oss ned och i annan ordning
              fundera över detta. Jag kan därmed föra till kammarens protokoll
              att vårt parti skyndsamt kommer att ta kontakt med justitieministern
              och fundera över hur de tre partier som just nu står för majoriteten
              kan sätta sig ned och överväga när det är läge att se över den
              här lagstiftningen. Vi är nämligen helt övertygade om att detta
              bör göras skyndsamt.
            </seg>
            <seg n="d5f02b0a">
              Jag noterar också att de som deltar i debatten i dag är överens
              om att det språk som används, och därmed också innehållet, i den
              lagstiftning som vi diskuterar både när det gäller upplopp och
              våldsamt upplopp är ålderdomligt. Och om vi har en sådan lagstiftning
              har vi dessvärre inte en så bra process när lagstiftningen används
              runtom i landet. Jag menar att de händelser vi har sett i efterdyningarna
              efter Göteborg faktiskt har visat att denna lagstiftning är ålderdomlig
              och inte duger i det moderna samhälle som vi i dag lever i.
            </seg>
            <seg n="e764abcf">
              Jag vill avsluta med att tacka dem som har deltagit i debatten.
              Jag vill också ge en bok, en present, till justitieministern.
              Det är en bok som författaren Erik Wijk har skrivit. Den heter
              Orätt Rättsrötan efter Göteborgshändelserna . Det är en bok som
              jag hoppas att justitieministern har tillfälle att läsa. Jag tror
              att det vore nyttigt och att det vore en bra grund för vårt kommande
              gemensamma arbete med att se över denna ålderdomliga lagstiftning.
            </seg>
          </u>
          <note n="758510fd">
            Överläggningen var härmed avslutad.
          </note>
          <note n="e30e5e19">
            9 § Anmälan om inkommen faktapromemoria om förslag från Europeiska
            kommissionen
          </note>
          <note n="e4b0ae05">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="994c478d">
            10 § Hänvisning av ärenden till utskott
          </note>
          <note n="82aff9d0">
            Föredrogs och hänvisades
          </note>
          <note n="36d69f08">
            11 § Bordläggning
          </note>
          <note n="1b103e09">
            Anmäldes och bordlades
          </note>
          <note n="1019a99a">
            12 § Anmälan om interpellationer
          </note>
          <note n="16fdce61">
            Anmäldes att följande interpellationer framställts
          </note>
          <note n="82440b59">
            den 29 september
          </note>
          <note n="6be7ec51">
            Ragnwi Marcelind
          </note>
          <note n="98c03258">
            Ulf Sjösten
          </note>
          <note n="27cd70ea">
            den 30 september
          </note>
          <note n="44397f3d">
            Roger Tiefensee
          </note>
          <u who="kalle_larsson_17fa7c" xml:id="i-ab8b5ba055dc4c36-0" n="ecedaa8c" prev="i-a2ddd06d45d6442c-0">
            <seg n="043ab289">
              Torsten Lindström
            </seg>
            <seg n="d082097a">
              Luciano Astudillo
            </seg>
          </u>
          <note n="54253824">
            Lars Leijonborg
          </note>
          <note n="5c4589a3">
            Interpellationerna redovisas i bilaga som fogats till riksdagens
            snabbprotokoll tisdagen den 14 oktober.
          </note>
          <note n="64781bd3">
            13 § Anmälan om frågor för skriftliga svar
          </note>
          <note n="a091d4f1">
            Anmäldes att följande frågor för skriftliga svar framställts
          </note>
          <note n="6f8a3090">
            den 26 september
          </note>
          <note n="4c48a24c">
            Martin Andreasson
          </note>
          <note n="f80fba99">
            Elina Linna
          </note>
          <note n="98c03258">
            Ulf Sjösten
          </note>
          <note n="25b4fb40">
            Ingegerd Saarinen
          </note>
          <note n="98c03258">
            Ulf Sjösten
          </note>
          <note n="482c4056">
            Owe Hellberg
          </note>
          <note n="82440b59">
            den 29 september
          </note>
          <note n="7599d912">
            Marietta de Pourbaix-Lundin
          </note>
          <note n="7599d912">
            Marietta de Pourbaix-Lundin
          </note>
          <note n="0d844966">
            Gunnar Nordmark
          </note>
          <note n="0e9692a6">
            Ann-Kristine Johansson
          </note>
          <note n="29dc8711">
            Karin Svensson Smith
          </note>
          <note n="e10a98c0">
            Maria Öberg
          </note>
          <note n="5801ed43">
            Marie Nordén
          </note>
          <note n="27cd70ea">
            den 30 september
          </note>
          <note n="7599d912">
            Marietta de Pourbaix-Lundin
          </note>
          <note n="5abce3db">
            Frågorna 3137 redovisas i bilaga som fogats till riksdagens snabbprotokoll
            tisdagen den 30 september.
          </note>
          <note n="5b68fea7">
            Frågorna 3845 redovisas i bilaga som fogats till riksdagens snabbprotokoll
            tisdagen den 14 oktober.
          </note>
          <note n="bac97083">
            14 § Anmälan om skriftliga svar på frågor
          </note>
          <note n="ae3bfa4a">
            Anmäldes att skriftliga svar på följande frågor inkommit
          </note>
          <note n="37c26e72">
            den 24 september
          </note>
          <note n="fb80b113">
            Stefan Attefall
          </note>
          <note n="6f8a3090">
            den 26 september
          </note>
          <note n="f79dd7e5">
            Helena Bargholtz
          </note>
          <note n="ec87a119">
            Svaren redovisas i bilaga som fogats till riksdagens snabbprotokoll
            tisdagen den 14 oktober.
          </note>
          <note n="2084178c">
            15 § Kammaren åtskildes kl. 14.52.
          </note>
          <note n="6ebbe5f6">
            Förhandlingarna leddes av andre vice talmannen.
          </note>
          <note n="e9d22f3b">
            /Monica Gustafson
          </note>
        </div>
      </body>
    </text>
  </TEI>
</teiCorpus>
