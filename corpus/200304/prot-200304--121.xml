<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--121</head>
          <docDate when="2003-05-25">2003-05-25</docDate>
        </div>
      </front>
      <body>
        <div>
          <note n="920c97e6">
            ﻿
          </note>
          <note n="21542787">
            Riksdagens protokoll
          </note>
          <note n="e141aa00">
            2003/04:121
          </note>
          <note type="date" n="81e0a339">
            Tisdagen den 25 maj
          </note>
          <note n="7420b6c5">
            Kl. 12:00 - 20:21
          </note>
          <note n="2c9c0135">
            1 § Partiledardebatt
          </note>
          <note type="speaker" n="794878c5">
            Anf. 1 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-f88d1bd787ae18a3-0" n="526e4a33">
            <seg n="e0f2de3f">
              Herr talman! Riksdagen samlas i dag till partiledardebatt till
              tonerna av missnöjda företagare. Göran Perssons taktik att säga
              till folk vad folk vill höra men därefter inte göra någonting
              ser åtminstone ut att synas i sömmarna av landets företagare.
              Det tror jag i grunden är väldigt bra. Det finns stor grund för
              deras oro.
            </seg>
            <seg n="0ae58bcb">
              Vi har många exempel på företagare som känner sig utsatta i en
              ny konkurrenssituation. Tidningen Affärsvärlden har i sitt senaste
              nummer gått igenom 165 av landets största tillverkningsenheter
              med över 500 anställda och i 40 fall funnit att det diskuteras
              nedläggning eller stora neddragningar till följd av den nya konkurrenssituationen.
              Det handlar inte bara om stort företagande utan också om det lilla
              företagandet.
            </seg>
            <seg n="7bed35a8">
              Jag tänker på knivtillverkaren, som jag träffade i det av Göran
              Persson älskade Sörmland, som berättade för mig hur det är att
              göra knivar i den nya konkurrenssituationen. Han sade: Förut klarade
              jag mig mot den kinesiska konkurrensen därför att de gjorde dem
              till en tiondel av kostnaden men det var lägre kvalitet. Problemet
              är att de nu gör dem till en tiondel av kostnaden fast kvaliteten
              är densamma som på dem jag gör eller till och med bättre.
            </seg>
            <seg n="5680f15a">
              Det är den nya konkurrenssituation som svenska företagare lever
              med. Det handlar om Kina, Asien, vårt Europa och USA. Nu måste
              politiken svara upp mot detta.
            </seg>
            <seg n="bc319306">
              Då kan man göra på två sätt. Så har det varit i alla länder,
              och så har det varit i alla tider när man blir utsatt för konkurrens.
              Antingen försöker man skydda sig, stänga ute hotet och stänga
              gränser, eller också öppnar man upp, möter konkurrensen och säger
              att vi ska klara detta.
            </seg>
            <seg n="c61f0ae9">
              Göran Persson surar bakom murar. Hans besked är att vi ska skydda
              oss mot konkurrensen, att vi inte ska ta oss an detta på ett bra
              sätt. Det ser vi när det gäller övergångsregler. Det ser vi när
              det gäller den begynnande diskussionen om tjänstedirektivet. Det
              är nämligen detta som det bland annat handlar om: möjligheter
              att få goda konkurrensvillkor för duktiga svenska företagare att
              växa inom precis de branscher som är Sveriges framtidsbranscher.
            </seg>
            <seg n="9610014d">
              Egentligen tycker jag att det är lite förvånande att det beskrivs
              som konstigt att EU nu har tagit sig före att få frihandel när
              det gäller tjänster. Mina vänner! Det har EU lovat sedan 1958.
              Det står redan i Romfördraget att det ska vara fri handel med
              tjänster. 50 år senare börjar man ta sig före att vi nu också
              ska genomföra det. Då sätter Göran Persson klackarna i backen.
              Det är väldigt märkligt att det är så vi möter det.
            </seg>
            <seg n="5794fa4a">
              Vi tror att detta tjänstedirektiv, denna möjlighet till sjyst
              konkurrens för svenska företag, är vägen till fler i arbete. För
              oss handlar en röst på Moderaterna den 13 juni just om detta,
              att få fler i arbete, bland annat via bra konkurrensvillkor inom
              EU.
            </seg>
            <seg n="499f08ca">
              Jag tror att många i dag vill ha svar på vad detta val till Europaparlamentet
              egentligen handlar om och hur vi vill använda vårt inflytande
              från olika partier när vi nu går till val.
            </seg>
            <seg n="4a7e74c2">
              Vi måste nu föra en diskussion bortom ja och nej. Vi måste sluta
              inta rollen som advokat eller åklagare i synen på Europeiska unionen.
              Mina vänner! Vi är medlemmar sedan snart tio år tillbaka. Nu är
              det dags att svara på frågan: Vad vill ni göra med detta samarbete?
            </seg>
            <seg n="789cac97">
              Vi moderater säger att vi vill se ett starkt men begränsat samarbete:
              starkt därför att vi behöver detta samarbete och det saknas alternativ,
              begränsat därför att vi inte vill se ett EU som svämmar över och
              lägger sig i människors vardagsliv eller lägger sig i sådant som
              andra kan sköta bättre.
            </seg>
            <seg n="4d5e10fa">
              Låt mig ta internationell brottslighet som exempel. Vi hade en
              debatt i TV i söndags, och efteråt var det en TV-kommentator som
              tydligen tyckte att detta var en väldigt tråkig öppning som sade:
              Vad är det för värde med politiker? Där står alla och säger att
              de är emot knarket. Då behöver de väl inte diskutera det, för
              alla är ändå emot det!
            </seg>
            <seg n="79a23c1c">
              Det är den bristen på insikt som ger den här typen av politik,
              som vi ibland har för mycket av i Sverige, den politik som grundar
              sig i nollvisionerna. Vi blir överens om att vi är emot dumma
              saker, och så fattar vi beslut om att de inte ska finnas mer.
              Det är ju så vi håller på. Ingen ska dö i trafiken. Ingen ska
              drabbas av narkotikan. Vi har fattat beslut om det, och sedan
              tror vi att det är löst. Men, mina vänner, det är det inte. Det
              fortsätter att dö människor i trafiken, och det fortsätter att
              välla in knark över Sveriges gränser, därför att det räcker inte
              att fatta beslut.
            </seg>
            <seg n="e753f8d3">
              Det viktiga är: Hur tänker ni lösa problemen med narkotikan?
              Då är det inte sju partier som säger samma sak.
            </seg>
            <seg n="6c71834d">
              Vänsterpartiet och Miljöpartiet saknar till och med instrument
              för att över huvud taget agera över nationsgränserna. Narkotikan
              är absolut inte ett EU-problem. Mycket av den tyngre narkotikan
              kommer från Afghanistan. Men det finns också inom EU. Det finns
              i Holland, i Polen, i Litauen i gamla och nya medlemsländer. Vår
              möjlighet att agera är att tillsammans med rättsväsendet på plats
              i dessa länder agera gemensamt mot narkotikahandel och annan form
              av organiserad brottslighet. Men då saknar Vänsterpartiet och
              Miljöpartiet över huvud taget instrumenten.
            </seg>
            <seg n="fd6a1b9c">
              När det gäller Socialdemokraterna är problemet mer att de inte
              gör jobbet här hemma. De ser inte till att vi kan göra det som
              är grunden för det rättsliga samarbetet inom EU, att börja med
              att städa framför den egna dörren. När man själv bekämpar brottsligheten
              i sitt eget hemland blir man därmed bättre på att utnyttja den
              möjlighet som det gemensamma samarbetet inom EU ger öppning för.
            </seg>
            <seg n="172a3410">
              Låt mig ta ett typexempel på detta. När svensk polis börjar jobba
              mer integrerat med poliser från andra länder märker de att det
              som är Sveriges problem är att vi ofta saknar resurser. När vi
              tittar igenom de olika anslagen ser vi detta. Vi tror att tullen
              ska jobba mer när alkohol, tobak och narkotika kommer in över
              gränserna. Men läs deras förslag! De pratar om att dra ned på
              personalen. Det är likadant med polisen och med kriminalvården,
              som dras med miljardunderskott.
            </seg>
            <seg n="45bad7cf">
              Socialdemokraterna gör inte jobbet här hemma. Det är det som
              gör att vi inte klarar av att använda samarbetets potential.
            </seg>
            <seg n="07bb0785">
              Det handlar också om att vi regelmässigt inte har öppnat för
              den typ av arbetsmetoder som andra kan använda när de agerar mot
              gränsöverskridande brottslighet. Här skulle jag kunna nämna en
              lång rad saker där Sverige kommer till korta och där saker och
              ting ligger och väntar hos Thomas Bodström, som inte får någonting
              gjort.
            </seg>
            <seg n="3d1785a9">
              Jag ska bara ta ett väldigt illustrativt exempel. Jag träffade
              knarkspanare från Västsverige som jobbade mycket integrerat med
              bland annat Holland som sade: Det finns en sak som irriterar oss.
              Ta detta med att vi kan få tingsrättsbeslut i Sverige på hemlig
              telefonavlyssning mot mobiltelefoner. I andra länder får man tillstånd
              att lyssna av en telefon. I Sverige får man tillstånd att lyssna
              av ett telefonnummer. Hörde ni skillnaden? När man i andra länder
              kan lyssna av en telefon även om de byter telefonkort kan vi inte
              göra det i Sverige. Den organiserade brottsligheten känner till
              detta. Europol skriver om hur duktiga de är på att utnyttja regeltillkortakommanden
              i länder som inte matchar den organiserade brottsligheten. De
              har 1015 telefonkort i fickan, och de byter mellan samtalen. Vid
              det första samtalet kanske svensk polis är med, men vid det andra
              samtalet är vi borta.
            </seg>
            <seg n="53a4bfdd">
              Detta kan avgöra om vi får fart på vår brottsbekämpning, om vi
              får tag i den här narkotikahandlaren. Då är frågan: Duger det,
              när föräldrar är upprörda och oroliga för knarket som väller in,
              att sju stycken partier hänvisar till att de har sagt krossa knarket
              på någon valaffisch? Eller måste vi ställa lite mer frågor kring
              vad det är de vill göra för att sätta stopp för narkotikan?
            </seg>
            <seg n="efa69a76">
              Detta är ett exempel på hur Europasamarbetet kan användas. Vi
              vill använda vårt inflytande i Europaparlamentet för att ta hårdare
              tag mot brottslingar. Det hoppas vi kunna få stöd för den 13 juni.
            </seg>
            <seg n="170c49f7">
              EU-samarbetet utvecklas också väldigt fort inom ett annat område,
              och det gäller det försvarspolitiska området. Vi moderater tycker
              att vi har all anledning att bejaka denna utveckling. Det är ett
              sätt för EU att matcha en ny hotbild som följer i slag av hur
              vi också har resonerat när vi har utformat vår säkerhetspolitiska
              doktrin i Sverige. Alliansfriheten, neutralitetspolitiken har
              tjänat oss väl, men vi konstaterar också att framtiden handlar
              om att söka gemensam säkerhet i samarbete med andra.
            </seg>
            <seg n="e5219810">
              Vi ser i det framväxande försvarspolitiska samarbetet en möjlighet
              att grunda ökad säkerhet i Sverige just genom bättre samverkan
              med andra. Jag tror att vi kommer att få ställa in oss på att
              svenska försvarsinsatser i hög utsträckning kommer att bestå i
              att operera i andra länder i syfte att lägga grund för den gemensamma
              säkerhet som därmed också blir vår nationella säkerhet. Det är
              så som vår närvaro runtom i världen ser ut, i Kosovo, i Afghanistan
              och på annan plats.
            </seg>
            <seg n="5d8f3b13">
              Vi kan dock notera att det där svensk trupp nu uppträder är en
              betydligt mer hotfull miljö än det varit på mycket länge. Svensk
              trupp hamnar under eldgivning. Det finns till och med risk i vissa
              lägen för förluster. Detta menar jag påverkar hur vi också inrikespolitiskt,
              partier emellan i Sverige, hanterar denna känsliga fråga.
            </seg>
            <seg n="567a8fbf">
              Vi har som ni vet, sent men ändå, trätt in i Försvarsberedningen,
              som nu sitter mycket nära och arbetar med hur det försvarspolitiska
              beslutet ska utformas senare i höst. Vi har läst och varit med
              och påverkat skrivningarna i ett dokument som vi nu tycker är
              väldigt bra och som närmar sig mycket av det vi vill se när det
              gäller Sveriges utveckling på detta område.
            </seg>
            <seg n="73fc2ab0">
              Jag tycker, mot bakgrund av det nya läge som uppträder och mot
              bakgrund av hur svensk trupp möter en ny hotmiljö runtom i världen,
              att det finns anledning att sträcka ut en hand till Göran Persson
              och säga att vi är beredda att titta på en överenskommelse i denna
              fråga som handlar om att vi möts från två håll. Moderater får
              kanske stå tillbaka med en del av de tidigare föreslagna miljardsatsningarna
              på försvaret. Socialdemokraterna kan kanske inte komma fram med
              den typ av drakoniska nedskärningsförslag som kanske mest har
              präglats av vad Miljöpartiet och Vänsterpartiet vill se. Detta
              är för oss också ett sätt att markera en bred samsyn i en för
              Sverige viktig fråga. Den handen sträcker jag ut till Göran Persson,
              och jag hoppas, Göran Persson, att du inte tappar bort den möjligheten.
            </seg>
          </u>
          <note type="speaker" n="46133230">
            Anf. 2 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-0" n="d6307e7f">
            <seg n="7d258032">
              Herr talman! Vi tar emot alla utsträckta händer. Sedan får vi
              se vad budet innehåller. Den moderata historien lockar inte precis
              till några direkta glädjeyttringar. Men vi ska titta på det, och
              vi ska samla en bredare uppslutning kring Sveriges försvarspolitik
              än bara en uppgörelse med Moderaterna, för den tror jag inte bär.
              Är Moderaterna villiga att gå oss andra till mötes är ni välkomna.
            </seg>
            <seg n="a47dbb13">
              Jag ska säga en sak som inte Fredrik Reinfeldt tog upp i sitt
              anförande. Det är ett erkännande av vad Fredrik Reinfeldt har
              gjort. Han har, som ni har sett, tillsammans med Anders Borg lagt
              om den moderata ekonomiska politiken. Borta är de jättelika underskotten
              därför att man har kommit fram till att det inte är hållbart.
              Det är tio år av moderat oppositionspolitik som på så sätt överges.
              Det tackar vi för.
            </seg>
            <seg n="70d215f5">
              Det är tio år sedan vi hade en borgerlig regering. Det glömmer
              vi heller inte bort. Jag ska komma tillbaka i mitt anförande och
              redovisa vad som har hänt under de här tio åren och sedan blicka
              framåt. Men med tanke på att Fredrik Reinfeldt och Anders Borg
              och de andra nu har gjort upp med den tidigare moderatperioden
              undrar jag: Vad tror Fredrik Reinfeldt att den politik som ni
              nu har övergivit skulle ha betytt för Sverige om den hade fått
              bli regeringspolitik under de gångna tio åren?
            </seg>
          </u>
          <note type="speaker" n="a24a451c">
            Anf. 3 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-1" n="526e4a33">
            <seg n="e0269df2">
              Herr talman! Jag tycker inte att Göran Persson ska kasta bort
              några utsträckta händer. Du kan komma att behöva allt stöd du
              kan få, så var glad när vi försöker. Jag menar naturligtvis också
              att det ska vara en bred överenskommelse. Jag hoppas också att
              andra borgerliga partier ska kunna vara med i detta.
            </seg>
            <seg n="6c949576">
              Sedan vill jag säga att jag har varit riksdagsledamot sedan 1991,
              och jag har lärt mig en sak när det gäller utformningen av den
              ekonomiska politiken, och det är att den inte kan beskrivas som
              en konstant sanning. Då gör man ett allvarligt misstag. I partierna
              säger vi ibland att vi alltid ska ha samma politik, men då undrar
              ju väljarna om vi inte förstår att verkligheten förändras. Är
              det inte så att man faktiskt hela tiden måste lägga om sin politik
              för att matcha de förutsättningar som gäller?
            </seg>
            <seg n="e0feffc4">
              När överskotten var stora före förra valet fanns möjligheter
              att ställa ut löften om större skattesänkningar. Sedan använde
              Göran Persson och Bosse Ringholm detta för ofinansierade skattesänkningar
              och utgiftsökningar i en utsträckning på 168 miljarder. Konjunkturinstitutet
              har listat och sammanfattat detta. Det är klart att detta nya
              läge utan stora marginaler har grundat en omläggning av vår politik
              då det här inte längre har varit möjligt. Vi kommer att utmana
              er med en ansvarsfullare ekonomisk politik, för det förväntar
              sig våra väljare. Det förväntar sig svenska folket.
            </seg>
          </u>
          <note type="speaker" n="d5234a06">
            Anf. 4 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-1" n="d6307e7f">
            <seg n="a8e671fc">
              Herr talman! Det var inte bara under de goda åren som Moderaterna
              hade jättelika skattesänkningar. Det var också dessförinnan. Det
              känner vi ju till.
            </seg>
            <seg n="42929f6d">
              Det var riksdagens utredningstjänst som talade om för Moderaterna
              att det här inte var hållbart, och så bytte man fot. De sade en
              sak till, nämligen att den politik Moderaterna stod för skulle
              skapa jättelika orättvisor och klyftor.
            </seg>
            <seg n="9e219297">
              Den nya politik som Moderaterna presenterar har inga underskott,
              åtminstone ser det inte ut så, men orättvisorna finns där. Varför
              ska de sjuka, varför ska de arbetslösa och varför ska förtidspensionärerna
              betala skattesänkningarna? Och varför ska pensionärer med bostadstillägg,
              de sämst ställda pensionärerna, betala Moderaternas skattesänkningar?
              Vore det inte också bra, Fredrik Reinfeldt, att skicka den nya
              motionen till riksdagens utredningstjänst för att få en granskning
              av rättviseaspekten?
            </seg>
          </u>
          <note type="speaker" n="495f6772">
            Anf. 5 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-2" n="526e4a33">
            <seg n="21c57ec7">
              Herr talman! RUT är ju ingen revolutionär trupp här i riksdagen
              som går runt och hittar på saker utan att någon har frågat om
              det. Vi begärde att få den här genomlysningen. Så gör ett parti
              med självförtroende. Vi bad alltså om att få bli granskade på
              precis samma sätt som regeringen blir granskad av internationella
              bedömare som säger att den politik som förs inte duger. Det lovas
              för mycket. Det höjs för mycket utgifter. Ekonomin hänger inte
              ihop. Läs om IMF! Läs andra bedömare!
            </seg>
            <seg n="c8c433ae">
              Vi ska gärna ta en titt till på detta. Vi utformar en politik
              som ska vara hållfast och som vi ska gå till val på 2006. Vi är
              inte färdiga i alla delar. Vi har börjat mer med den beska medicinen.
              Vi kommer också att komma med andra förslag. Vi matchar lägre
              skatt för låginkomsttagare med en del av de utgiftsminskningar
              som vi naturligtvis tror behövs.
            </seg>
            <seg n="4da7118b">
              Syftet är att få Sverige i arbete, att i varje läge göra det
              mödan värt att arbeta mer eller att gå från bidragsförsörjning
              till eget arbete. Det är den arbetslinje som en gång socialdemokratin
              hedrade men som ni någonstans på 70- eller 80-talet tappade bort.
              Nu tar vi över den. Svenska folket vet att det är via eget arbete
              man kan påverka sin egen situation och grunda en hållfast välfärd.
            </seg>
          </u>
          <note type="speaker" n="8436d59b">
            Anf. 6 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-0" n="6d51bcf9">
            <seg n="89fcb7d4">
              Herr talman! Fredrik Reinfeldt talade om sociala problem, utslagning,
              kriminalitet och kamp mot knarket. Vad är det då som orsakar de
              sociala problem som finns i samhället? I första hand handlar det
              om orättvisor som gör att människor slås ut från den samhällsgemenskap
              som alla borde ha tillträde till. Den nyliberala politik som Fredrik
              Reinfeldt står för och som ofta bedrivs av den europeiska unionen
              leder just till att skapa sådana här problem. Den leder till att
              öka klass- och könsskillnader.
            </seg>
            <seg n="856ef08b">
              Moderaternas budgetalternativ i vår genomsyras av den politiken.
              Skatter ska sänkas, och det ska finansieras genom minskade bidrag.
              Det sägs utan omsvep i Moderaternas egen partimotion. Det är en
              medvetet gjord prioritering att lägre skatter är viktigare än
              bidrag. Därför är mina frågor till Fredrik Reinfeldt: Varför vill
              ni sänka ersättningsnivån i sjukförsäkringen, föräldraförsäkringen
              och arbetslöshetsförsäkringen till 75 %? Varför ska de sjuka,
              föräldralediga och arbetslösa betala era skattesänkningar? Varför
              anser ni att de som har varit sjuka längre än ett år ska få sin
              ersättningsnivå sänkt till 65 %? Varför ska de sjuka bestraffas,
              Fredrik Reinfeldt?
            </seg>
          </u>
          <note type="speaker" n="8e879bd1">
            Anf. 7 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-3" n="526e4a33">
            <seg n="0103a9bf">
              Herr talman! Det hade varit mer trovärdigt om den typen av utfrågning
              kom från ett parti som inte själv hade medverkat till att sänka
              ersättningsnivåer. Det var ju så det var. Vänsterns parti berättar
              inte om sådant före val. Det dyker upp som överraskningar efter
              valen. Jag vet inte om 78 eller 75 % är hela skillnaden för folk.
            </seg>
            <seg n="d10abbcd">
              För oss handlar det om att i grunden utöka makten över det egna
              livet, möjligheten att påverka sin egen situation. Det är slående
              när man tittar i regeringens underbilagor till Långtidsutredningen
              hur maktlöshet i Sverige i dag handlar om att sitta fast i bidragsförsörjning
              även för den som har arbete när lönen är låg. Det blir så lite
              kvar av den extra arbetsansträngningen. Då vill vi matcha lägre
              ersättningsnivåer med sänkt skatt. Det är så vi har tänkt.
            </seg>
          </u>
          <note type="speaker" n="c81fa15e">
            Anf. 8 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-1" n="6d51bcf9">
            <seg n="c6e7b28f">
              Herr talman! Ersättningsnivåerna kommer att höjas från den 1
              januari 2005 till 80 %. Det är tack vare Vänsterpartiets medverkan
              i det samarbete vi har. Men det Fredrik Reinfeldt säger är att
              makten över det egna livet ska utökas för de arbetslösa och sjuka
              genom minskade ersättningsnivåer. Makten för den arbetslösa att
              få inflytande i samhället och kunna ta tag i sitt eget liv ska
              öka genom att man får mindre möjligheter att försörja sig på a-kassan.
              Den långtidssjuka ska få 65 % av sin tidigare lön i ersättningsnivå
              efter ett år. Därigenom ska makten över det egna livet bli möjlig
              att ta för den långtidssjuka.
            </seg>
            <seg n="3e089741">
              Det är samma cyniska, kallhamrade och råa högerpolitik som vi
              har sett förut, Fredrik Reinfeldt. Jag tror inte på statsministerns
              bedömning att ni har ändrat er. Ni är samma klasskampsparti mot
              de lågavlönade, arbetslösa och sjuka som ni alltid har varit.
            </seg>
          </u>
          <note type="speaker" n="5332d842">
            Anf. 9 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-4" n="526e4a33">
            <seg n="3fed589b">
              Herr talman! Ersättningsnivån ska höjas till 80 % igen, och det
              är Vänsterpartiets förtjänst alltså. Då antar jag att det var
              under ivrigt sprattlande från socialdemokrater och miljöpartister
              som var emot, om jag förstår det beskedet. Det var en intressant
              inblick i den förhandlingen.
            </seg>
            <seg n="5dc85409">
              Jag tror, och det är väldigt många som gör den bedömningen, att
              vår långsiktiga förmåga att klara välfärdsfinansieringen bygger
              på att färre är bidragsförsörjda, att fler arbetar, för att vi
              verkligen ska ha råd med dem som står helt utan arbetsförmåga.
              De märker nämligen hur det blir i Sverige i dag, hur vänstermajoriteten
              skapar bidragsberoende hos människor som är friska, har eget arbete,
              låter den typen av utgifter växa och i stället ser hur det man
              är i verkligt behov av, stödet för dem som inga andra alternativ
              har, kommer till korta. Kommunerna orkar inte. Man klarar inte
              av sjukvård och andra saker som de är helt beroende av som inte
              kan klara sig själva.
            </seg>
            <seg n="a93bf5e2">
              Det är den prioritering som vänsterns partier gör, bidragsförsörjning
              för redan friska med arbete. Det har Sverige inte råd med. Det
              är dags att lägga om politiken.
            </seg>
          </u>
          <note type="speaker" n="ffdbd6f9">
            Anf. 10 MAUD OLOFSSON (c) replik:
          </note>
          <u who="maud_olofsson_1bc509" xml:id="i-de66fc58ffb97007-0" n="06578984" next="i-1f1aba5dc232dde3-0">
            <seg n="50e83fe9">
              Herr talman! Jag blir mycket glad i dag när jag hör Fredrik Reinfeldt
              beskriva intresset för att delta i den försvarsuppgörelse som
              nu kommer. Men jag blir lika bekymrad över att statsministern
              är så lite intresserad.
            </seg>
            <seg n="ea375114">
              Centerpartiet har deltagit i flera försvarsuppgörelser. I dag
              innebär det att vi har ett försvar som ligger i front om vi jämför
              med övriga Europa. Vi vill gå vidare på det.
            </seg>
            <seg n="bab827f9">
              Jag tror att svenska folket förväntar sig en bred uppgörelse
              i den här frågan. Försvaret ska inte behöva vara en stridsfråga.
              Om det är något som vi behöver enighet om är det väl hur vi ska
              försvara vårt land. Jag hoppas verkligen att statsministern återkommer
              till det i sitt anförande.
            </seg>
          </u>
          <note n="0d633d1c">
            Anf. 11 TALMANNEN:
          </note>
          <u who="maud_olofsson_1bc509" xml:id="i-1f1aba5dc232dde3-0" n="06578984" prev="i-de66fc58ffb97007-0">
            <seg n="f9880730">
              Får jag påpeka att debatten nu gäller mot Fredrik Reinfeldt,
              inte statsministern. Han har ingen möjlighet att replikera för
              närvarande.
            </seg>
          </u>
          <note type="speaker" n="0c515e3b">
            Anf. 12 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-0" n="06578984">
            <seg n="fdee9dca">
              Herr talman! Jag vill i alla fall ställa en fråga till Fredrik
              Reinfeldt som gäller försvaret. Jag ser också att man har en uppgift
              i det nya europeiska samarbetet. Vi ser ett försvar där vi har
              utbildning både när det gäller nationella och internationella
              uppdrag. Jag vill betona EU-samarbete här framöver. Jag vill se
              ett gemensamt agerande inom den europeiska unionen. Jag är beredd
              att avskaffa vetot i utrikes- och säkerhetspolitiken just för
              att enskilda länder inte ska kunna blockera. Jag undrar om Fredrik
              Reinfeldt ställer upp på den tanken.
            </seg>
            <seg n="d1dd4043">
              Jag vill fullfölja snabbinsatsstyrkan som vi nu håller på och
              bygger upp inom EU:s ram. Den är till för att förhindra och stoppa
              konflikter. Jag undrar om Moderaterna också är beredda att fortsätta
              att jobba för snabbinsatsstyrkan och att Sverige fullt ut ska
              delta i den.
            </seg>
            <seg n="1b831869">
              Jag vill också se en ökad inre solidaritet mellan de enskilda
              länderna. Jag var väldigt bekymrad under Irakkrisen och före kriget
              i Irak över den splittring som fanns inom EU:s ram. Jag tror att
              EU i framtiden kommer att kunna spela en mycket större roll också
              som motpart och partner till USA i försvars- och säkerhetspolitiska
              frågor och genom det stärka FN. Då kommer Nato att spela en mer
              undanskymd roll. Vi stärker EU-samarbetet i stället.
            </seg>
            <seg n="8343c5ec">
              Jag undrar om Moderaterna kan se samma utveckling. I så fall
              har vi en god framtid att gå till mötes när vi ser på det säkerhetspolitiska
              samarbetet.
            </seg>
          </u>
          <note type="speaker" n="b1a6c9a4">
            Anf. 13 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-5" n="526e4a33">
            <seg n="a4187a07">
              Herr talman! Maud Olofsson, som jag indikerade har vi ett stort
              intresse. Vi ser att det fyller svenska intressen väl att agera
              inom EU:s framväxande försvarspolitiska samarbete. Men det kan
              inte förenas med vilka neddragningar som helst av den svenska
              försvarsmakten. Det påverkar möjligheten att agera både i snabbinsatsstyrka
              och andra former av trupp som det nu finns idéer om att sätta
              upp.
            </seg>
            <seg n="dec530fd">
              Det finns ibland en tendens i debatten att skapa oro kring de
              här frågorna och hävda att EU tar över och bestämmer åt oss. Vi
              tycker att det är viktigt att det fortsätter att vara grundat
              i nationellt beslutsfattande här i Sveriges riksdag och att det
              ska grunda sig på frivillighet, vilket i sin tur kommer att ställa
              en ny typ av krav på anställningsförhållanden och i grunden också
              på hur den svenska värnplikten ska utformas. Det är allt detta
              vi vill vara med och fatta beslut om, just för att möjliggöra
              att Europa skapar en egen identitet. Den är för mig inte i konflikt
              med någon annan men välbehövlig som ett komplement till annat
              som existerar i dag.
            </seg>
          </u>
          <note type="speaker" n="f392723a">
            Anf. 14 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-1" n="06578984">
            <seg n="b0289d6e">
              Herr talman! Jag tackar för svaret. Jag tror och känner att det
              finns en stark samsyn kring de här frågorna. Om vi ska klara de
              konflikter som finns framöver och framför allt klara säkerheten
              inom Europa måste vi ha kapacitet. Jag ser också ett nationellt
              försvar som grund för detta, men jag ser att vi behöver ett mycket
              starkare och utökat samarbete om vi ska klara de uppdragen. Då
              är det viktigt att Sverige ställer upp fullt ut. Det är klart
              att det får ekonomiska konsekvenser. Men det får också konsekvenser
              för hur vi prioriterar inom försvarsbudgetens ram. Vi ser nu att
              försvarspolitiken har nya uppdrag. Vi utbildar för nationella
              och internationella uppdrag, och vi har kvalificerad utbildning
              för våra soldater som kan delta i de här svåra uppdragen. Men
              det måste också betyda att vi ställer upp fullt ut från svensk
              sida, att vi tar på oss de här svåra uppdragen och hjälper till.
            </seg>
            <seg n="3334593c">
              Som jag ser det ger detta också en möjlighet för EU att bli starkt
              visavi FN men också visavi USA. Jag tror nämligen att USA behöver
              den starka partner och motkraft som EU kan utgöra framöver.
            </seg>
            <seg n="bb54123b">
              Jag är dock oerhört glad över att Moderaterna har tagit det här
              steget i dag. Jag tror och hoppas att det också ska leda till
              att vi äntligen kommer ifrån de här smala uppgörelserna och kan
              få en bred uppgörelse. Det tror jag att svenska folket förväntar
              sig av oss här i Sveriges riksdag.
            </seg>
          </u>
          <note type="speaker" n="383f410b">
            Anf. 15 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-0" n="6566a348">
            <seg n="7ac1e2d6">
              Herr talman! Ledamöter! Jag tycker att den diskussion som pågår
              om det militära försvaret och den kommande försvarsuppgörelsen
              är oerhört intressant och viktig. Jag tror att Fredrik Reinfeldt
              har ett speciellt intresse för just försvarspolitiken.
            </seg>
            <seg n="d6a1e803">
              Det pågår nu samtidigt slutförhandlingar kring EU:s nya konstitution
              vår nya grundlag, som den är tänkt att bli. Där finns en hel rad
              skrivningar där man diskuterar formuleringen när det gäller militära
              frågor och försvarsfrågor i framtiden.
            </seg>
            <seg n="d4fb831e">
              I de senaste upplagorna av konstitutionsförslagen, också det
              från konventet som låg bakom detta, står det att EU ska ha ett
              gemensamt militärt försvar. Det står också att de enskilda länderna
              ska rusta upp och lägga ned mer resurser på sina militära försvar.
              Samtidigt ser vi i dag i Sverige och runtom i världen att det
              militära hotet håller på att försvinna. Den debatt vi för i Sverige
              i dag handlar om att vi har möjligheter att göra stora förändringar.
              Till och med militärledningen håller med om att vi kan dra ned
              den totala kostnaden långsiktigt därför att de militära hoten
              har förändrats och försvunnit från Sverige. Sedan finns det nya
              och andra uppgifter som man vill ta på sig och som vi också tycker
              är viktiga, men de behöver inte innebära samma kostnader för framtiden.
            </seg>
            <seg n="8b646f5f">
              Jag för min del tycker att det verkar minst sagt underligt att
              i dagens läge, när vi har blivit av med det kalla kriget, tala
              om en upprustning. Hur är det, Fredrik Reinfeldt? Står du bakom
              de skrivningar som ska stå i vår nya grundlag om att de enskilda
              länderna ska rusta upp det militära försvaret och att vi ska ha
              ett gemensamt militärt försvar?
            </seg>
          </u>
          <note type="speaker" n="4b813814">
            Anf. 16 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-6" n="526e4a33">
            <seg n="59a643b5">
              Herr talman! Den svenska grundlagen består. Jag tror att man
              ska vara lite försiktig med beskrivningarna här. Det finns ett
              fördrag som nämner idéer om att vi ska ha försvarspolitisk förmåga
              men som hela tiden utgår från att det ska grundas i att respektive
              medlemsstat ska bistå med denna förmåga. Det är alltså svensk
              trupp som efter svenskt beslut ska sättas in i ett större sammanhang
              för att möta vår tids nya hot.
            </seg>
            <seg n="179ee1c9">
              Det handlar inte om stater som krigar mot varandra. Det har möjligen
              passerat kanske inte för alltid, men vi hoppas ju det. Det handlar
              mer om stater som faller samman, om folkgrupper inom tidigare
              stater som hotar varandra med folkmord som yttersta konsekvens.
              Här står vägvalet i Sverige mellan om Peter Eriksson bara ska
              skicka argsinta fax och berätta hur arg han är över detta eller
              om vi ska skapa en svensk förmåga att faktiskt vara med och förhindra
              att folkmord genomförs.
            </seg>
            <seg n="faaf82e0">
              Du har ju inga svar på det, Peter Eriksson! Du kan bara vara
              arg. Det hjälper tyvärr inte de människor som drabbas av den typ
              av folkmord och annat som vi ser på vår kontinent och på andra.
              Vi måste matcha oss för de nya hoten. Det är det man försöker
              göra inom EU, och det kommer vi att stödja.
            </seg>
          </u>
          <note type="speaker" n="fe1c33f8">
            Anf. 17 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-1" n="6566a348">
            <seg n="e0e05a79">
              Herr talman! Jag ställde två frågor. Fredrik Reinfeldt valde
              att inte svara på någon av dem.
            </seg>
            <seg n="3b728dcb">
              Står Fredrik Reinfeldt bakom förslagen till den nya konstitutionen,
              det som också blir vår grundlag, om att EU ska ha ett gemensamt
              militärt försvar? Står han bakom att det ska stå i vår nya grundlag
              att vi ska rusta upp och lägga ned mer resurser på det militära
              försvaret i framtiden? Jag tycker att det vore rimligt att få
              ett svar på det.
            </seg>
            <seg n="84b19d21">
              Vi föreslår att Sverige ska vara med. Vi ska satsa mer på att
              vara med i ett internationellt samarbete och hjälpa till i konflikter
              runtom i världen under FN-mandat. Vi vill inte ha en anarki där
              olika stormakter konkurrerar om att gå in i olika krigshärdar,
              konflikter och problemområden runtom i världen. Vi vill att det
              ska ske under FN-mandat.
            </seg>
            <seg n="bb12b5db">
              Jag är dock lite fundersam kring förslaget till den nya konstitutionen,
              och här skulle jag vilja ha ett besked. Jag tänkte mig att det
              skulle vara enkelt för Fredrik Reinfeldt att ge ett besked. Historiskt
              har ju Moderaterna gärna velat ha ett starkt militärt försvar.
              Är det så att ni också vill ha ett gemensamt militärt försvar,
              som det står i konstitutionen? Står ni bakom att de enskilda länderna
              ska rusta upp och att det också ska finnas övervakningsorgan som
              ser till att de olika länderna gör det?
            </seg>
          </u>
          <note type="speaker" n="f647129d">
            Anf. 18 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-7" n="526e4a33">
            <seg n="4b7c1b0c">
              Herr talman! Hur är det med världsbilden, Peter Eriksson? Antingen
              agerar man på FN-mandat eller också är det anarki. Är det anarki
              när 25 demokratier tillsammans löser problem på ett gemensamt
              vis? Lite grann får även den som tycker illa om EU hålla tillbaka
              när det gäller vad man ställer upp på för typ av beskrivningar.
            </seg>
            <seg n="43db80b1">
              Jag svarade faktiskt. Jag sade att jag ser gemensamma försvarspolitiska
              insatser som bygger på nationell förmåga, det vill säga svensk
              trupp ska precis som vi redan gör kunna uppträda tillsammans med
              andra för att möta våra nya hot. Jag är inte säker på att det
              ställer anspråk på upprustning eller ökade anslag. En idé med
              att agera gemensamt är ju oftast att det kan visa sig kräva mindre
              resurser.
            </seg>
            <seg n="9dd8107d">
              Det viktiga, Peter Eriksson, är att se att det är en ny tids
              hot vi möter. Nu har vi pratat om hur länder faller ihop. Vi kan
              prata om nya terrorhot. Vi ställs inför nya hot, och det är det
              vi måste matcha emot. Du verkar mer vara ute och jaga spöken från
              förr, och då tror jag att det är mer begripligt att man inte förstår
              behovet av den typ av samarbete som nu växer fram.
            </seg>
          </u>
          <note type="speaker" n="eca59f50">
            Anf. 19 LARS LEIJONBORG (fp):
          </note>
          <u who="lars_leijonborg_6e9b34" xml:id="i-ace3abf98756a447-0" n="a78cc901">
            <seg n="cd6ef113">
              Herr talman! Det är försommar en underbar tid. För oss som är
              samhällsintresserade tillkommer att det är valrörelse då vi får
              vara ute och praktisera demokrati i funktion, möta människor och
              låta värderingar brytas mot varandra i öppen debatt.
            </seg>
            <seg n="d187c23c">
              För oss liberaler är detta extra underbart därför att valrörelsen
              handlar om något som ligger oss väldigt varmt om hjärtat: Sveriges
              plats i världen, Sveriges roll i världen och hur detta med globalisering
              kan bli någonting som ger fantastiska möjligheter. Mycket av vårt
              tänkande och vår politik handlar just om hur Sverige ska jag höll
              på att säga rustas, men det kanske är fel ord efter den senaste
              diskussionen här byggas så att vi i så hög grad som möjligt kan
              utnyttja globaliseringens fördelar och i så liten utsträckning
              som möjligt drabbas av de problem som också kan följa i globaliseringens
              fotspår.
            </seg>
            <seg n="4e3a104f">
              Sverige måste vara globaliseringssäkrat, och vår politik handlar
              väldigt mycket om det. Det handlar till exempel om att Sverige
              ska driva på för frihandel. Vi vinner på frihandel, och de fattiga
              länderna vinner på frihandel. Då måste man våga ta radikala grepp
              när det gäller EU:s jordbrukspolitik.
            </seg>
            <seg n="d47923f1">
              Det handlar om sådant som en tydligare demokratiprofil, både
              i Sveriges och i EU:s utrikespolitik, att få en modern säkerhetspolitik
              där man inser att i vår tid byggs trygghet i allianser. Begreppet
              alliansfrihet bör förpassas till en exotisk kammare i historiska
              museet.
            </seg>
            <seg n="3ad93d1c">
              Det handlar om att göra mer på biståndsområdet och att Sverige
              ska göra mer när det gäller fredsbevarande och fredsfrämjande
              insatser runtom i världen.
            </seg>
            <seg n="f50c9057">
              Det handlar om en modern migrationspolitik, där vi ska ha bra
              regler för arbetskraftsinvandring, för vi behöver arbetskraftsinvandring,
              och där vi ska ha en human flyktingpolitik. Vi för fortfarande
              samtal med regeringen om en reform på det området som jag verkligen
              hoppas kommer att lyckas.
            </seg>
            <seg n="18c45e33">
              Det handlar om en bra integrationspolitik, där ju Sverige är
              bedrövligt. Senast häromdagen påpekade IMF hur mycket vi förlorar
              på att vi inte tar till vara den resurs som ligger i den invandrade
              arbetskraften.
            </seg>
            <seg n="e0570701">
              Det handlar om en attraktionspolitik, att företag och investeringar
              ska lockas hit i konkurrens med andra länder och att duktiga entreprenöriella
              svenskar ska känna att de kan stanna i det här landet.
            </seg>
            <seg n="f968fca4">
              I fyra år har vi nu haft det så att 15 företagare per dag ger
              upp i vårt land. Man förstår att de som ännu inte har givit upp
              åker hit och demonstrerar en sådan här dag, som de ju gjorde alldeles
              nyss här utanför. De är i desperat behov av ett bättre företagarklimat
              i detta land. Och det har hänt väldigt lite på det området. Ett
              land som sedan våren 2000 nu är det våren 2004 accepterar att
              15 företagare ger upp vardag som helgdag, månad ut och månad in,
              eroderar naturligtvis själva basen för välståndet.
            </seg>
            <seg n="70cd0b22">
              När vi diskuterar vad som ska hända med Sverige, vilken roll
              Sverige ska ha i världen, är det väldigt viktigt vilken verklighetsbild
              man har. Det var en sak som jag noterade i den TV-debatt partiledarna
              hade i förrgår kväll. En fråga till Göran Persson handlade om
              ett yttrande som Margot Wallström, Sveriges EU-kommissionär, har
              fällt. Hon påpekar att den svenska välfärden inte längre är så
              märkvärdig i ett europeiskt sammanhang.
            </seg>
            <seg n="36db9ed8">
              Det tar Göran Persson avstånd från och börjar tala om jag har
              lyssnat på det en gång till i dag Sveriges plats enligt EU:s statistikbyrå,
              Eurostat. Han beskriver helt rätt hur Luxemburg ligger i topp
              när det gäller länder i Europa med stark ekonomi. Sedan kommer
              Irland, därefter danskarna och sedan kommer Sverige, säger Göran
              Persson. Jag tycker att det är ganska bekymmersamt att Sveriges
              statsminister tror att Sverige ligger i topp bland EU-länderna
              när det gäller ekonomisk styrka.
            </seg>
            <seg n="e27bcd1f">
              Det här är oerhört lätt att kontrollera. Nuförtiden finns sådana
              uppgifter på hemsidor. Vem som helst kan gå in på EU:s hemsida
              och klicka sig fram till Eurostat och kontrollera den här uppgiften.
            </seg>
            <seg n="134b6033">
              Det är helt rätt att Luxemburg ligger överst. Sedan kommer Irland,
              och sedan kommer Danmark. Men sedan kommer inte Sverige. Statsministern
              glömde Österrike. Vi ligger inte heller på femte plats, för där
              ligger Holland. Vi ligger inte heller på sjätte plats, för där
              ligger Storbritannien. Vi ligger inte heller på sjunde plats,
              för där ligger Belgien. Först på åttonde plats, i mitten bland
              de 15 gamla EU-länderna, ligger Sverige i den rankning som man
              normalt använder i sådana här sammanhang.
            </seg>
            <seg n="5c44f259">
              Det är viktigt att komma ihåg att Sverige inte längre är ett
              föregångsland när det gäller ekonomisk styrka och välfärd. Vi
              har en statsminister som står i vårdkö, trots att han och alla
              andra svenskar tillsammans betalar världens högsta skatter. Ett
              land kan ha högre skatter än andra länder, men då måste också
              välfärden, utbildningen och rättsväsendet vara bättre än i andra
              jämförbara länder. Det kan också vara attraktionspolitik. Men
              om man betalar världens högsta skatter och statsministern och
              tiotusentals andra ändå står i vårdkö är det inte attraktionspolitik.
            </seg>
            <seg n="55f31594">
              Nu ska jag tala om något som jag vet att många är trötta på.
              Journalister går och hämtar kaffe när jag kommer in på det här.
              Det är utbildning. En del av er tror att jag är en rättshaverist
              som står här och talar år efter år efter år om en bättre gymnasieskola
              och en reform över huvud taget av det svenska utbildningsväsendet.
              Men riktigt så är det inte. Ni tror att jag står här och pratar
              och att ingenting händer, men vi har vunnit en enorm framgång
              den senaste tiden.
            </seg>
            <seg n="2fa3232c">
              Det faktum att utbildningsminister Thomas Östros har svalt prestigen
              och lagt den så kallade gymnasiereformen med det vanvettiga förslaget
              att man ska få börja gymnasiet fast man inte har klarat grundskolan
              i papperskorgen betraktar jag som en oerhörd framgång. Problemet
              är att ni har kastat det förslaget i papperskorgen, men ni vet
              inte vad som ska komma i stället.
            </seg>
            <seg n="50e6673f">
              Häromdagen slog LO larm. För mig var det väldigt viktigt, för
              jag vet att LO lyssnar ni ju på. Leijonborg lyssnar ni också på,
              fast det erkänner ni inte, men LO brukar ni vara mer benägna att
              lyssna på. Och LO konstaterade i en debattartikel häromdagen att
              av dem som går på fordonsprogrammet i Helsingfors hoppar åtta
              av tio elever av.
            </seg>
            <seg n="fdadd208">
              Hur många gånger har inte jag försökt att säga detta i den här
              kammaren? Svensk yrkesutbildning är en katastrof. Vi sviker de
              ungdomar som i tonåren vill välja en yrkesutbildning genom den
              gymnasiereform som Göran Persson skapade när han var skolminister
              en gång i tiden. Det måste bli en ändring.
            </seg>
            <seg n="4c1deb71">
              Det här har i hög grad med attraktionspolitik att göra. Det är
              så lätt att tala om hur de teoretiskt begåvade ungdomarna ska
              bli toppingenjörer och kunna konkurrera med sina japanska och
              amerikanska jämnåriga och så vidare. Men det är också oerhört
              viktigt för ett lands välstånd och konkurrensförmåga att den ungdom
              som vill välja en bra yrkesutbildning får den möjligheten.
            </seg>
            <seg n="a8cc7400">
              Många hoppar av, och vi vet genom statistiken och genom personliga
              erfarenhet på olika sätt att de ungdomarna möter en väldigt hård
              verklighet. Få av dem hittar en plats på arbetsmarknaden. Åtskilliga
              fastnar i alkoholberoende.
            </seg>
            <seg n="ae4b4a2c">
              Och nu tänkte jag komma över på en annan punkt som har med globaliseringsanpassning
              att göra. Det gäller just supandet bland barn och ungdomar i Sverige.
              Aftonbladet har en artikelserie om detta just nu. I dagens nummer
              finns rubrikerna: En bil kommer lastad med öl, Här säljs vodka
              för halva priset, Vi fixar sprit på en timme.
            </seg>
            <seg n="c9180c9b">
              Barn berättar om hur lätt det är att få tag på alkohol. De berättar
              om delirium, fylla och annat. Sanningen är ju att Sverige har
              stått handfallet inför den här utvecklingen. Kontinentala tillgångsprinciper
              förenas med nordiskt dryckesmönster, och resultatet blir förödande.
            </seg>
            <seg n="d6008b93">
              Jag har för min del varit en mycket stark anhängare av svensk
              alkoholpolitik och den restriktiva inriktning som den har haft.
              Jag tycker att vi ska hålla fast vid en alkoholpolitik som på
              alla sätt begränsar alkoholskadorna. Det hänger ihop med att försöka
              begränsa drickandet.
            </seg>
            <seg n="17d13499">
              Men sanningen är ju att i den globaliserade värld vi nu lever
              i utsätts vår alkoholpolitik för ett enormt tryck.
            </seg>
            <seg n="9d5b5bc9">
              Vi måste se den verkligheten. Att inte inse att verkligheten
              har förändrats utan bara titta på den gamla kartan är förödande.
              Jag vill slå vakt om Systembolaget. Systembolaget är absolut bäst
              på att se till att barn och ungdom inte får tillgång till alkohol.
              Men det är som chefen för Systembolaget har sagt: Systembolaget
              existerar knappt längre i Skåne. Andra tillförselvägar har i hög
              grad tagit över.
            </seg>
            <seg n="03c14e80">
              Vi måste göra något åt priserna genom att sänka skatterna. Vi
              måste göra något åt Systembolagets service. Syftet är att i så
              hög utsträckning som möjligt slå ut de andra tillförselvägarna.
              Men det räcker inte med detta. Vi ska inte gå den finska vägen
              och bara sänka skatterna. Vi ska kombinera detta med en stenhård
              politik mot alkoholmissbruk. Vi ska ha mycket hårdare straff för
              langning. Vi ska se till att ungdomsorganisationer som bjuder
              på sprit till ungdomar inte ska få bidrag. Vi ska se till att
              den som kör bil berusad ska dömas hårdare. Vi talar om en ny brottsrubricering:
              bildråp. Vi vill ha en gigantisk informationsinsats om alkoholens
              skadeverkningar. Det är dags för en ny attityd till alkoholen
              i Sverige från de beslutandes sida. Drickandet håller nu på att
              skapa enorma och växande sociala problem i vårt land. Att bita
              sig fast vid gamla sanningar och tro att allt kommer att bli som
              förut bara vi sticker huvudet i sanden håller inte. Även detta
              handlar om att globaliseringssäkra Sverige. Vi möter nu en ny
              alkoholverklighet i den globaliserade världen. Det måste svensk
              politik anpassas till.
            </seg>
            <seg n="41e4a351">
              Globaliseringen ger fantastiska möjligheter. Europeiska unionen
              är ett strålande instrument att förverkliga mycket av det vi vill
              i internationell samverkan för en bättre miljö, för bättre brottsbekämpning,
              för att Europa i högre grad ska ta sitt ansvar i världen. Folkpartiet
              tror på globaliseringen, men om den ska bli bra för Sverige måste
              Sverige globaliseringssäkras.
            </seg>
          </u>
          <note type="speaker" n="1150aebc">
            Anf. 20 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-2" n="d6307e7f">
            <seg n="f3ce7bcd">
              Herr talman! Jag ska ta upp tre saker.
            </seg>
            <seg n="633ed3fe">
              Den första saken: Den alkoholpolitiska situation Lars Leijonborg
              beskriver är allvarlig. Det skulle inte bli så. När vi gick med
              i EU sade vi som var för ett ja till EU att vi skulle klara den
              svenska alkoholpolitiken. Särskilt ni som förhandlade om medlemskapet,
              Lars Leijonborg, sade att det inte var något problem. Det finns
              flera i lokalen som kommer ihåg de inläggen. Det blev inte så.
            </seg>
            <seg n="28a1d06d">
              När vi väl kom in i Europeiska unionen var vi inne i ett system
              där saker och ting successivt förändras. Vi ser att där vi inte
              har skaffat oss bindande undantag hamnar vi i ett läge där vi
              får ge upp svenska positioner.
            </seg>
            <seg n="8e4f0378">
              Det är exakt den oron vi känner inför tjänstedirektivet. Det
              är samma budskap från de borgerliga: Det är inga problem med detta.
              Det här kommer vi att klara. Det finns skrivet.
            </seg>
            <seg n="5eb2c6db">
              Vi är oroliga för arbetsrätten. Vi är oroliga för kollektivavtalen.
              Vi är oroliga för den offentliga servicen. Lär av misstaget omkring
              alkoholpolitiken. Upprepa inte detta en gång till. Skicka folk
              till Bryssel som är skeptiska till tjänstedirektivet.
            </seg>
            <seg n="3e93d020">
              Den andra saken: Folkpartiet gör som vanligt en u-sväng. Detta
              liberala parti är ett fantastiskt parti. Det var en gång kluvet.
              Nu svänger det runt och intar den ena motsatta ståndpunkten gentemot
              den tidigare uppfattningen efter den andra. Är det inte kärnkraften
              som ska avvecklas för att sedan byggas, är det inte övergångsregler
              som ska införas för att sedan avvisas, är det inte alkoholpolitik
              som ska vara restriktiv för att det sedan kunna säljas alkohol
              i livsmedelsbutikerna, är det någonting annat som Folkpartiet
              ägnar sig åt. Det ger inget stabilt intryck, Lars Leijonborg.
              Möjligen bör det vara entusiastiskt. Lars Leijonborg kallar sig
              för entusiast, men det är inte särskilt imponerande och det känns
              inte särskilt regeringsdugligt.
            </seg>
            <seg n="a806b11b">
              Herr talman! Den tredje saken: Har Lars Leijonborg läst Anders
              E Borgs kritik av den folkpartistiska budgetmotionen? Vad tycker
              han om Moderaternas totala utdömning av er ekonomiska politik?
              Ska ni byta fot där också?
            </seg>
          </u>
          <note type="speaker" n="e504d289">
            Anf. 21 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-1" n="a78cc901">
            <seg n="8cd98147">
              Herr talman! Statsministern talade om ni som förhandlade när
              Sveriges EU-fördrag förhandlades fram riktat till de borgerliga.
              Sanningen var att det på den tiden fanns ett förtroendefullt samarbete
              kring Europapolitiken mellan den dåvarande regeringen och den
              dåvarande socialdemokratiska oppositionen. Det har betygats av
              massor av socialdemokrater att man hade full insyn och tog ansvar
              för de överenskommelser som träffades.
            </seg>
            <seg n="28967a57">
              Jag känner inte riktigt igen att vi skulle ha sagt att alkoholpolitiken
              inte skulle bli något problem. Jag minns att min företrädare Bengt
              Westerberg sade att för honom var alkoholpolitiken det största
              skälet till att känna en viss oro inför EU-medlemskapet, men allt
              det andra tog över. Nog har vi pekat på den risken.
            </seg>
            <seg n="d7d1bda9">
              Problemet när statsministern sedan kommer in på frågan om tjänstedirektivet
              är detsamma som när han talade om arbetskraftsinvandring från
              Östeuropa. Han talar framför allt om problemen. Han anser att
              vi ska skicka folk till Bryssel som är skeptiska mot en frihandel
              på tjänsteområdet när vi vet att frihandel är själva grunden för
              välståndet och att det ligger en enorm potential i att svenska
              tjänsteföretag i högre grad får sälja sina tjänster utomlands.
              Det är ett brott mot också socialdemokratisk tradition. Vi ska
              skicka folk till Bryssel som känner entusiasm för detta.
            </seg>
            <seg n="78565cda">
              Statsministern fattar ingenting. Jag säger att vi lägger fram
              vår alkoholpolitik för att vi vill försvara Systembolaget. Jag
              ser Gabriel Romanus i plenisalen. Inte vill vi avskaffa Systembolaget.
              Vi vill inte sälja alkohol i livsmedelsaffärer. Vi vill slå vakt
              om Systembolaget. Det är därför vi lägger fram förslagen. Ni är
              fullkomligt förlamade inför den alkoholpolitiska utvecklingen.
            </seg>
          </u>
          <note type="speaker" n="6aca2269">
            Anf. 22 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-3" n="d6307e7f">
            <seg n="4e6b5d6f">
              Herr talman! Här står en som också slår vakt om Systembolaget!
              Det kan jag försäkra.
            </seg>
            <seg n="b697044e">
              Vi kan tvista om vem som förhandlade, men jag har för mig att
              vi hade en borgerlig regering som satt under de åren. Det kan
              vara att jag minns fel, men nog var det så att de ansvariga ministrarna
              kom från Moderata samlingspartiet och Folkpartiet. Stor sak är
              det, Lars Leijonborg. Jag tror folk kommer ihåg det.
            </seg>
            <seg n="577f364c">
              Poängen var inte det. Poängen var just att vi gick in med en
              föresats och sade till folk i folkomröstningen att det blir så.
              Det blev inte så. Det är precis samma risk vi ser med tjänstedirektivet.
              Det är där som parallellen finns. Det borde du förstå, Lars Leijonborg.
              Du borde känna detta. Om du är liberal med sociala förtecken,
              är det väl rimligt att du slår vakt om en situation där man inte
              utsätter landets löntagare för underbudskonkurrens. Det är de
              sämst ställda som ska pressas hårdast. Vad är det för liberalt
              med det? Det är den oron vi känner. Det är därför vi säger att
              vi ska se upp. Vi har sett en utveckling en gång som gick snett
              på alkoholens område. Vi ska inte ha igen den på arbetsmarknaden.
              Frihandel är nog bra, men inte med sprit, Lars Leijonborg, och
              inte heller med människor, arbetskraft, utan rättigheter. Där
              sätter vi ned klacken och säger stopp. Det är så det hänger ihop.
            </seg>
            <seg n="bd937fa6">
              Herr talman! Sedan vill jag ge en kommentar till den moderata
              nedgörande kritiken av Folkpartiets totala hållningslöshet i den
              ekonomiska politiken. Vad tycker ni om den kritiken? Har ni läst
              den? Har ni förstått den? Reagerar ni på den?
            </seg>
          </u>
          <note type="speaker" n="fe400b57">
            Anf. 23 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-2" n="a78cc901">
            <seg n="35670c5e">
              Herr talman! Jag tycker att det är rätt sorgligt att socialdemokratins
              ledare ägnar så mycket kraft åt att förtala tanken på att Europa
              kan bli ekonomiskt starkare om vi avskaffar en massa hinder för
              tjänstehandeln.
            </seg>
            <seg n="7df8c608">
              I TV-debatten viftade jag med en Ikeanyckel, därför att Ikea
              är ett av de företag som ju är hårdast engagerat för att få igenom
              tjänstedirektivet. De märker att i land efter land reses det hinder
              för deras varuhusetableringar, därför att länderna vill slå vakt
              om sina egna möbelaffärer. Underbudskonkurrens kallar statsministern
              det för. Ja, men Sveriges konsumenter som har Ikeamöbler jag tror
              att de flesta av oss här inne har åtminstone någon Ikeamöbel hemma
              är glada för den underbudskonkurrensen. Det sägs att Per Albin
              byggde folkhemmet och att Ingvar Kamprad inredde det. Det är ju
              så det har varit. Jag önskar att fler länder inte skulle få Per
              Albins folkhem men att de skulle få Ingvar Kamprads möbler, och
              det är ju det som tjänstedirektivet faktiskt handlar om.
            </seg>
            <seg n="e71e6239">
              Vi har naturligtvis läst Anders Borgs synpunkter på vissa beräkningar
              som vi har gjort i vår ekonomiska politik, och vi konstaterar
              att han har fel. Vi står på en mycket, mycket god grund. Det finns
              inga teoretiska datamodeller med hjälp av vilka man kan beräkna
              alla utfall av olika ekonomiska förslag. Vi har en mycket, mycket
              god grund.
            </seg>
            <seg n="a029a9c7">
              Skillnaden mellan oss, Göran Persson, är att före valet sade
              vi: De ekonomiska tiderna blir sämre. Nu drar vi tillbaka löften.
              Ni gjorde inte det, men efter valet svek ni löften motsvarande
              precis samma belopp. Det är det som är verkligheten.
            </seg>
          </u>
          <note type="speaker" n="8b2a5ca6">
            Anf. 24 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-0" n="6060f53e">
            <seg n="0cb61f7a">
              Herr talman! Anledningen till att jag begärde ordet var naturligtvis
              inlägget om alkoholpolitiken.
            </seg>
            <seg n="edc1ac35">
              Så här skrev Niklas Ekdahl i Dagens Nyheter i förra veckan, tror
              jag att det var, med anledning av regeringens utredares skattesänkningsförslag:
              Logiken är inte glasklar. För att dricka mindre ska vi först handla
              mer i en butik som ligger lite närmare.
            </seg>
            <seg n="13a653f1">
              Jag tror att alla i den här kammaren ansluter sig till totalkonsumtionstanken,
              alltså att ju mer vi konsumerar, desto större blir skadorna. Folkpartiet
              vill nu halvera skatten på starksprit. Då är frågan: Leder detta
              till en ökning eller leder det till en minskning av konsumtionen
              och därmed skadorna? Litar man på Folkhälsoinstitutet kan man
              höra dem säga att om syftet är att minska konsumtionen är det
              här fel väg att gå. Om däremot, och det är mitt tillägg, det angelägna
              är att värna den svenska skattebasen är det här kanske rätt väg
              att gå.
            </seg>
            <seg n="f7ab0bd6">
              Den här vägen har prövats i Finland. Där är det alltfler som
              säger: Vi har gjort fel. Vi måste riva upp vårt beslut och gå
              tillbaka till den gamla alkoholpolitiken, för den här vägen var
              en katastrof.
            </seg>
            <seg n="e700daab">
              Jag hoppas att Folkpartiet tänker över den här frågan en gång
              till och gör gemensam sak med alla de krafter i parlamentet och
              i övrigt som är beredda att göra sitt yttersta för att få till
              stånd en begränsning av införselreglerna och rejält höjda miniminivåer
              när det gäller beskattningen i EU-området.
            </seg>
          </u>
          <note type="speaker" n="ec2925d4">
            Anf. 25 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-3" n="a78cc901">
            <seg n="5209b609">
              Herr talman! Problemet för den som försvarar dagens alkoholpolitik
              är att den har lett till en kraftig ökning av alkoholkonsumtionen.
              Göran Hägglunds politik leder till att människor dricker mer.
            </seg>
            <seg n="006e2f9f">
              Vad ska vi göra? Vi ska inte göra som i Finland, bara sänka skatterna,
              utan vi ska ta ett dubbelgrepp. Vi ska sätta ned fötterna och
              säga att vi inte tolererar att barn och ungdomar super sig fulla
              varenda fredagskväll och lördagskväll och tyvärr en del andra
              kvällar också, att vi inte tolererar att ungdomsorganisationer
              ser mellan fingrarna med att det sups på deras arrangemang, och
              så vidare. Med ett sådant dubbelgrepp kanske vi kan knäcka den
              här utvecklingen, och det är väldigt viktigt därför att det här
              är en ödesfråga för Sverige.
            </seg>
          </u>
          <note type="speaker" n="89949ed5">
            Anf. 26 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-1" n="6060f53e">
            <seg n="862fb69d">
              Herr talman! Jag tror att det är angeläget att vi först når en
              enighet om att det är angeläget att hålla tillbaka konsumtionen.
            </seg>
            <seg n="63c626fe">
              Barn i missbrukarhem far oerhört illa. De kvinnor som utsätts
              för våld far oerhört illa. De som drabbas av rattfylleristers
              framfart mår oerhört illa. De som fyller våra sjukhussängar till
              följd av alkoholrelaterade sjukdomar eller skador tränger undan
              annan vård och mår naturligtvis illa själva. Det här vill vi inte
              se. Då handlar frågan om vilken väg som är den mest effektiva
              för att hålla tillbaka konsumtionen och för att hålla tillbaka
              skadorna. Jag tror inte att man släcker eld bäst med bensin. Jag
              tror att det fordras andra åtgärder.
            </seg>
            <seg n="cd18cf8b">
              Den linje som Folkpartiet förefaller vara inne på den ska prövas
              i partiet har prövats i Finland. Där genomförde man en skattesänkning
              med 40 %, något mindre än den som Folkpartiet förordar. Där har
              man kommit dithän att polisen har tagit 10 % fler berusade under
              den korta tid som det här har varit i bruk. Vanliga rattfyllerifall
              har ökat med 10 %. De grova rattfyllerifallen har ökat med 20
              %. Detta är inte en utveckling som jag vill se i Sverige!
            </seg>
            <seg n="e2a7fdf8">
              Alkoholforskarna gör klart att det finns ett absolut samband
              mellan pris och försäljning. Det sambandet leder naturligtvis,
              om vi sänker priset, till fler skador, och det vill inte jag uppleva.
              Jag hoppas att Folkpartiet, jag ska inte säga sin vana trogen,
              en gång till svänger i den här frågan och landar på den traditionella
              svenska politiken, som i jämförelse med andra länder har varit
              framgångsrik. Vi har problem, men i jämförelse med andra länder
              har den varit framgångsrik. Och det hörs nu alltfler röster i
              andra europeiska länder, efter att man tittat på den svenska modellen,
              om att man behöver någonting annat.
            </seg>
          </u>
          <note type="speaker" n="d1f7b3b3">
            Anf. 27 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-4" n="a78cc901">
            <seg n="a3445084">
              Herr talman! Jag kan bara uppmana Göran Hägglund att läsa dagens
              Aftonbladet. Artiklarna i den handlar om att man inte betalar
              någon svensk spritskatt över huvud taget. Det är dels smugglad
              sprit, dels alkohol som köps utan att det tas ut någon svensk
              skatt på den. Det är ju det som är problemet. Vad är det för glädje
              med ett systembolag där ingen handlar?
            </seg>
            <seg n="ab611c02">
              Poängen med vår politik är att vi slår vakt om Systembolaget
              och ger Systembolaget chans att framgångsrikt konkurrera med de
              andra införselkanalerna.
            </seg>
          </u>
          <note type="speaker" n="8698d41e">
            Anf. 28 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-2" n="6d51bcf9">
            <seg n="3bbf0913">
              Herr talman! Folkpartiet har tagit över som skattesänkarpartiet
              nummer ett i Sveriges riksdag. Efter att riksdagens utredningstjänst
              visade de orimliga effekterna av Moderaternas skattesänkningar
              har Moderaterna något sänkt ambitionen och takten i de skattesänkningar
              man vill genomföra, medan Folkpartiet vill minska skatteintäkterna
              med 35 miljarder netto nästa år.
            </seg>
            <seg n="40e2c5d9">
              De här förslagen innebär att man ska betala skattesänkningar
              genom höjda egenavgifter till a-kassan. De arbetslösa ska få betala
              en större del av sin egenförsäkring. Folkpartiets inkomstskattesänkningar
              riktar sig i första hand till de som har riktigt höga inkomster.
              Det är till exempel bara de med inkomster överstigande ca 460
              000 per år som har utbyte av att värnskatten slopas. Och det är
              bara de med inkomster högre än 310 000 per år som kan dra fördel
              av förslaget att höja skiktgränsen för uttag av statlig skatt.
              De med ökade inkomster får de största skattesänkningarna, och
              skattesänkningarna blir egentligen bara märkbara först vid månadsinkomster
              högre än 38 300 kr.
            </seg>
            <seg n="259d3eba">
              Varför, Lars Leijonborg, vill ni sänka skatter för de högavlönade
              och därmed missgynna de lågavlönade kvinnorna?
            </seg>
          </u>
          <note type="speaker" n="77429851">
            Anf. 29 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-5" n="a78cc901">
            <seg n="75861915">
              Herr talman! Vi skulle gärna vilja sänka skatterna mycket mer,
              men sanningen är att vi har ett så ansvarsfullt budgetalternativ
              att vi bara har råd att göra det allra angelägnaste. Och bland
              det allra angelägnaste är att leva upp till det som politikerna
              nästan gemensamt inte Lars Ohly men resten lovade svenska folket
              i den stora skattereformen, nämligen hälften kvar, att vi inte
              ska ha den här värnskatten.
            </seg>
            <seg n="ad6c0b49">
              Avskaffar man värnskatten, vilket politikerna lovade då, för
              tio år sedan, får det de statistiska effekter som Lars Ohly talar
              om. Det handlar om det som Fredrik Reinfeldt var inne på, nämligen
              att det hela tiden ska löna sig att arbeta. Det är det saken gäller.
              Ska Sveriges välstånd säkras måste vi på alla sätt se till att
              det lönar sig att arbeta.
            </seg>
          </u>
          <note type="speaker" n="9bea78da">
            Anf. 30 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-3" n="6d51bcf9">
            <seg n="b6ea05e9">
              Herr talman! Problemet är just att Folkpartiets skattesänkningar
              inte är finansierade. Ni dränerar ju statens finanser genom er
              skattesänkarpolitik. Jag har en rekommendation, Lars Leijonborg.
              Ge ett uppdrag till riksdagens utredningstjänst så kanske ni också
              kan sansa er lite i era ambitioner att förstärka klass- och könsskillnaderna
              i Sverige.
            </seg>
          </u>
          <note type="speaker" n="de27edd7">
            Anf. 31 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-6" n="a78cc901">
            <seg n="73c633fc">
              Herr talman! Lars Ohly du hittar på, som jag brukar säga. Du
              hittar på lika mycket i dag som du gjorde i TV häromkvällen. Det
              är klart att Folkpartiets skattesänkningar är finansierade. Vad
              menar du? Hur kan du säga en sådan sak? Det är fullkomligt självklart.
              Det är ni som tillsammans med Socialdemokraterna håller på och
              dränerar Sveriges statsfinanser. Vi är ju på väg mot jätteunderskott,
              så du är den som sist ska tala om stabila statsfinanser.
            </seg>
          </u>
          <note type="speaker" n="f8b36433">
            Anf. 32 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-2" n="06578984">
            <seg n="564241ed">
              Herr talman! Som vi hörde tidigare i debatten har vi fått ett
              intressant besked i dag angående försvarspolitiken. Jag är mycket
              glad, som jag sade, över att vi har en möjlighet att få en bred
              uppgörelse. Jag skulle önska att några fler partier hakade på.
              Där skulle jag vilja ställa en rak fråga till Lars Leijonborg.
              Är du beredd att på samma konstruktiva sätt bidra till att vi
              får den här breda uppgörelsen kring försvaret? Jag tror att vi
              alla skulle må väldigt väl av det. Det skulle bidra till ett modernt
              försvar som också skulle bidra till Europas säkerhetspolitiska
              samarbete framöver.
            </seg>
            <seg n="b06fed03">
              Du sade också i din inledning att trygghet byggs i allianser.
              Ja, och jag ser att det framtida samarbetet kommer att ske inom
              EU:s ram. Jag vet att ni mycket hårt har bundit er vid ett Natomedlemskap.
              Men kan du se att det finns en öppning för att stärka det europeiska
              samarbetet för att frigöra Europa från den bundenhet som man har
              till USA i dag? Jag menar att vi ska samarbeta med USA. Men jag
              menar också att vi måste stå fria från USA:s påtryckningar, och
              jag tror att det sker bäst om vi samarbetar tydligare inom EU:s
              ram. Jag är därmed också beredd att avskaffa vetorätten inom utrikes-
              och säkerhetspolitiken. Jag skulle vilja veta, Lars Leijonborg:
              Delar du mina bedömningar och tankar och kan du se den här utvecklingen
              komma framöver? Och är du, som sagt, också beredd att ställa upp
              konstruktivt på ett gemensamt försvarsbeslut?
            </seg>
          </u>
          <note type="speaker" n="c80dbf96">
            Anf. 33 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-7" n="a78cc901">
            <seg n="ff5b5cb7">
              Herr talman! Jag vill först säga att jag är väldigt glad över
              den utveckling som Centern har genomgått under Lennart Daléus
              och Maud Olofssons ordförandeskap, där ju öppenheten för Europa
              har blivit mycket större. Det där med euro-nejet var ett trist
              återfall. Men den tid då ni skrev nja på era Europaaffischer är
              nu borta. Nu är ni entusiastiskt för europeiskt samarbete. Det
              tycker jag är bra.
            </seg>
            <seg n="8a6cab6a">
              I säkerhetspolitiken tycker jag att det var en fantastisk landvinning
              när den europeiska kommunismen och muren föll. Vi kan nu inkludera
              öst i ett positivt säkerhetsbyggande. Att då börja gräva en ny
              vallgrav mot väst och peka på de stora skillnaderna mellan Europa
              och USA tycker jag är fel. Jag tror att säkerhet i framtiden byggs
              i allianser. Dit måste vi räkna USA och Kanada på andra sidan
              Atlanten. Jag medger att det inte är någon lätt uppgift att just
              nu försvara USA med tanke på den bedrövliga politik de för på
              olika sätt, men vi måste se det här långsiktigt. Att nu skapa
              onödiga, konstlade motsättningar mellan Europa och USA är fel.
            </seg>
          </u>
          <note type="speaker" n="5548e226">
            Anf. 34 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-3" n="06578984">
            <seg n="59659906">
              Herr talman! Lars Leijonborg, du missade frågan om försvarsuppgörelsen.
              Jag hoppas att du tar den i nästa replik. Jag har ingen avsikt
              att bygga några vallgravar visavi USA. Men jag kan se att det
              är bekymmer, och Irakkriget är det tydliga exemplet på det. Jag
              kan se bekymret när USA struntar i FN och går fram själva och
              bara bygger allianser med en del av de europeiska staterna. Det
              är ju det som är bekymret. Och det är därför jag är så angelägen
              om att få ett större samarbete inom EU:s ram. Då kan vi både vara
              partner och motkraft till USA och dessutom se till att FN:s roll
              stärks i det utrikespolitiska samarbetet.
            </seg>
            <seg n="8389172a">
              Jag tror också att den östutvidgning som har kommit kommer att
              leda till en fredligare och säkrare värld eftersom vi får fler
              länder som ingår, fler länder som samarbetar. Vi kan bygga upp
              konflikthanteringskunskap. Vi kan vara med och säkra freden på
              olika områden i Europa. Det är det som jag tycker är så positivt.
              Jag hoppas bara att det är fler som ser sambandet mellan att vi
              får ett modernt och bra försvar och våra möjligheter att också
              bygga upp ett säkerhetspolitiskt samarbete och ett försvarspolitiskt
              samarbete inom EU:s ram. Det kommer att säkra freden i världen.
            </seg>
          </u>
          <note type="speaker" n="8b0eb4e7">
            Anf. 35 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-8" n="a78cc901">
            <seg n="8fc13b16">
              Herr talman! Vi var mycket kritiska till den förra försvarsuppgörelsen,
              som ju uppenbarligen var underfinansierad. Är man nu redo att
              göra något bättre, med öppenhet för den transatlantiska länken
              och ett modernt svenskt försvar som har möjlighet att agera också
              internationellt i mycket större omfattning än vad vi nu gör i
              fredsbevarande och fredsfrämjande operationer, är vi naturligtvis
              med på en sådan uppgörelse. Hittills tycker jag att det verkar
              som om framför allt regeringen och dess traditionella stödpartier
              har ganska långt att gå till en sådan hållning. Men undrens tid
              är kanske inte förbi. Sker det så är vi självfallet med på en
              sådan uppgörelse.
            </seg>
          </u>
          <note type="speaker" n="d6d4feb0">
            Anf. 36 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-2" n="6566a348">
            <seg n="02223fdc">
              Herr talman! Jag vill först tacka Lars Leijonborg för att han
              tog upp frågan om utbildning, om gymnasiet. Jag vill bara påminna
              om att det där finns ett väldigt positivt inslag när det gäller
              yrkesutbildning. Det är att vi får in en ordentlig, rejäl lärlingsutbildning
              i de nya programmen. Det tror jag är någonting som väldigt många
              företagare i Sverige efterfrågar, som många ungdomar efterfrågar
              och som gör att vi faktiskt kan få in nya, duktiga, utbildade
              människor som får en ny chans i en utbildning som är mer praktisk.
              Vi från Miljöpartiet har drivit detta väldigt länge, och jag tycker
              att det är bra att vi har lyckats nå fram.
            </seg>
            <seg n="a42e43a7">
              Alkoholfrågan tänkte jag också ta upp. Det kostar på att utmana
              högern och Moderaterna. I dag ger Folkpartiet upp också alkoholpolitiken.
              Jag tycker att det här är tragiskt. Det vi ser i Sverige nu är
              en kraftig ökning av alkoholkonsumtionen och enorma problem som
              följer i spåren av detta. Med den jättelika privatimport som vi
              ser följer också mycket av kriminalitet och langning till minderåriga.
              I spåren av den ökade alkoholkonsumtionen kommer vi också att
              få ökade sjukskrivningar. Vi kommer att få en sämre ekonomisk
              utveckling, där företagen går sämre, och så vidare. Att sänka
              skatten är det verkligen en lösning?
            </seg>
            <seg n="4f1feb2b">
              Hur långt måste du gå, Lars Leijonborg? Måste du gå ned till
              en estnisk nivå eller räcker det att gå till tysk nivå för att
              vi ska kunna hålla kvar Systembolaget och ha organisationen tillräckligt
              bra? Jag tycker att du borde gå med oss i Miljöpartiet och gentemot
              regeringen kräva undantag när man nu ändå förhandlar om en ny
              konstitution. Gå med på den saken i stället för att komma med
              den här uppgivenheten!
            </seg>
          </u>
          <note type="speaker" n="22ba0354">
            Anf. 37 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-9" n="a78cc901">
            <seg n="6d6ae9cc">
              Herr talman! Det är mycket bra med lärlingsutbildning. Låt oss
              göra upp om det i utbildningsutskottet och rösta igenom det här
              i kammaren.
            </seg>
            <seg n="4c5827cf">
              Om Peter Eriksson kan peka på ett bättre alternativ i alkoholpolitiken
              så är vi mycket intresserade av det. Vi ser den utveckling som
              Peter Eriksson beskriver. Så säger han tragiskt. Men det gäller
              inte denna utveckling, utan Folkpartiet försöker dra slutsatser
              av den. Vi är självfallet med på att försöka ändra EU:s politik.
              Tyvärr är det väl sannolikt att det kommer att dröja tills vi
              lyckas med det.
            </seg>
            <seg n="be0e1b15">
              I avvaktan på det måste vi göra någonting. Vi har tagit ett dubbelgrepp.
              Jag hoppas att väldigt många inser att det är något av det slaget
              som nu måste till.
            </seg>
          </u>
          <note type="speaker" n="58945898">
            Anf. 38 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-3" n="6566a348">
            <seg n="f5a73521">
              Herr talman! Det tragiska är den aningslösa uppgivenhet som har
              kännetecknat Sverige ända sedan vi blev medlemmar i EU, också
              i förhandlingarna. Göran Persson har rätt i att den borgerliga
              regeringen var ansvarig i förhandlingarna för att man aldrig krävde
              ett ordentligt undantag på detta område.
            </seg>
            <seg n="9139e639">
              I dag står vi, som jag ser det, antagligen vid den sista chansen
              för att förhindra en katastrof och ännu mer ökad alkoholkonsumtion,
              ännu mer ekonomiska problem och hälsoproblem till följd av detta.
            </seg>
            <seg n="0d265d60">
              Nu har vi en chans innan dessa förhandlingar är färdiga att försöka
              få igenom ett undantag för Sverige för att behålla en bra alkoholpolitik
              och för att begränsa privatimporten i förhållande till i dag.
              Där har vi lagt fram ett förslag, och jag skulle vilja att det
              fanns fler partier som stod bakom det eftersom det antagligen
              är sista chansen så länge vi är med i EU att få en förändring
              innan vi får en enorm svensk folkhälsokatastrof.
            </seg>
          </u>
          <note type="speaker" n="b232ae14">
            Anf. 39 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-10" n="a78cc901">
            <seg n="8437bd58">
              Herr talman! Exakt så är det. Vi är på väg mot en folkhälsokatastrof.
              Den lösning som Peter Eriksson pekar på är inte tillgänglig under
              överskådlig tid. Det tragiska är då att inte göra någonting. Vi
              har pekat ut en väg, ett dubbelgrepp för att minska alkoholskadorna.
            </seg>
          </u>
          <note type="speaker" n="343d2453">
            Anf. 40 GÖRAN HÄGGLUND (kd):
          </note>
          <u who="goran_hagglund_759c03" xml:id="i-d3cf327e480c8da9-2" n="6060f53e">
            <seg n="ff4b358d">
              Herr talman! Sommaren står för dörren. Turisterna har börjat
              anlända. Men var är de sociala turisterna som statsministern varnat
              för? Deras säsong kanske är senarelagd.
            </seg>
            <seg n="e7ba635d">
              Men, vilket är bäst att säga, jag har respekt för frågan om så
              kallade övergångsregler. Också vi kristdemokrater har diskuterat
              den. Men jag är glad över att tillhöra ett parti som snabbt kunde
              enas om ett entydigt nej till allt vad övergångsregler heter.
              Än gladare är jag över att riksdagens majoritet till sist landade
              på samma linje som vi. Det gör att Sverige förbehållslöst kan
              välkomna de tio nya medlemsländerna.
            </seg>
            <seg n="48433054">
              Vi behöver bara gå 15 år tillbaka i tiden för att finna ett Europa
              delat av en järnridå och med krigshot och rustningar. På den ena
              sidan välstånd, utveckling och frihet. På den andra sidan armod,
              stagnation och förtryck.
            </seg>
            <seg n="dd06071c">
              Så hände det som många av oss hoppats på men knappast någon trodde
              att vi skulle få uppleva under vår livstid. Järnridån rämnade,
              och kommunismen fick ge vika för demokrati och marknadsekonomi.
            </seg>
            <seg n="889a0d8d">
              EU:s grundlagsfäder var kristdemokrater och fredsaktivister.
              De såg nödvändigheten av samverkan för att förebygga krig och
              för att utveckla säkerhet och välfärd i ett enat Europa.
            </seg>
            <seg n="3049005a">
              Europa har förenats igen. Ett utvidgat EU innebär fantastiska
              möjligheter.
            </seg>
            <seg n="90832d5d">
              Nej då, det saknas inte problem, och det saknas inte utmaningar.
              En av dem har vi diskuterat alldeles nyligen. Det handlar om den
              ökande alkoholkonsumtionen.
            </seg>
            <seg n="e60880f6">
              Jag anser att den svenska regeringen är för passiv i dessa sammanhang.
              När nu regeringens egen utredare förordar en sänkning av skatten
              på alkohol, anser jag att man lägger sig platt för problemen.
              Se på Finland som har prövat den vägen med förödande resultat.
            </seg>
            <seg n="c2a70a14">
              Jag vet att inte alla svenskar gör vågen inför våra förslag.
              Men jag vet också att med en högre konsumtion följer en alkoholskadevåg,
              en våldsvåg och alltfler barn som tvingas växa upp under mycket
              svåra förhållanden. Det vill inte jag medverka till.
            </seg>
            <seg n="7d7f2a46">
              Med anledning av den diskussion som förekom när det handlar om
              att placera skulden för det som har varit, vill jag bara påminna
              om att förhandlingarna som resulterade i ett svenskt medlemskap
              ledde fram till bestämmelser som var tidsbegränsade. De förhandlades
              om av finansminister Bosse Ringholm som väl i de flesta kretsar
              inte ses som någon alkoholliberal men som fick ge vika i dessa
              sammanhang. Skulden, i den mån det finns någon, ska placeras på
              rätt håll. Men det mest angelägna är naturligtvis att få till
              stånd rätt åtgärder för att så tydligt som möjligt klara ut dessa
              problem.
            </seg>
            <seg n="2c0a0711">
              Positionerna är nu kanske ganska klara i kammaren. Men jag har
              ändå två frågor som jag vill att mina kolleger ska fundera på.
              Är man beredd att verka för en höjning av miniminivån för alkoholskatter
              inom EU? I så fall bör vi göra gemensam sak i Sverige för den
              saken. Är man beredd att medverka i arbetet för rimligare införselregler?
              Jag tror att det är få som står upp och säger att det är rimligt
              att man i dag får ta in 10 liter sprit, 90 liter vin och 130 liter
              starköl i Sverige. Vi måste ta upp den här kampen och se till
              att den här situationen förändras. Så här kan det inte få vara.
              Effekterna kommer att bli förödande.
            </seg>
            <seg n="569866f1">
              Är detta moralism? Nej, det är det inte. Det handlar om solidaritet
              med de människor som inte klarar av detta. Det handlar inte minst
              om utsatta barn i vårt samhälle. Jag är säker på att om vi inte
              gör vårt yttersta nu kommer vi att ångra oss mycket senare.
            </seg>
            <seg n="1ab5fb18">
              Herr talman! Det instrument som ska användas för att bestämma
              vilken nivå som ska ha makt och befogenheter kallas subsidiaritetsprincipen.
              Den innebär att beslut ska fattas på lägsta ändamålsenliga nivå.
              Vissa beslut bör fattas av familjen och individen själv som bör
              ha stor frihet att välja men också att ta ansvar för sina val.
              Hur föräldraledigheten ska fördelas klarar familjerna själva bäst
              av att besluta om. Här behövs inga överförmyndare. Eller vad säger
              Göran Persson om det? Vissa frågor som är för stora att lösas
              i de mindre sammanhangen och som inte kan lösas av enskilda länder
              men bara dessa frågor måste lösas tillsammans. För detta är EU
              ett utmärkt instrument.
            </seg>
            <seg n="189a6763">
              Miljöfrågorna tillhör de allra viktigaste i det EU-val som stundar
              den 13 juni. Just därför är vi mycket bekymrade över de förhandlingar
              som några partier för närvarande genomför i syfte att avveckla
              kärnkraften.
            </seg>
            <seg n="f6fad422">
              Trots stora subventioner har de förnybara energikällorna inte
              slagit igenom på allvar när det gäller elproduktion. Det enda
              realistiska sättet att ersätta kärnkraften är att bygga kraftvärmeverk
              av minst samma storlek som det planerade Ryaverket i Göteborg.
              Och, vet ni, det skulle behövas så många som 24 gasdrivna kraftvärmeverk
              i den storleken för att ersätta den svenska kärnkraften. Vilken
              effekt skulle det få? Jo, effekten skulle bli att utsläppen av
              koldioxid skulle bli större än de dryga 20 miljoner ton per år
              som de 500 största industrierna tillsammans nu spyr ut. Detta
              skulle vara ekonomiskt mycket kostsamt och miljömässigt helt oacceptabelt.
              Om vi på något sätt tar växthuseffekten på allvar är en stängning
              av fungerande och säker elproduktion en orimlig väg att gå.
            </seg>
            <seg n="ba927e82">
              Herr talman! Jag vet inte om statsministern låter sig påverkas
              av de företagare som demonstrerar här i Helsingfors i dag. De
              blir tyvärr en allt mindre grupp.
            </seg>
            <seg n="a031f78c">
              Aldrig tidigare har en så liten andel av svenskar i arbetsför
              ålder varit företagare och jordbrukare. De är i dag färre än 400
              000. Nästan varannan svensk företagare är över 50 år gammal. Många
              företagare som vill överlåta rörelsen på barnen brottas med stora
              kostnader och mycket byråkrati. Det tycks egentligen vara bara
              en myndighet som bryr sig, och det är skattemyndigheten. Den gör
              det å andra sidan väldigt väl.
            </seg>
            <seg n="3db6bba8">
              Undra på att de lite yngre flyttar verksamhet utomlands. Det
              här rör inte statsministern i ryggen. Varför det?
            </seg>
            <seg n="37cfc87b">
              Humlan flyger, säger han. Det är den målande bild som han gärna
              använder. Det har ju alltid felaktigt, men ändå hävdats att en
              humla omöjligt kan flyga, men den gör det ändå.
            </seg>
            <seg n="96ffc05e">
              Så är det med Sveriges ekonomi, menar Göran Persson. Höga skatter,
              ja till och med världsrekord i skatter, tynger inte den svenska
              humlan. Den flyger ändå. Det är svårt att argumentera mot den
              målande bilden.
            </seg>
            <seg n="8dea2318">
              Men mot höstkanten har jag sett att det finns humlor som inte
              orkar flyga. Tänk om Sverige håller på att bli en sådan. Tecknen
              finns där. Regeringen når inte sina uppsatta mål när det gäller
              den öppna arbetslösheten som beräknas bli 5 ½ % i stället för
              regeringens mål om 4 %. Och den är minst dubbelt så hög om alla
              verkligt arbetslösa räknas in.
            </seg>
            <seg n="201a0189">
              Man når heller inte målet när det gäller halveringen av de rekordhöga
              sjukskrivningarna. Vi kan nu, de senaste dagarna, se valaffischer
              pryda vår stad. På en av dem ser vi statsministerns vackra nuna.
              På affischen står vad som ser ut som ett löfte: Trygga jobb åt
              alla.
            </seg>
            <seg n="7d0f3de8">
              Det är ju vad socialdemokratin under decennier vid makten har
              utlovat. Samtidigt vet vi att 1,1 miljoner personer i arbetsför
              ålder står utanför arbetsmarknaden. Men det gör väl ingenting,
              för ännu flyger humlan.
            </seg>
            <seg n="c8675bc0">
              Målet om att halvera antalet socialbidragstagare uppnås inte.
              Antalet vårdplatser i slutenvården har minskat med svårslagna
              40 % det senaste decenniet.
            </seg>
            <seg n="9c46e6be">
              Vi har i dag 10 % färre poliser än för tio år sedan.
            </seg>
            <seg n="5965e501">
              Och vi får höra hörde ni det förresten? att ofattbara 200 000
              människor inom äldrevården lider av undernäring. Vad tycker de
              när statsministern surrar om att humlan flyger?
            </seg>
            <seg n="6b163c10">
              Herr talman! Mörka moln tornar upp sig för kommunsektorn. Kommun-
              och landstingssektorn räknar i år med ett underskott på sammanlagt
              10 miljarder kronor detta trots skattehöjningar om sammantaget
              1 kr per intjänad hundralapp i år och i fjol.
            </seg>
            <seg n="3ca2696e">
              Enligt Landstingsförbundets och Kommunförbundets ekonomer behövs
              det ytterligare skattehöjningar om 1:90 kr detta för att sektorn
              ska klara behoven fram till år 2007. För det svenska genomsnittshushållet
              betyder det här en skattehöjning på vad då? Jo, på 15 000 kr per
              år.
            </seg>
            <seg n="5ef0b86a">
              För en vanlig svensk barnfamilj motsvarar det 1 250 kr per månad
              . Om jag hade jobbat på en kvällstidning vet jag rubriken: Skattechock.
              Det skulle jag ha valt som rubrik.
            </seg>
            <seg n="eac8b950">
              Men detta är inget problem för statsministern. Han har i en intervju
              talat sig varm för nya skattehöjningar.
            </seg>
            <seg n="b086b699">
              Lars Leijonborg nämnde tidigare om Margot Wallström som sagt:
              Den svenska välfärdens förträfflighet är en myt.
            </seg>
            <seg n="a0fb6477">
              Ja, det är inte utan fog det sägs. Alltfler frågar sig hur det
              kan komma sig att pengarna inte räcker till för allt det som tidigare
              sågs som närmast självklart.
            </seg>
            <seg n="d1598d33">
              Sverige är ett land med stora möjligheter. Här finns kreativitet,
              arbetsglädje och kunnande. Vi behöver inte lägga in backen för
              att undvika ett haveri längre fram. Vi behöver välja en lämpligare
              väg.
            </seg>
            <seg n="462e1576">
              Vi vill inte skära ned skatteintäkterna till ett minimum. Vi
              vill öka dem. Ja, ni hörde rätt. Vi vill öka skatteintäkterna
              men inte genom ett högre skattetryck utan genom ett skattesystem
              som gör att det lönar sig att arbeta, lönar sig att spara och
              lönar sig att investera i nya och gamla verksamheter. Nya arbetstillfällen
              ger mer skatteintäkter.
            </seg>
            <seg n="4d4c1980">
              Tjänstesamhället är under snabb utveckling, och här skapas nya
              jobb. Det är bra. Men låt oss inte glömma industrin! Vi måste
              vårda och utveckla spjutspetsarna inom näringslivet men också
              en bred industriell bas som skapar sysselsättning och resurser
              för det allmänna helt enkelt stora skatteintäkter som gör det
              möjligt att skapa den trygghet och den välfärd som nu urgröps
              till följd av bristande resurser.
            </seg>
            <seg n="507e0a88">
              Utan tillväxt finns det bara nedskärningar att fördela. Vi behöver
              en ny era av tillväxt.
            </seg>
            <seg n="4f444d39">
              Det har här diskuterats lite grann om en eventuell, en möjlig,
              försvarsuppgörelse framöver Försvarsberedningens fortsatta öden
              och äventyr. Vi kristdemokrater deltar i det arbetet med inriktning
              på en överenskommelse. Försvarspolitiken är ett område där jag
              tror att svenska folket gärna ser att vi når breda överenskommelser.
              Men om det kan nås beror naturligtvis på innehållet.
            </seg>
            <seg n="feb3cdd9">
              Jag tror att partierna kommer överens när det gäller beskrivningen
              av omvärlden och när det gäller den inriktning som det svenska
              försvaret bör ha. Men sedan handlar det också om resurser. Här
              har regeringen ett vägval att göra. Väljer man att göra upp med
              ett försvarsfientligt miljöparti eller med Vänsterpartiet? Eller
              vill man göra upp med partier som har en annan syn på det svenska
              försvarets uppgifter att vi ska ha ett försvar för att värna vårt
              territorium men också för att vara beredda att göra insatser på
              den internationella arenan när så fordras? Det bör inte vara en
              krona för mycket till försvaret men heller naturligtvis inte en
              enda krona för lite.
            </seg>
            <seg n="284cf255">
              Herr talman! Det är inte enbart pengar som fattas i dagens Sverige.
              Låt mig ta upp en fråga där jag så här i min första partiledardebatt
              vill vädja om samförstånd över blockgränsen.
            </seg>
            <seg n="3f0bcac3">
              Nyligen har vi, framför allt genom reportage i radion, blivit
              påminda om en stor tragedi. Det handlar då om polis och sociala
              myndigheter som tar sig an bara en bråkdel av de anmälningar om
              våld och sexuella övergrepp som görs på våra barn. Dessutom tvingar
              vi lagstiftare barn att leva tillsammans med sådana som förgriper
              sig på dem.
            </seg>
            <seg n="0f288210">
              Vi har en lagstiftning från år 1998 som innebär att män det är
              oftast män som förgripit sig på sina egna barn ändå, i vissa fall
              till och med ensamma, kan få vårdnaden om dem.
            </seg>
            <seg n="c681cc26">
              Här finns det alla skäl för oss att agera över gränserna. Det
              går att vidta åtgärder för att skydda de här barnen detta för
              att den här processen ska ske snabbare. Men det gäller också att
              fundera på om det är rimligt att de föräldrar, eller den förälder,
              som förgripit sig på sitt barn också ska få vårdnaden om samma
              barn. Det tycker inte jag!
            </seg>
          </u>
          <note type="speaker" n="91e3df70">
            Anf. 41 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-4" n="d6307e7f">
            <seg n="2920ff27">
              Herr talman! Jag ska säga välkommen till Göran Hägglund. Det
              är ju hans första partiledardebatt.
            </seg>
            <seg n="a769d679">
              Det är nog rätt att min nuna men där protesterar jag, för det
              är inte någon fager nuna jag har finns på stan. Jag önskar trygga
              jobb åt alla. Dock sträcker sig kanske inte min ambition så långt
              att jag inbegriper Göran Hägglund i den skaran. Jag hoppas ändå
              att du får en tid i riksdagen som blir utmanande och spännande.
            </seg>
            <seg n="57d07df0">
              Kd är det parti som vill sänka skatterna mest. Men man levererar
              inte ens ett förslag till finansiering i sin vårbudget. Man har
              haft nog av jobb med partiledarskiftet jag kan förstå det.
            </seg>
            <seg n="145deb5e">
              Riksdagens utredningstjänst har gått igenom också kd:s motion.
              Det är inte offentliggjort vad man kommit fram till, men det är
              lätt att se vad det handlar om en gigantisk underfinansiering.
            </seg>
            <seg n="1d8da1ed">
              Sedan här i talarstolen är det alla goda gåvors givare som talar.
              Polisen ska ha mer resurser. Försvaret borde ha mer. Vården ska
              ha mer. Kommunerna ska ha mer. Sedan summeras det. Ovanpå detta
              har vi de skattesänkningar som Moderaterna är på väg att överge.
              Dessa har kd tagit över.
            </seg>
            <seg n="b2961ae7">
              Hur går det här ihop, Göran Hägglund, och hur trovärdigt blir
              det när Moderaterna säger att så här kan man inte driva ekonomisk
              politik? Ni har tagit över hela det oansvariga i deras beteende.
            </seg>
          </u>
          <note type="speaker" n="f90e9a0d">
            Anf. 42 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-3" n="6060f53e">
            <seg n="c121dbe7">
              Herr talman! Det som RUT, riksdagens utredningstjänst, gjort
              är att de har granskat en del av partiernas intäktssida. Man har
              inte sett över den politiska helheten. Det här vet naturligtvis
              också Göran Persson. Men det är den vanliga debattekniken att
              hålla upp någonting och utmåla det som så ruskigt som möjligt
              och sedan ge sig på den spökbild som hållits upp. Men detta duger
              inte!
            </seg>
            <seg n="ad1cbc99">
              Ordningen är den, vilket jag tror att statsministern känner till,
              att under våren lämnar regeringen sin vårproposition. Det vet
              han; det är jag alldeles övertygad om. Men innehållet i den är
              inriktningen för den ekonomiska politiken för kommande år, i det
              här fallet år 2005. Dessutom gäller det tilläggsbudget för år
              2004, men det är en detalj.
            </seg>
            <seg n="b61a3eac">
              Vad ska då partierna i riksdagen göra? Jo, de ska tala om hur
              de vill att inriktningen ska vara för år 2005. Det har vi gjort.
              Statsministern får tåla sig till i höst när det gäller att läsa
              helheten av våra förslag. Våra förslag är naturligtvis finansierade
              till sista kronan. Någonting annat duger inte här i kammaren,
              för då skulle vi få finansutskottets kansli på oss och då skulle
              vi få finansutskottets ledamöter på oss. De skulle säga att detta
              håller inte, så det är vi väldigt noga med.
            </seg>
            <seg n="cb1a91c3">
              Statsministern har ett eget fögderi där inte varje krona följs
              upp precis hela vägen, utan vi kör för närvarande med underskott
              trots hyggligt goda tider. Det borde bekymra statsministern mer
              än att den spökbild som han håller upp inte ser så vacker ut.
            </seg>
          </u>
          <note type="speaker" n="8146ef20">
            Anf. 43 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-5" n="d6307e7f">
            <seg n="e9ba2574">
              Herr talman! Får Göran Hägglund hålla på ett tag till kanske
              vi kommer närmare verkligheten. Nu är det plötsligt hyggligt goda
              tider. Jämför med inledningsanförandet som beskrev nöden, eländet
              och misskötseln i landet. Det är inte bara hyggligt goda tider.
              Vi är på väg mot riktigt bra tider. Så ser prognosen ut. Inte
              bara det, vår exportindustri tuffar på som aldrig förr och ger
              så pass stora överskott att nationen nu är skuldfri. Vi bygger
              upp tillgångar i Sverige på ett sätt som vi inte har gjort de
              senaste 4050 åren. Det är en unik situation, en unik styrka.
            </seg>
            <seg n="9f127cee">
              Ni har, Göran Hägglund, uppenbarligen låtit granska er motion
              med hjälp av utredningstjänsten. Jag tror att Centern har publicerat
              sin granskning, liksom Moderaterna har gjort. Varför gör inte
              Kristdemokraterna det? Om det finns några systematiska fel enligt
              den granskningen, tycker Göran Hägglund att Moderaterna var dumma
              som övergav hela sin ekonomiska politik just med hänvisning till
              samma utredningstjänst som också har granskat kd? Det vore intressant
              att höra, för ni ska ju regera ihop.
            </seg>
          </u>
          <note type="speaker" n="419f15a4">
            Anf. 44 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-4" n="6060f53e">
            <seg n="5ffbbb01">
              Herr talman! Hyggligt goda tider, sade jag. Ja, jag menade konjunkturen.
              Det är i stor utsträckning den som avgör hur det ska gå i det
              här landet. Det finns inte så mycket av ekonomisk politik från
              regeringen som tar sikte på framtiden, utan går det uppåt i den
              internationella konjunkturen är det regeringen som tar åt sig
              äran. Går det dåligt i Sverige är skulden den internationella
              konjunkturens. Här måste man bestämma sig för vem det är som har
              kommandot och inte variera det på det här sättet.
            </seg>
            <seg n="8de798df">
              Nationen är skuldfri, säger Göran Persson. Ja, men hur är det
              med staten, det fögderi som Göran Persson har ansvaret för? Är
              staten skuldfri? Nej. Vad är vi skyldiga? Ja, 1 200 miljarder
              någonstans. Ökar eller minskar den skulden? Den ökar. Ta ansvar
              för ditt fögderi, Göran Persson.
            </seg>
            <seg n="0c2df80e">
              Var Moderaterna dumma som övergav sin politik? Det är helt och
              hållet upp till Moderaterna att bestämma. Det är också upp till
              Socialdemokraterna att bestämma sin egen politik, självklart.
              Men vi vill varna för den inriktning som vi för närvarande har
              med världens högsta skatter och, som jag visade, kommande dramatiska
              skattehöjningar. Ändå får vi väldigt svårt att klara utgifterna.
              Vad bör vi göra? Höja skatterna, säger statsministern. Jag säger:
              Öka skatteintäkterna genom att föra en politik som gör att fler
              människor kommer i arbete. Det är den politiken som Sverige behöver,
              Göran Persson.
            </seg>
          </u>
          <note type="speaker" n="278abfa5">
            Anf. 45 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-4" n="6566a348">
            <seg n="6d411ba0">
              Herr talman! Jag har en liten fråga, som för en del människor
              är en väldigt stor fråga och som gör mig lite nyfiken. Jag vill
              först hälsa Göran välkommen till den här partiledardebatten.
            </seg>
            <seg n="42aba231">
              Vi har faktiskt val om tre veckor. Vad jag hörde nämnde inte
              Göran Hägglund det valet, eller åtminstone var det något som i
              så fall smet förbi väldigt snabbt. Jag tycker att det är synd.
              Jag tycker att det är viktigt att svenska folket är med och röstar
              den 13 juni. Jag tycker att det finns många viktiga frågor att
              ta upp både i Europaparlamentet och kring det EU som vi ser växa
              fram.
            </seg>
            <seg n="53c08b08">
              En sak som händer just nu gäller ett krav som har funnits lite
              grann i luften under en period. En del länder har velat föra in
              religionsfrågan i konstitutionen. Gud ska nämnas eller åtminstone
              kristendomen och vara en grund för EU-konstitutionen. Jag tycker
              att det skulle vara intressant att höra var Göran Hägglund står
              i den frågan. Det är sju länder som har lämnat in kravet på att
              det ska finnas med i vår nya konstitution. Tycker Göran Hägglund
              och kd att det är ett bra och viktigt krav?
            </seg>
          </u>
          <note type="speaker" n="55451981">
            Anf. 46 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-5" n="6060f53e">
            <seg n="bffeba83">
              Herr talman! Efter detta hyser jag inga förhoppningar om att
              någon ska höra något av det jag säger. Men jag dristar mig ända
              att svara.
            </seg>
            <seg n="3f809b73">
              Peter Eriksson var med i söndags när vi diskuterade den här frågan.
              I mitt första inlägg ägnade jag en ganska god bit åt EU-valet.
              Kolla i protokollet i morgon så får du se.
            </seg>
            <seg n="824d1a24">
              Frågan handlade om religionen bör nämnas i konstitutionssammanhang.
              Det finns en del länder som har föreslagit det. Vi biträder det
              förslaget att man i det som kallas för preamble, inledningen till
              konstitutionen, ska berätta på vilka värderingar som det här bygget
              vilar.
            </seg>
            <seg n="e541a061">
              Vi kristdemokrater anser, och det tror jag är oomtvistligt bland
              historiskt kunniga och religionssociologiskt kunniga, att religionen
              har haft ett oerhört värde för att bygga en värdegrund. I vår
              del av världen handlar det om kristendomen. Då är det viktigt
              att skilja på det som är värdegrund och det som är trosfrågor.
              Det här kan man nämna och beskriva utan att man för den skull
              har ett uns av kristen tro, eller för den delen någon annan tro.
              Vi tycker att det är angeläget att värdefrågorna nämns och att
              det hänsyftas till den religion som har varit grunden för vår
              del av världen. Därifrån kommer de värderingar som jag tror att
              vi delar när det gäller mänskliga rättigheter, demokrati och så
              vidare. Att hänvisa till det kan aldrig vara fel. Tvärtom är det
              ägnat att väcka en viss förvåning om Miljöpartiet säger att detta
              är fel.
            </seg>
          </u>
          <note type="speaker" n="7431b16f">
            Anf. 47 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-5" n="6566a348">
            <seg n="346d014c">
              Herr talman! I dag lever vi i en värld där olika religioner lever
              sida vid sida. Ett av de stora problemen i vår tid är just den
              ökande konflikten mellan olika delar av världen västvärlden, den
              kristna världen, den amerikanska inställningen till att religion
              och politik blandas, som man gör i den amerikanska regeringen
              liksom man gör i många länder i andra delar av världen.
            </seg>
            <seg n="23464fa0">
              Jag undrar om man inte riskerar, om också EU i sina grundläggande
              statuter i sin grundlag befäster och skriver in just en religion,
              att skynda på och öka den här typen av konflikter? Alla kanske
              inte känner sig hemma med andra religioner och andra förutsättningar
              med en sådan grundlag.
            </seg>
          </u>
          <note type="speaker" n="8058a598">
            Anf. 48 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-6" n="6060f53e">
            <seg n="8470120d">
              Herr talman! Problemet är brist på värderingar som slår vakt
              om människovärde. Problemet är brist på värderingar som leder
              fram till en sund demokratisyn. Problemet är brist på värderingar
              som leder till ett ansvarstagande människor emellan, inte att
              det finns för mycket av dem.
            </seg>
            <seg n="d09471f8">
              Peter Eriksson behöver inte bekymra sig för företrädare för andra
              religioner. De är tvärtom oftast de första att hylla tankarna
              på att vi ska beskriva de värderingar som vi har byggt vårt samhälle
              på, för det skapar också ett öppet och tryggt samhälle där de
              kan leva med sin tro och sina uppfattningar.
            </seg>
          </u>
          <note type="speaker" n="8cbf0950">
            Anf. 49 LARS OHLY (v):
          </note>
          <u who="lars_ohly_d95919" xml:id="i-10939ea8e8e4ed92-4" n="6d51bcf9">
            <seg n="38d2d717">
              Herr talman! Förra våren demonstrerade miljoner människor över
              hela världen mot USA:s planer på ett angreppskrig mot Irak. Motståndet
              växte efter Colin Powells, George Bushs och Tony Blairs lögner
              som skulle rättfärdiga ett krig. Krigsförespråkarna i Sverige
              upprepade lögnerna som argument för USA:s krigföring. Nu har överväldigande
              bevis presenterats som visar att Bush och Blair ljög och att de
              försökte föra världsopinionen bakom ljuset. Vad säger Folkpartiet
              och Moderaterna om USA:s krigspolitik i dag?
            </seg>
            <seg n="93a11c02">
              USA fortsätter också att hålla den krigströtta israeliska ekonomin
              under armarna så att ockupationen, förnedringen och Israels övervåld
              på palestinskt territorium kan fortsätta med oförminskad styrka.
            </seg>
            <seg n="417166f7">
              De senaste dagarna har vi nåtts av fruktansvärda bilder från
              Rafa där israelisk militär har rivit mängder av hus med schaktmaskiner
              och sprängladdningar. Ett femtiotal palestinier dödades och hundratals
              människor blev hemlösa. Israels justitieminister Yosef Lapid jämförde
              rivningarna i Rafa med den förföljelse som hans mormor utsattes
              för i Nazityskland.
            </seg>
            <seg n="0497c2f3">
              Enligt en undersökning av EU:s statistikbyrå Eurostat är den
              gemensamma uppfattningen hos en klar majoritet av EU:s medborgare
              att USA:s krav på världsdominans tillsammans med Israels aggression
              mot det palestinska folket utgör det största hotet mot världsfreden.
            </seg>
            <seg n="a069e019">
              USA:s hot mot länder som vägrar att foga sig i diktaten från
              Washington blir allt tydligare, och även här i Sverige har USA
              haft inflytande över beslut fattade av Sveriges regering.
            </seg>
            <seg n="f0ac6deb">
              I december 2001 avvisades två egyptier trots att de riskerade
              att utsättas för tortyr och omänsklig behandling av egyptiska
              myndigheter. Dessa avvisningar skedde efter begäran av USA och
              verkställdes med hjälp av amerikansk säkerhetstjänst. Detta är
              fullständigt häpnadsväckande.
            </seg>
            <seg n="eaffccbb">
              I strid med grundlag och internationella konventioner har Sverige
              upplåtit sitt territorium för supermaktens agenter som agerade
              i ett utvisningsärende som lett till att de avvisade utsatts för
              tortyr, dömts i militärrättegång och förvägrats humana villkor
              och rättssäkerhet.
            </seg>
            <seg n="3c790ac9">
              Justitieminister Thomas Bodström kände först inte till fallet
              när han tillfrågades. Därefter ändrade han sig och medgav att
              han hade fått information. Sedan avslöjades det att Justitiedepartementet
              till och med diskuterat lagändringar med anledning av denna avvisning
              som verkställdes av amerikansk säkerhetstjänst.
            </seg>
            <seg n="ccac9d34">
              Nu säger justitieministern att vi måste vänja oss vid att andra
              länders säkerhetstjänster agerar i Sverige. Det måste vi inte
              alls. Vi är fortfarande ett självständigt land som har att fatta
              egna beslut om vilka som får agera på svensk mark. Men då krävs
              det en regering som vågar stå upp mot supermakten, en regering
              som inte faller i fällan att bekämpa terrorismen med odemokratiska
              metoder som undergräver rättssamhället.
            </seg>
            <seg n="6a617b0d">
              Den europeiska unionen har också lydigt följt USA i spåren i
              det så kallade kriget mot terrorismen. Nya lagar har antagits
              med anmärkningsvärd snabbhet, så kallade terrorlistor har upprättats
              och människor har utsatts för bestraffningar utan rättegång och
              dom. EU framstår alltmer som en statsbildning i vardande.
            </seg>
            <seg n="bad1b2f2">
              Sedan Sverige blev medlem den 1 januari 1995 har mängder av beslut
              flyttats till EU-nivå, men inte ett enda exempel finns på det
              motsatta, att beslutanderätt har återförts från EU till nationella
              parlament.
            </seg>
            <seg n="ddff98a3">
              Nu vill en del införa en grundlag för EU. De EU-positiva partierna
              vill besluta om den utan att väljarna lägger sig i. Riksdagen
              ska bestämma, säger man. Det vet ju alla hur representativ riksdagen
              är för svenska folkets uppfattning om EU. Det visade sig ju senast
              i samband med folkomröstningen om EMU. Om riksdagsledamöterna
              hade fått besluta i frågan skulle 80 % ha röstat ja och bara 20
              % ha röstat nej. Men nu fick folket bestämma, och då röstade 56
              % nej och bara 42 % ja.
            </seg>
            <seg n="d9139c5f">
              Trots att åtta länder redan har beslutat om folkomröstningar
              vågar ja-partierna inte möta väljarna för att övertyga dem om
              EU-konstitutionens välsignelse, och egentligen är det inte så
              underligt.
            </seg>
            <seg n="8b58ec03">
              Grundlagsförslaget innebär att fler frågor ska avgöras av EU
              och fler beslut ska fattas med majoritet i stället för med enhällighet.
            </seg>
            <seg n="c7e37bb1">
              Det militära samarbetet ska utökas och kommer att leda till ett
              gemensamt försvar. EU-rätten ska automatiskt gå före nationell
              lag, inklusive grundlag.
            </seg>
            <seg n="3dcd8960">
              EU ska kunna ändra sitt fördrag utan medlemsländernas medgivande.
              De stora ländernas makt ska förstärkas.
            </seg>
            <seg n="d0756a0d">
              EU ska få en president, en utrikesminister, en nationalsång,
              ett motto, en flagga och ha en valuta, euro.
            </seg>
            <seg n="bd32bc43">
              Det här tror Lars Leijonborg är ett påhitt av Vänsterpartiet.
              Antingen har han inte läst grundlagsförslaget eller också ljuger
              han medvetet om vad det innehåller.
            </seg>
            <seg n="97f5f20c">
              Påhitt är för övrigt ett uttryck som Lars Leijonborg ofta använder.
              Han påstår också att vår kritik mot Folkpartietts ofinansierade
              skattesänkningar är ett påhitt, i så fall ett påhitt även från
              Moderaternas Anders Borg. Enligt Anders Borg är den underfinansiering
              som finns i Folkpartiets förslag ungefär densamma som den kritik
              som riksdagens utredningstjänst riktade mot Moderaternas tidigare
              skattepolitik.
            </seg>
            <seg n="a59650c5">
              I Anders Borgs yttrande står det: Ytterligare ett problem med
              underfinansieringen är att den riskerar att medföra att en eventuell
              borgerlig regering blir handlingsförlamad. Skälet till att Folkpartiet
              underfinansierar sin budget är att partiet har accepterat Moderaternas
              skattepolitik, men inte ändrat sin utgiftspolitik. Folkpartiet,
              skriver Anders Borg, försöker att stå på två ideologiska ben samtidigt,
              vilket resulterat i att man gått ned i budgetspagat av sällan
              skådat slag.
            </seg>
            <seg n="935c1e8f">
              Vem som hittar på, Lars Leijonborg, det får väl andra avgöra.
            </seg>
            <seg n="bff017c2">
              I valet till EU-parlamentet den 13 juni har vi chans att välja
              in företrädare som är motståndare till att EU utvecklas till en
              superstat. Samtidigt kan vi välja
            </seg>
            <seg n="537ecb5b">
              Den legala porr- och prostitutionsindustrins expansion kan inte
              ses skild från sexslavhandeln. Det handlar om en normaliseringsprocess
              där utnyttjande av kvinnor blir rumsrent.
            </seg>
            <seg n="12b5f2a8">
              EU:s normpolitik leder till att det blir svårare att bekämpa
              arbetslösheten. Vi har nu EU-anpassats också i synen på vad som
              är en acceptabel arbetslöshet. Återverkningarna syns i arbetslöshetsstatistiken.
            </seg>
            <seg n="687bd8c0">
              Det finns olika förslag till att skapa fler jobb. De borgerliga
              partierna vill försämra villkoren för arbetslösa. De vill lägga
              ansvaret för arbetslösheten på den enskilde som har förlorat jobbet
              i stället för på politiker och arbetsgivare. Det är en rå och
              cynisk politik.
            </seg>
            <seg n="7890c439">
              Vi står för en annan politik. I den vårbudget som riksdagen ska
              besluta om satsar vi mer pengar på att bekämpa arbetslösheten
              och skapa nya jobb samtidigt som mer pengar tillförs välfärdssektorn
              i kommuner och landsting. Det är naturligtvis inte tillräckligt,
              men det är en helt annan väg än den som anvisas av högern.
            </seg>
            <seg n="d08e4efa">
              I arbetslöshetens kölvatten ser vi också hur otryggheten på arbetsplatserna
              ökar. Lagen om anställningsskydd förmår inte längre skydda anställda
              från godtyckliga uppsägningar. I stället för turordningsregeln
              sist in, först ut har företagen tagit chansen att själva avgöra
              vilken personal som ska få behålla jobben vid nedskärningar. De
              som drabbas är oftast de sjuka, de arbetsskadade, de fackligt
              aktiva och andra som företaget inte vill behålla. Arbetsrätten
              är en väsentlig del av den svenska demokratin.
            </seg>
            <seg n="8f2ff1b7">
              I det gamla Sverige där löntagarna var maktlösa på jobbet var
              man också i underordnad ställning i samhället. Klassamhället genomsyrade
              varje vrå av en människas liv. Därför har utvecklingen av arbetsrätten
              och de fackliga rättigheterna varit en viktig del av kampen för
              demokrati.
            </seg>
            <seg n="96a9b51e">
              Herr talman! 1906 beslutade riksdagen att införa högre lön för
              manliga lärare. För detta beslut hade man tre argument: män har
              dyrare vanor, män måste anlita mer hjälp i hushållet, och män
              måste kunna försörja en familj.
            </seg>
            <seg n="cddaf0de">
              I dag, nästan hundra år senare, är det förhoppningsvis inte någon
              riksdagsledamot som anser att riksdagen ska fatta beslut om att
              män ska tjäna mer än kvinnor, men dessvärre behövs det inga sådana
              beslut.
            </seg>
            <seg n="9cbf0ea3">
              Trots jämställdhetslagar och vackra löften minskar inte lönegapet
              mellan kvinnor och män. Den grundläggande orsaken till det är
              den ojämlika fördelningen mellan det betalda och det obetalda
              arbetet samt den könssegregerade arbetsmarknaden.
            </seg>
            <seg n="aab1e970">
              Kvinnor och män arbetar i genomsnitt lika många timmar per vecka,
              men vi män får betalt för 58 % av vårt arbete medan kvinnor endast
              får betalt för 42 % av sitt.
            </seg>
            <seg n="f552591e">
              Kvinnor förlorar ekonomiskt på att gå in i relationer med män.
              De kvinnor som inte lever med män tjänar mer än sammanboende och
              gifta kvinnor. Orsaken är framför allt att sammanboende kvinnor
              deltidsarbetar i mycket högre utsträckning. Då påstår en del att
              det beror på att kvinnor tar större ansvar för barnen. Men det
              är lika sant att säga att kvinnor går ned på deltid även för att
              ta hand om männen. För även sammanboende kvinnor utan barn tjänar
              betydligt mindre än vad ensamstående kvinnor gör.
            </seg>
            <seg n="a23c66aa">
              Det är beklämmande att det ska se ut så här 2004. Det visar att
              de värderingar som låg bakom 1906 års beslut om att höja de manliga
              lärarnas löner lever kvar. Det här måste få ett slut. Vi måste
              med kraft bekämpa den ordning som exploaterar kvinnors arbete
              och som upprätthåller kvinnors underordning.
            </seg>
            <seg n="200f8659">
              Patriarkatet är inte bara orättvist och odemokratiskt. Det står
              i vägen för samhällsutvecklingen.
            </seg>
            <seg n="bd4ea9cb">
              Därför måste vi fördela det betalda och det obetalda arbetet
              rättvist och se till att vi har en lönebildning som bekämpar orättvisorna.
              Stat och kommun måste ges tillräckliga resurser för att kunna
              betala anständiga löner. Vi kan inte längre bygga vår välfärd
              på att kvinnor ska arbeta i offentlig sektor till låga löner.
              Det krävs en nationell kraftsamling mot lönediskrimineringen av
              kvinnor.
            </seg>
            <seg n="e76705f7">
              Vänsterpartiet vill medverka till en sådan kraftsamling. Vi vill
              skapa ett samhälle där jämlikhet, rättvisa och solidaritet råder.
            </seg>
          </u>
          <note type="speaker" n="101ba571">
            Anf. 50 MAUD OLOFSSON (c):
          </note>
          <u who="maud_olofsson_1bc509" xml:id="i-9c6fd6b48ee7f17c-4" n="06578984">
            <seg n="5126b86a">
              Fru talman! Av naturliga skäl har EU diskuterats mycket här i
              dag. Jag tänker också ta upp den frågan, men jag ska börja med
              det som händer i Sverige.
            </seg>
            <seg n="166eeb40">
              Oavsett vart jag reser i vårt land så möter jag en oro omkring
              vad som håller på att hända i vårt land: Vart är vi på väg? Det
              är föräldrar som är oroliga över barnomsorgen, föräldrar som är
              oroliga över skolan. Det är också människor som är oroliga över
              äldreomsorgen och ser hur personal får springa benen av sig för
              att orka med de äldre i dag.
            </seg>
            <seg n="712bee8d">
              Det är också många frågor som handlar om varför de som vill jobba
              inte får den möjligheten i Sverige i dag. Hur kan ett samhälle
              tolerera att mer än en kvarts miljon människor just nu är sjukskrivna
              i Sverige? Och hur kan det komma sig att vi har nästan lika många
              arbetslösa? Lägger vi till den halva miljon människor som har
              skickats ut i förtidspension, i alltför många fall för att snygga
              till statistiken, ser vi att det är över en miljon människor som
              i dag förnekas möjligheten att bidra med sin kunskap och sin förmåga.
            </seg>
            <seg n="0e3ef459">
              Oron för välfärden sträcker sig ännu längre än så. Enligt SCB:s
              undersökningar växer mer än vart sjätte barn upp i en fattig familj
              där man måste vända på varenda krona och där man inte vet om pengarna
              räcker månaden ut. Som en liten flicka sade till BRIS: Det är
              inget kul att inte veta om man har pengar till maten till sitt
              marsvin.
            </seg>
            <seg n="44dd6235">
              Framför oss tonar det fram en bild av ett samhälle där de sociala
              klyftorna blir allt större, där åtagandena i form av bidrag och
              utgifter har blivit så stora att de i dag börjar konkurrera med
              det som vi egentligen vill prioritera: lärare i skolan, sjuksköterskor
              i vården och vårdbiträden i omsorgen. Jag tycker att man måste
              ställa sig frågan: Är den generella välfärden verkligen generell
              i dag? Och vad menar vi med generell välfärd?
            </seg>
            <seg n="c9fb21c6">
              I dag verkar den enda måttstocken vara att kolla vem som har
              de högsta offentliga utgifterna och de största nya åtagandena.
              Därför har vi hamnat i en situation där vi, som många sagt i dag,
              på nytt lånar till välfärden, om än dolt genom att snylta på framtidens
              pensionspengar, men dock.
            </seg>
            <seg n="a361a1a0">
              Är det generell välfärd att det finns flera tusen hemlösa bara
              i Helsingfors, att 30 000 akademiker med invandrarbakgrund inte
              får jobb som motsvarar deras utbildning, att bara varannan pojke
              med invandrarbakgrund går ut gymnasiet inom fyra år? För mig är
              inte detta generell välfärd.
            </seg>
            <seg n="c0e5d1a1">
              På många håll runtom i Sverige kan vi också se den regionala
              klyvningen väldigt tydligt. Och den går hand i hand med den sociala.
              Förtidspensionerna ökar på många håll runtom i Sverige och sjukskrivningar
              blir en buffert att ta till när man inte har någon arbetsmarknad
              att hänvisa till. Det visar också utfrågningen i socialförsäkringsutskottet
              i dag.
            </seg>
            <seg n="f5c366fb">
              Runtom i vårt land knyter människor näven i fickan när de trots
              fagert tal förnekas möjligheten att faktiskt ta tag i sin egen
              situation, när det som beskrivs som investeringar i motorvägar
              i storstadsregioner plötsligt blir till regionalpolitik om det
              sker i Ragunda eller Vårgårda.
            </seg>
            <seg n="5e6c7cb3">
              Den egna hembygden döms ut som samhällsekonomiskt olönsam. Det
              är ganska stora områden som i dag räknas som samhällsekonomiskt
              olönsamma. Människorna i de här områdena har bett om lika villkor
              och en ärlig chans, inte mer stöd och bidrag.
            </seg>
            <seg n="17a164a1">
              Runtom i landet är det också många som ställer frågan: Vi som
              betalar så mycket skatt, vart tar pengarna vägen egentligen? Och
              så säger de: Vi betalar gärna skatt, bara vi vet att det går till
              välfärden. Men vi undrar vart pengarna tar vägen.
            </seg>
            <seg n="4e44e6e9">
              De förtjänar ett svar, liksom de förtjänar ett svar på frågan
              vem som bär ansvaret. För det är klart att vi inte är nöjda. Någon
              måste ändå bära ansvaret för allt detta.
            </seg>
            <seg n="d76225b8">
              Jag riktar mig till statsministern: Vems är ansvaret för att
              det ser ut på det här sättet? Och vem bär ansvaret för den tilltagande
              sociala och regionala klyvningen i vårt land?
            </seg>
            <seg n="0ad8ca07">
              Fru talman! Det är mot den här bakgrunden man också ska se människors
              tveksamhet inför EU, som en misstro mot makten i allmänhet men
              också mot makten på avstånd i synnerhet. För när Helsingfors är
              långt borta, då är Bryssel ännu längre bort.
            </seg>
            <seg n="56d82b29">
              På många sätt har de ökade klyftorna i Sverige kommit att sättas
              i samband med Sveriges inträde i EU. Det kanske är förklarligt
              därför att de inträffade samtidigt men också därför att det har
              varit bekvämt för nationella politiker att skylla nödvändiga och
              besvärliga beslut på EU. Men det betyder inte att sambandet är
              sant.
            </seg>
            <seg n="c257723b">
              Därför är det viktigaste projektet i dag inte att undervisa människor
              om varför EU är bra utan att öka människors makt över den egna
              vardagen. Har man makt över den egna vardagen blir det inte så
              otäckt att utöva en del makt tillsammans med andra, som vi gör
              i EU. Men det är klart, om jag inte har kontroll över min vardag,
              om jag inte kan påverka mina barns skola eller om jag som småföretagare
              måste följa än den ena än den andra märkliga regeln från något
              statligt verk då blir makten både avlägsen och skrämmande.
            </seg>
            <seg n="cccf917c">
              Jag tror på Sverige, för jag tror att vi kan göra saker annorlunda
              att vi inte behöver 300 statliga myndigheter som reglerar våra
              liv i stort och smått, att vi inte behöver maxtaxor på dagis och
              i äldreomsorg för det kan vi sköta själva lokalt. Därför vill
              jag också att makten ska börja lokalt, i min vardag, vid köksbordet,
              hos min familj och i umgänget med mina grannar. Och när beslut
              behöver fattas politiskt vill jag att det ska ske så nära mig
              som möjligt, så jag kan få vara med och påverka och också utkräva
              ansvar.
            </seg>
            <seg n="0487ae6b">
              Därför vill jag också flytta makt från staten till regioner och
              kommuner och vidare till människorna själva. Det är dags att myndigförklara
              medborgarna, i synnerhet när vi lever i en tid när vi är mer välutbildade
              än någonsin.
            </seg>
            <seg n="9b711b2f">
              Om vi konsekvent decentraliserar makten i Sverige, om vi bygger
              vårt land efter federalismens principer om maktdelning, då blir
              det heller inte så skrämmande att vi fattar vissa beslut tillsammans
              i EU. Men det ska vara om rätt frågor. Miljön och brottsligheten
              måste vi ta hand om tillsammans i Europa, men snuset, Systemet
              och jakten på morkulla sköter vi själva bäst i Sverige. Och när
              det gäller dagis och omsorg klarar vi det hemma i kommunen.
            </seg>
            <seg n="935f6372">
              Rätt beslut ska fattas på rätt nivå. Det ger också förutsättningar
              för att förbättra välfärden i vårt samhälle. Den verkliga tryggheten
              ligger ju inte i de högsta bidragen, som dessutom kan ändras från
              tid till annan, utan i förmågan att kunna försörja sig själv,
              att kunna ha en ekonomisk buffert och att kunna leva i ett samhälle
              där man tar ansvar för varandra. Det är också svaret på hur den
              generella välfärden måste se ut. Om vi ska klara av att ställa
              upp för dem som behöver samhället bäst, om samhället ska finnas
              där när vi råkar illa ut, då måste vi våga prioritera bort nya
              utgifter och nya bidrag till dem som redan har.
            </seg>
            <seg n="ed09bd10">
              Därför vill jag använda den lokala makten för att formulera ett
              nytt välfärdsprogram för Sverige, där vi gemensamt diskuterar
              vad vi vill prioritera och där vi tar ett gemensamt ansvar för
              finansieringen, men där vi också tillåter en mångfald av olika
              välfärdslösningar i offentlig regi, i kooperativ, i samfälligheter,
              i företag, i skolan, i vården och i omsorgen.
            </seg>
            <seg n="a5755d31">
              Att lägga makten över välfärden lokalt hos dem som berörs är
              det ena benet i en förnyad välfärdspolitik. Det andra benet måste
              vara att skapa resurser för välfärden. Vår välfärd har alltid
              byggt på ett livskraftigt näringsliv, på att människor vill starta
              och driva företag, på att det skapas jobb och pengar genom människors
              eget arbete. Det förtjänar att upprepas om och om igen: Vår välfärd
              bygger på att människor vill förverkliga sina egna idéer i sina
              egna företag.
            </seg>
            <seg n="8ae32f0e">
              Om vi är överens om det borde det också vara möjligt att komma
              överens om att skapa världens bästa klimat för småföretagare där
              utgångspunkten är att de vill driva företag, inte jobba som byråkrater,
              och där vi tror att de flesta faktiskt är ärliga och inte vill
              lura staten på pengar. Lyssna på företagarna här utanför Riksdagshuset!
              De vill bidra till tillväxten, bidra till att skapa jobb och därmed
              också bidra till välfärden.
            </seg>
            <seg n="f89f0e83">
              Fru talman! Mitt Sverige är ett land där var och en får möjlighet
              att ta ansvar för sig själv och för andra. Att få behålla mer
              av den egna inkomsten är ett sätt att öka makten över vardagen.
              Därför vill jag sänka skatterna för dem med låga och vanliga inkomster.
              Vårdbiträden, handelsanställda, hantverkare ska kunna leva på
              sin egen lön och inte hänvisas till allehanda bidrag. Var och
              en ska ha makten över sin framtid och sina resurser och inte behöva
              be om allmosor med mössan i hand.
            </seg>
            <seg n="b2cd645c">
              Dessa möjligheter att ta ansvar måste gälla var och en i vårt
              land. Vi måste ge möjligheter, men även ställa krav på att de
              människor som kan också ska få försörja sig själva. Sverige ska
              vara ett land där man kan förverkliga drömmar oavsett hudfärg,
              oavsett kön och oavsett var man bor. Sverige ska vara ett land
              som vi inte bara vill vara stolta över, utan som vi med rätta
              är stolta över i alla delar, och där alla medborgare är med och
              bidrar.
            </seg>
            <seg n="bd56aa74">
              När vi känner oss trygga med att vi rustar vårt land för framtiden,
              att vi formulerar en hållbar välfärd för 2000-talet, känns heller
              inte Europa så skrämmande. Då kan vi, precis som Margot Wallström
              sagt, se att även andra länder i Europa är moderna välfärdsländer
              och att vi kan lära av dem och de av oss. Vi kan se att vi har
              något att bidra med i Europa och att vi behöver varandra. Även
              om de flesta besluten kan fattas hemma vid köksbordet, i kommunen
              eller i regionen finns det också frågor som vi måste samarbeta
              kring. I många fall är Sverige till och med för litet för att
              på egen hand ta tag i problemen.
            </seg>
            <seg n="3533639b">
              På mindre än tre timmars flygavstånd från oss ligger Bosnien,
              och man behöver knappt ens sluta ögonen för att framför sig se
              de fasansfulla bilderna av etnisk rensning i Bosnien och Kosovo.
              Jag vill inte att detta ska hända igen. Jag vill inte att Europa
              på nytt ska behöva se människor dö i väntan på att vi politiker
              beslutar oss för att förhindra det.
            </seg>
            <seg n="2724eb9c">
              Jag vet att många med mig vill att Europa ska kunna hantera konflikter
              på sin egen kontinent, att EU:s medlemmar ska kunna förhindra
              och stoppa konflikter och att vi inte ständigt ska behöva vara
              beroende av USA för vår säkerhet. Därför tycker jag att det är
              trevligt att vi i dag fått besked från de tre övriga borgerliga
              partierna om att de med stort intresse är beredda att ställa upp
              på en gemensam försvarsuppgörelse.
            </seg>
            <seg n="67504b44">
              Precis som många andra oroas också jag över tillgången på olika
              slags droger i vårt land. Och jag accepterar inte att det förekommer
              slavhandel med kvinnor i Sverige. Jag kan inte som mamma och kvinna
              acceptera att mina barn riskerar att mötas av mer och mer droger
              och att kvinnor dagligen utnyttjas av äckliga gubbar. Därför vill
              jag öka samarbetet inom EU. Polis, tull och åklagare måste få
              kraftiga instrument för att kunna hindra detta. Vi måste dessutom
              se till att vi kan behålla en restriktiv drog- och alkoholpolitik
              så att vi inte utsätter våra barn för de risker som droger och
              alkohol innebär.
            </seg>
            <seg n="c9aa3e4e">
              Som västerbottning är jag stolt över min hembygd på samma sätt
              som var och en i kammaren är stolt över sin. Jag njuter av de
              stora tysta skogarna, av tillgången till ren luft och rent vatten
              samt sund och säker mat. Och jag vill att mina barn ska kunna
              ha samma privilegium. Luftföroreningar stannar dock inte vid gränskontroller.
              De bryr sig inte om nationella gränser. Därför vill jag att Europa
              som nästa stora utmaning ska ta sig an miljön och formulera en
              gemensam europeisk miljöpolitik.
            </seg>
            <seg n="ac50cc28">
              För mig är det en naturlig fortsättning på den gemensamma jordbrukspolitiken,
              som nu reformeras. Vi kan också utnyttja jordbruket som en resurs
              i omställningen till en uthållig utveckling. Det förutsätter emellertid
              att även vi i Sverige tar vårt ansvar och ger det svenska jordbruket
              möjligheter att på konkurrenskraftiga villkor producera sund och
              säker mat och alternativa bränslen samt skapa ett levande kulturlandskap.
              Det beskedet kan ges till den LRF-stämma som just nu pågår.
            </seg>
            <seg n="0a22f60b">
              Den gemensamma miljöpolitiken måste bygga på att vi inte låter
              länder smita undan sitt miljöansvar. Därför behöver vi fatta beslut
              om gemensamma skatter för miljöförstöring, och därför måste det
              arbete få fortsätta som vår Europaparlamentariker Karl Erik Olsson
              lagt ned på lagstiftning för sundare och säkrare mat.
            </seg>
            <seg n="1618a2cb">
              Jag vill minska koldioxidutsläppen. Jag vill ha ett renare Östersjön.
              Jag vill att mina barn ska kunna andas frisk luft. Därför vill
              jag ge mer makt till EU att agera i miljöfrågor.
            </seg>
            <seg n="eb79a7d8">
              Jag vill också garantera rörligheten för varor, kapital, tjänster
              och för alla människor i Europa. Jag är självfallet oerhört glad
              över att vi för Sveriges del slapp övergångsregler, men nu handlar
              det om att garantera den fria rörligheten även för tjänster. Naturligtvis
              ska vi granska det förslag som finns, men att vi ska ha ett tjänstedirektiv
              som ger möjligheter också till en sådan rörlighet är alldeles
              självklart.
            </seg>
            <seg n="3482c78d">
              För att kunna göra detta att bevara freden, garantera den fria
              rörligheten och värna miljön måste EU koncentrera sig på de viktigaste
              frågorna. EU behövs för hanteringen av stora och svåra frågor,
              men vardagen klarar vi bäst själva. EU behöver bli smalare men
              också vassare.
            </seg>
          </u>
          <note type="speaker" n="2a1c593a">
            Anf. 51 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-6" n="d6307e7f">
            <seg n="46864618">
              Fru talman! Maud Olofsson talar om generell välfärdspolitik och
              använder ordet allmosor som en omskrivning för bidrag.
            </seg>
            <seg n="0bafec0d">
              Det mesta av den generella välfärdspolitiken handlar om ersättning
              vid sjukdom, ersättning vid arbetslöshet, pensioner, extra pensioner
              till dem som inte orkar arbeta för att de är sjuka. Det är inga
              allmosor. Det är rättigheter i ett civiliserat samhälle. Centerpartister
              har aldrig uttryckt sig om den generella välfärden på det sätt
              som Maud Olofsson nu gör.
            </seg>
            <seg n="6bd97e5d">
              Ni har ett inslag i er ekonomiska motion som är av sådant slag
              att stora skattesänkningar ska betalas med reduktioner i välfärdssystemen.
              Bland dem som är utan försörjningsansvar hittar vi ofta just de
              människor som har de sämsta ekonomiska förutsättningarna. 70 %
              av dem som får socialbidrag i Helsingfors har inte försörjningsansvar.
              Nu ska de vid sjukdom och vid arbetslöshet få kraftigt reducerade
              ersättningar för att Centern och Maud Olofsson ska kunna sänka
              skatterna.
            </seg>
            <seg n="e056d2a9">
              Mot den bakgrunden vill jag fråga: Hur ser tanken ut bakom en
              sådan politik? Det skulle vara intressant att få höra.
            </seg>
          </u>
          <note type="speaker" n="1b88a2f2">
            Anf. 52 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-5" n="06578984">
            <seg n="6f34a0cc">
              Fru talman! Det finns en ideologisk skillnad mellan socialdemokratin
              och Centerpartiet. Vi tror nämligen att människor vill försörja
              sig själva på eget arbete och egen lön. Därför är det viktigare
              för människor att kunna ha mer kvar i plånboken, trots att man
              har låg lön, så att man kan klara sig själv.
            </seg>
            <seg n="3bdcd98f">
              Jag vet inte om statsministern har försökt pröva på att få olika
              bidrag. Det är inte kul. Det är mycket roligare att kunna ha en
              lön som man kan leva på och försörja sig själv och sin familj.
            </seg>
            <seg n="08c300e5">
              Vi talar om den generella välfärden. Är det generell välfärd
              när vi har tusentals hemlösa i Helsingfors, psykiskt sjuka som
              inte får vård och gamla som lämnas utan tillsyn? Är det generell
              välfärd?
            </seg>
            <seg n="32dfeb2c">
              Är du stolt över den välfärd vi har i dag? Måste vi inte se till
              att prioritera dem som verkligen har det svårt och dem som är
              svaga?
            </seg>
          </u>
          <note type="speaker" n="f4e7428e">
            Anf. 53 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-7" n="d6307e7f">
            <seg n="03159314">
              Fru talman! Det var inte vad det handlade om. Vi är alla upprörda
              över revorna i välfärden. Centerpartiet presenterar en idé. Det
              är inte bidrag man söker för att komma över några pengar. Det
              är ersättningar som man får när man är arbetslös, sjuk eller förtidspensionär.
              Centern har kommit på tanken att det ska vara särskilt låga ersättningar
              till dem som inte har försörjningsansvar.
            </seg>
            <seg n="2d64a871">
              Det finns väldigt många ensamstående som har en sådan situation.
              Det är ofta en person i hushållet som bär hela den ekonomiska
              bördan för sitt eget hushåll och har små ekonomiska resurser utan
              försörjningsansvar. Det är på den gruppen som Centern ska göra
              besparingarna i sjukförsäkringen och i a-kassan för att finansiera
              sin skattesänkning.
            </seg>
            <seg n="0a81daa6">
              Hur tänker Centern? Försök nu inte att ta bort fokus från just
              den här frågan. Det är en grundbult i hela den generella välfärdspolitiken
              att man inte särbehandlar människor. Varför ska just de som inte
              har försörjningsansvar få lägre ersättning vid sjukdom och arbetslöshet?
              Vad är det för idé som Centern har kommit fram med? Hur hänger
              det ihop?
            </seg>
          </u>
          <note type="speaker" n="67ce51ed">
            Anf. 54 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-6" n="06578984">
            <seg n="36fbc18c">
              Fru talman! Jag förstår om statsministern vill fokusera på bidragen.
              Det gör Socialdemokraterna alltid. För mig är det viktigare att
              människor kan försörja sig själva. Vi har två helt olika ingångar.
            </seg>
            <seg n="876c0cd0">
              Sedan tror jag att statsministern har missat hela 90-talet. Vilka
              är det som har fått stå emellan? Jo, det är barnfamiljerna. Det
              är de som har haft det svårt. Det är därför vi också försöker
              skydda den gruppen även i de sociala försäkringssystemen. Det
              är dem vi försöker skydda. Det är de som har haft det svårt.
            </seg>
            <seg n="3a44ca2f">
              Vi ser helt olika bilder. Det är helt klart att det är på det
              sättet. Jag kan inte respektera en syn där den generella välfärden
              i första hand går till dem, sådana som du och jag, som har det
              bäst.
            </seg>
          </u>
          <note type="speaker" n="813a53ff">
            Anf. 55 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-5" n="6d51bcf9">
            <seg n="77ea2b65">
              Fru talman! Det intressanta med Maud Olofsson är att hon säger
              att man ska skapa arbete så att människor kan försörja sig och
              inte vara fast i arbetslösheten. Jag vill gärna se den riksdagsledamot
              som skulle protestera mot det. Jag tror inte att det finns någon.
            </seg>
            <seg n="c6369d50">
              Problemet med Centerpartiets politik tillsammans med de andra
              borgerliga partiernas politik är att ni lägger ansvaret för arbetslösheten
              på dem som drabbas av den. Genom sänkta nivåer ska man säga åt
              de arbetslösa: Det är ert eget fel. När ni förlorar jobben ska
              ni drabbas av sänkta ersättningsnivåer. När ni blir långtidssjuka
              ska ni få lägre ersättningar. Det är ert eget fel.
            </seg>
            <seg n="35d1203e">
              I stället borde vi tillsammans kämpa för att skapa jobb och samtidigt
              se till att de som ändå drabbas av arbetslöshet eller av långtidssjukdom
              får bra villkor för att kunna komma tillbaka i arbete. Men er
              politik motverkar det syftet. Er politik skärper klass- och könsskillnaderna
              och motsättningarna i landet.
            </seg>
            <seg n="751358d5">
              Det innebär att vi får svårare att hålla ihop ett samhälle där
              också de som har drabbats av arbetslöshet eller sjukdom känner
              sig hemma i en samhällsgemenskap.
            </seg>
          </u>
          <note type="speaker" n="8a402ce0">
            Anf. 56 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-7" n="06578984">
            <seg n="a4314fa7">
              Fru talman! Jag har full förståelse för att Lars Ohly inte vet
              hur arbete skapas. I stora delar av ditt liv har du väl fått ut
              lön från någon annanstans. De som står här utanför riksdagshuset
              i dag skapar arbete. De anställer människor så att de kan betala
              skatt till välfärden. Det är så det hänger ihop. Ju fler vi kan
              få att göra det i vårt land, desto bättre välfärd kan vi ha.
            </seg>
            <seg n="0c25a2e5">
              Varför är det fel att sänka skatten för låginkomsttagare? Varför
              ska de betala världens högsta skatter? Varför är det de handelsanställda,
              undersköterskorna och biträdena som ska betala de höga skatterna
              till välfärden? För mig håller det inte ihop.
            </seg>
            <seg n="7a8ffb01">
              Det sista är: Vi låser fast människor i bidragssystem med den
              politik som ni har.
            </seg>
          </u>
          <note type="speaker" n="15aa8356">
            Anf. 57 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-6" n="6d51bcf9">
            <seg n="b5ae0c47">
              Fru talman! Logiken är väl inte så där glasklar. Hur skapas de
              nya jobben genom att de arbetslösa får minskade ersättningar?
              Jag tror tvärtom att vad vi får är ett samhälle där människor
              som drabbas av arbetslöshet utan egen förskyllan också kommer
              att få svårare att ta sig tillbaka till samhället igen. Vad vi
              får är ett samhälle där sjuka och arbetslösa ses som problemen,
              inte sjukdom och arbetslöshet. Det är en människofientlig politik.
            </seg>
            <seg n="7841cee7">
              Vad Maud Olofsson står för är ett samhälle där klasskillnader
              och könsskillnader förstärks. Det skulle du aldrig våga säga,
              Maud Olofsson. Det är en politik som naturligtvis inte en människa
              skulle rösta på. Men det är effekterna av de förslag som Centerpartiet
              lägger fram. De effekterna låtsas ni inte om. Det är en människofientlig
              politik.
            </seg>
            <seg n="0e21aa53">
              De människor som vill ha ett arbete och en lön att leva på kommer
              knappast heller att gynnas av de skattesänkningar som sker. De
              gynnar alltid de högavlönade mest. De innebär samtidigt att vi
              måste skära ned på annat. Era skattesänkningar leder till nedskärningar
              i välfärdssystemen och de offentliga system som ser till att människor
              har någorlunda rättvisa och jämlika villkor.
            </seg>
            <seg n="7c9d2dde">
              Det är en politik som inte leder till fler jobb, inte leder till
              ökad rättvisa utan bara skapar nya problem.
            </seg>
          </u>
          <note type="speaker" n="c57f7e9e">
            Anf. 58 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-8" n="06578984">
            <seg n="a1619b51">
              Fru talman! Men snälla Lars, någon måste anställa de människorna
              så att de kan få någon lön. Det gör företagare. Jobben kommer
              inte från himlen.
            </seg>
            <seg n="5d69c39d">
              Det andra är: Om vi sänker skatten för dem med låga och normala
              inkomster får de mer kvar att leva på. Det tjänar alla på. Du
              har sänkt skatten för höginkomsttagarna, inte jag.
            </seg>
          </u>
          <note type="speaker" n="a7d2266b">
            Anf. 59 PETER ERIKSSON (mp):
          </note>
          <u who="peter_eriksson_2b69c1" xml:id="i-5cada4bcc8e3d8a7-6" n="6566a348">
            <seg n="93a08ecb">
              Fru talman! Vi står i ett läge efter en lång konjunkturnedgång
              och en djup konjunktursvacka i världsekonomin där det sakta börjar
              vända lite grann uppåt. Det är ett läge där svensk ekonomi står
              väldigt stark. De svenska företagen har goda förutsättningar,
              en kraftigt förbättrad produktivitetsutveckling och goda förutsättningar
              att växa och utvecklas.
            </seg>
            <seg n="b0217486">
              Orosmolnen som finns på himlen gäller konflikterna runtom i världen.
              Det gäller framför allt den amerikanska krigsekonomin som befinner
              sig i stark tillväxt. Den måste man sätta en hel del frågetecken
              för. Konflikterna i Mellanöstern, med den amerikanska inblandningen,
              vet vi inte vart de tar vägen. De tortyrbilder vi har sett från
              Irak fördjupar konflikterna.
            </seg>
            <seg n="20ff88a4">
              Vi har till och med exempel här hemma i Sverige som TV 4 går
              igenom och avslöjar. Den amerikanska säkerhetstjänsten hämtar
              människor och för dem till fängelse och tortyr utan rättegång
              och domstol även från Sverige. Jag vill ställa en fråga till statsministern:
              Är det verkligen acceptabelt att en sådan sak får ske i Sverige?
            </seg>
            <seg n="a29cfef2">
              Tillbaka till ekonomin. Vi har haft en demonstration i dag här
              på Mynttorget utanför Riksdagshuset. Det handlar om företagare,
              entreprenörer och deras villkor. Sverige behöver fler företag
              och fler företagare. Det är entreprenörerna som är hoppet för
              oss alla som vill se utveckling och förändring inom många områden.
            </seg>
            <seg n="5add8650">
              Det är entreprenörerna som ska skapa det nya och lösa problemen.
              Förvaltarna behövs också. Men just entreprenörerna ska göra världen
              till en lite bättre plats att leva på. Det är snarare de än vi
              politiker som gör det viktigaste jobbet.
            </seg>
            <seg n="3db5dc80">
              Vi gröna har ett brett samarbete med Socialdemokraterna om den
              ekonomiska politiken. Jag tycker att vi har gjort ganska mycket
              bra saker de senaste åren trots ett besvärligt läge. Men när det
              gäller entreprenörskap och företagsklimat skiljer politiken sig
              lite grann.
            </seg>
            <seg n="57fb1bb9">
              Det behövs en förändring, anser vi. Vi vill ha en förändring
              när det gäller skatter, regler och konkurrenskraft för svenska
              företag. Vi har drivit igenom beslut i riksdagen som innebär en
              granskning av det enorma regelverket, och nu pågår den översynen.
              Vi har drivit fram enklare regelverk för aktiebolag som inte finns
              på börsen. Små företag behöver andra och färre regler. Vi har
              ensamma pekat på riskerna med den nya förmånsrättslagstiftningen
              som gör att små företag ofta förlorar möjligheterna att få lån,
              att växa och att utvecklas. Till slut fick vi med oss en del av
              borgarna på det här. Men kd gjorde ändå upp med Socialdemokraterna
              och Vänstern, och nu ser vi problemen med beslutet. Över hela
              Sverige har bankerna stramat åt kreditgivningen. Man säger till
              och med upp befintliga lån, vilket gör att konkurserna och arbetslösheten
              ökar för småföretag. En av de viktiga frågorna i dag handlar just
              om bättre tillgång till både lån och riskvilligt kapital för små
              företag.
            </seg>
            <seg n="a067c31d">
              I den nya gymnasieskolan är det Miljöpartiet som har drivit fram
              ett nytt program med en ny och bredare lärlingsutbildning, som
              kommer snart. Det kommer att vara en viktig satsning för att få
              fram nya entreprenörer i framtiden.
            </seg>
            <seg n="8d441f3c">
              I helgen har Miljöpartiet samlats i Ronneby. Huvudtemat där handlade
              om att riva EU:s murar. I dag skapar EU fattigdom, svält och arbetslöshet
              i tredje världen genom sin destruktiva jordbrukspolitik och sina
              exportsubventioner. Murarna runt vår del av världen består av
              handelshinder mot de fattiga länderna och ett alltmer utstuderat
              stopp för flyktingar att komma hit. Varje dag dör människor i
              sin kamp för att komma över de här murarna och taggtråden in i
              EU.
            </seg>
            <seg n="773935c3">
              En grön politik innebär stora förändringar. Vi kan inte längre
              lägga skattepengar på att göda storföretagen på de fattigas bekostnad.
              Vi måste stå upp för en mer human flyktingpolitik. Vi måste också
              ha en mer radikal miljöpolitik. Det gäller inte bara här i Sveriges
              riksdag utan det gäller i EU-parlamentet och i världens alla parlament.
              Vi måste ha det för att möta de stora globala miljöproblemen.
            </seg>
            <seg n="8491aedc">
              I referaten från förhandlingarna om den nya konstitutionen, som
              jag har tagit upp här i dag i några sammanhang, skrev flera danska
              tidningar nyligen att Danmark är på väg att förlora slaget om
              att alla länder ska garanteras en egen kommissionär. Där sägs
              också från den danska regeringen att Sverige har gett upp kravet,
              och inte längre är med och driver frågan om att alla ska ha en
              kommissionär i EU. Jag skulle vilja be statsministern att reda
              ut frågan, för uppgifterna förvånar mig. Är uppgifterna från den
              danska regeringen sanna?
            </seg>
            <seg n="7d47d05c">
              Hur kan förresten statsministern gå med på att det ska stå i
              vår grundlag både att EU ska ha ett gemensamt försvar och att
              vi ska rusta upp och lägga mer resurser på vårt nationella militära
              försvar? Här hemma diskuterar vi just nu minskningar. Här är vi
              överens om att det är nödvändigt; vi kan inte ha samma kapacitet
              som under kalla kriget. Till och med militärledningen håller med
              om att vi kan minska kostnaderna eftersom vi inte längre ser några
              militära hot.
            </seg>
            <seg n="0d4726b5">
              Forskningen visar att de länder som har valt att ha med det egna
              folket i beslutsfattandet genom folkomröstningar om de nya traktaten
              och förhandlingarna i EU får upp sina frågor på dagordningen i
              större utsträckning. De lyckas också driva igenom sina krav mer
              än andra när de förhandlar. Danmark och Irland är de bästa exemplen
              på detta. En svensk folkomröstning skulle ge oss en bättre förhandlingsposition.
              Vi skulle kanske kunna få igenom ett rejält undantag för den svenska
              alliansfriheten och alkoholpolitiken, till exempel.
            </seg>
            <seg n="4ab44ebf">
              Man kan säga att det här med konstitutionen inte hör hit i alla
              fall hör det inte ihop med det val som ska ske om några veckor,
              den 13 juni. Man kan hävda att det egentligen handlar om ett val
              som i första hand står mellan Moderaterna och Socialdemokraterna.
              Men hur trovärdigt blir det när det nästa dag rapporteras om att
              just de här två partierna är de i Europaparlamentet som röstar
              allra mest lika av alla? Moderater och socialdemokrater är tyvärr
              överens både här hemma och i Bryssel när vi diskuterar EU-frågor.
            </seg>
            <seg n="1c5d01f8">
              Jag har en sak som jag vill säga till medborgarna runtom i Sverige,
              från Ystad till Haparanda: Det är dags att vakna nu! Kliv upp
              från soffan och använd din rösträtt! Vi ska vara stolta över att
              vi alla, åtminstone denna dag, den 13 juni, är värda lika mycket
              och att alla har var sin röst stor som liten och vacker som ful.
            </seg>
            <seg n="6a66be4a">
              Alla ni som inte vill att det i vår grundlag ska stå sådana vansinnigheter
              som att vi ska satsa mer på det militära försvaret, alla ni som
              inte vill att det i vår grundlag ska stå att vi i unionen ska
              ha ett gemensamt militärt försvar, alla ni som inte vill att svenska
              soldater i unionens namn ska kunna stå där i krig som USA i Irak
              utan ett FN-mandat i ryggen, alla ni som inte vill att det ska
              stå i vår nya grundlag att EU-lag alltid har företräde före svenska
              lagar, alla ni som inte vill ha en EU-president och en EU-utrikesminister,
              alla ni som inte vill att EU ska bli en federal stat och en supermakt
              som utmanar USA nu är det dags att reagera!
            </seg>
            <seg n="234a189e">
              Makthavarna i Sverige vill att det svenska folket ska stå vid
              sidan av och titta på. De vill inte att ni ska få en chans att
              säga vad ni tycker om den nya konstitutionen vår nya grundlag.
              Därför är den 13 juni din enda chans att säga din åsikt. Ta den
              chansen! Är vi tillräckligt många så kommer det att leda till
              att politiken ändras, till att konstitutionen ändras eller till
              att vi trots allt får en folkomröstning om frågan i Sverige.
            </seg>
            <seg n="2475ffa9">
              Jag har en sak som jag vill säga till just dig. Vakna! Gnugga
              dig i ögonen! Sätt dig upp och tänk efter lite grann. Det är ingen,
              jag säger ingen, som bryr sig om en löjlig soffprotest. När dagen
              är slut är det bara de inlämnade rösterna som räknas. Om inte
              du hade varit med i fjol så hade vi haft euro i stället för kronor
              i Sverige i dag. Det vet du lika bra som jag. Därför är det dags
              att ta upp den knutna näven ur fickan och greppa en valsedel.
              Ta gärna en med gröna namn då får du en bra och tuff miljöpolitik
              på köpet. Det behöver både du, Sverige och världen. Vi ses i vallokalerna.
            </seg>
          </u>
          <note type="speaker" n="100303be">
            Anf. 60 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-8" n="526e4a33">
            <seg n="69d4c264">
              Fru talman! Jag tror att publiken som har lyssnat på Peter Eriksson
              tror att de nu har lyssnat på en företrädare för oppositionen
              en person som vill göra mycket annat i Sverige och som vill förändra
              mycket. Det saknades någonting i bekännelsen från Miljöpartiet
              och Peter Eriksson. Det var svaret på varför ni är dörrmatta åt
              Socialdemokraterna.
            </seg>
            <seg n="6801faf1">
              Varför har Peter Eriksson släppt fram Göran Persson till statsministerposten?
              Varför väljer ni alltid Socialdemokraterna och möjliggör deras
              maktinnehav? Det förminskar på något sätt allt det som du säger
              att du vill göra när det som du de facto gör i den här kammaren
              är att ge maktpinnen och styrpinnen åt Göran Persson.
            </seg>
          </u>
          <note type="speaker" n="d32cc4f6">
            Anf. 61 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-7" n="6566a348">
            <seg n="1d8e41e0">
              Fru talman! Det finns någonting som skulle kunna vara värre,
              och det är att vara dörrmatta åt Fredrik Reinfeldt och Moderaterna.
            </seg>
            <seg n="bac962e5">
              Vi har haft ett ganska långvarigt samarbete med Socialdemokraterna.
              Det har inte varit riktigt på lika villkor. Vi har lämnat över
              regeringsmakten, kan man säga, till Socialdemokraterna. I stället
              har vi i förhandlingar fått igenom rätt så mycket grön politik.
            </seg>
            <seg n="6f6928f5">
              Detta sätt att samarbeta har betydande brister, framför allt
              ur demokratisk synvinkel. Svenska folket vet inte riktigt vem
              som egentligen sitter i majoritetsställning och vem som egentligen
              regerar landet. Olika partier som inte sitter med i regeringen
              har stor påverkan. Jag tycker att majoriteten i grunden helst
              borde sitta i en regering. Så är det, och det tror jag att de
              flesta statsvetare i Sverige håller med mig om.
            </seg>
            <seg n="37c10dd7">
              Men vi kan inte göra det till priset av vilken politik som helst.
              Jag tror att samarbetet är på väg att nå sin ände. Men jag tror
              att ett liknande samarbete med Moderaterna, med den utgångspunkt
              som finns i Moderaternas budget i dag, skulle bli väldigt svårt.
              Det skulle handla om betydande nedskärningar för just de fattigaste,
              de som är sjuka och arbetslösa i det här landet. Jag tror att
              det skulle skada Sverige på ett sätt som inte jag vill vara med
              om.
            </seg>
          </u>
          <note type="speaker" n="0946bbf6">
            Anf. 62 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-9" n="526e4a33">
            <seg n="65f0f48e">
              Fru talman! Det var slagfärdigt, Peter Eriksson, men skillnaden
              är ju den att vi inte gör andra till dörrmattor när vi samarbetar,
              och det har Moderaterna visat i handling. Vi ger också utrymme
              åt andra. Ni möjliggör socialdemokratins makt i dag. Även om det
              du sade var roligt, så gav du också väldigt tydligt besked om
              varför det inte blir så mycket av den politik som du pratade om
              i början om hur tillväxten ska få fart, även om er kongress nu
              är emot det, hur vi ska få fler jobb via företag som växer och
              allt det du sade. Men folk där ute undrar varför det inte händer
              någonting. Det var det de sade här utanför på demonstrationen:
              Vet hut fatta beslut! Det är det du inte gör, Peter Eriksson.
              Du har valt Göran Persson. Det är därför det inte händer någonting.
            </seg>
          </u>
          <note type="speaker" n="44e4bde4">
            Anf. 63 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-8" n="6566a348">
            <seg n="a372729d">
              Fru talman! Jag väljer hellre ett samarbete med Göran Persson
              än ett med Fredrik Reinfeldt som läget är i dag. Jag tror att
              det skulle kunna vara annorlunda, men då räcker det inte bara
              med att ta bort underskotten i budgeten. Då måste man också vara
              beredd att ändra många andra delar av politiken. Man måste vara
              beredd att föra en helt annan och betydligt mer solidarisk politik
              som också tar hänsyn till de utsatta i samhället på ett helt annat
              sätt än vad Moderaterna gör i dag. Därför finns det stora klyftor
              mellan en grön politik och en blå politik i den form som Fredrik
              Reinfeldt står för.
            </seg>
          </u>
          <note type="speaker" n="6e5f03c5">
            Anf. 64 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-8" n="d6307e7f">
            <seg n="405839e4">
              Fru talman! Jag ska bara svara Peter Eriksson på några EU-frågor.
              Däri ligger också indirekt en förklaring till att vi inte samarbetar
              i regeringsställning. En regering har två fundament. Det ena är
              den inrikespolitiska tryggheten. Det är ekonomi, arbete och välfärd.
              Det andra är landets utrikespolitiska trygghet, relationen till
              omvärlden och inte minst internationellt samarbete.
            </seg>
            <seg n="ad76eebb">
              I den första delen har vi en växande samsyn. I den andra delen
              står vi långt ifrån varandra. En regering måste vara av samma
              uppfattning om den ska kunna regera. Annars blir det ett diskussionsforum
              av det slag vi har sett konturerna av här i dag när vi har testat
              andra partier i kammaren på var de står i ekonomisk politik.
            </seg>
            <seg n="9a3c6120">
              Det blir naturligtvis en svensk kommissionär. Det förslag som
              tröskats i konventet är vår position. Om det sedan ser ut så om
              20 år vet jag inte, men det beslut som nu kommer att fattas innebär
              att det blir ett land en kommissionär.
            </seg>
            <seg n="79411188">
              Jag tycker inte om formuleringen om att EU kan utvecklas till
              ett försvarssamarbete, Peter Eriksson. Där håller jag med dig.
              Vi har sett till så att vi har en vetorätt där. Det ska vara enhällighet
              omkring de besluten. Det är viktigt för oss. Det skrämmer mig
              lite att ett av de partier som traditionellt har stått för alliansfriheten
              i Sverige är berett att släppa den vetorätten, nämligen Centerpartiet.
              Det kan vi komma tillbaka till i nästa replikskifte.
            </seg>
            <seg n="1fd777a4">
              Vi tänker inte ge oss in i ett samarbete i Europa som resulterar
              i att någon annan fattar beslut om militära insatser som rör svensk
              trupp. Det förbehåller vi oss själva i den här kammaren att göra,
              nu och i framtiden, om socialdemokratin har någonting att säga
              till om.
            </seg>
          </u>
          <note type="speaker" n="6b2b0ac3">
            Anf. 65 PETER ERIKSSON (mp) replik:
          </note>
          <u who="peter_eriksson_2b69c1" xml:id="i-5cada4bcc8e3d8a7-9" n="6566a348">
            <seg n="51580b72">
              Fru talman! När det gäller den här militära frågan, alliansfriheten
              och vad som står i konstitutionen vill jag säga att det inte bara
              står att man kan utveckla ett gemensamt militärt försvar någon
              gång i framtiden. Nu står det i förslaget att man ska göra det.
              Dessutom står det att de olika länderna ska rusta upp sitt militära
              försvar. Det ska finnas ett slags övervakningskontroll av detta
              där man kontinuerligt granskar att de olika länder gör det. Står
              statsministern bakom dessa skrivningar?
            </seg>
          </u>
          <note type="speaker" n="b537086c">
            Anf. 66 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-9" n="d6307e7f">
            <seg n="afdf0923">
              Fru talman! Satsningar på ett militärt försvar beslutas i Sveriges
              riksdag, nu och framtiden. Vi tänker inte ge ifrån oss den typen
              av beslut. De hör hemma här. Det är ingen som kommer att överge
              enhällighet i det beslutsfattandet om vi får bestämma.
            </seg>
            <seg n="8c29469b">
              Jag tycker inte heller om den där formuleringen om vart unionen
              syftar långsiktigt. Den gillar jag inte. Där har jag samma uppfattning
              som Peter Eriksson. Nu har vi förhandlat fram de här andra skrivningar
              som gör att vi skyddas genom enhälliga beslut omkring försvars-
              och utrikespolitiken. Det är så vi har löst det problemet. Det
              är ingen idealisk formulering. Det tycker jag verkligen inte.
            </seg>
          </u>
          <note type="speaker" n="8d32760d">
            Anf. 67 Statsminister GÖRAN PERSSON (s):
          </note>
          <u who="goran_persson_061da9" xml:id="i-0bcfe3b20e4ea6e5-10" n="d6307e7f">
            <seg n="790a94b9">
              Fru talman! Ärade kammarledamöter! Tack för i år och för den
              första halvan av mandatperioden! Det har varit framgångar och
              motgångar. I mitt anförande ska jag uppehålla mig vid två saker,
              nämligen det kommande EU-valet och även en bedömning av det inrikespolitiska
              läget mot bakgrund av de kontrollfrågor jag har ställt under debatten
              omkring regeringsalternativets ekonomiska politik.
            </seg>
            <seg n="7af18d9a">
              Först har vi EU-valet. Jag är statsminister, men jag är framför
              allt socialdemokrat. Jag drivs av värderingar om jämlikhet, rättvisa,
              solidaritet och arbete åt alla. Dessa värderingar bär jag med
              mig i regeringsarbetet. Jag tar med dem in här i kammaren i en
              partiledardebatt, och jag har med mig värderingarna när jag reser
              till toppmöten i Bryssel. Var jag agerar bärs jag av mina grundläggande
              värderingar. De är politikens drivkraft. Det är de som ger lyster
              och lust åt det vi ägnar oss åt. När de försvinner blir det ett
              trist förvaltande. Om vi inte vågar bryta idéerna mot varandra
              försvinner också spänsten i den politiska debatten.
            </seg>
            <seg n="0c409c6a">
              Jag blir lite orolig när jag ser den oerhört försiktiga debatt
              och diskussion som förs framför allt från Moderaternas sida. Man
              lägger sig så nära socialdemokratin som möjligt för att inte hamna
              i ett läge där vi får en ordentlig debatt. Vi vet ju att de står
              för en annan politik i Sverige och i Europa. Det visar sig om
              inte annat när de får regera.
            </seg>
            <seg n="fe290ce0">
              Europaparlamentet är ett parlament som vi kan ha många synpunkter
              på, och det är många av oss som har haft det genom åren. En sak
              är uppenbar, parlamentets betydelse växer. Det är 732 ledamöter
              som ska utses, och 19 ska vara från Sverige. Vilka 19 som ska
              representera oss avgör vi i ett allmänt val senast på valdagen
              den 13 juni. Men det går också bra att börja poströsta i morgon.
            </seg>
            <seg n="68b2828b">
              Jag vill ha ett EU, en Europaunion, som är ett samarbete mellan
              självständiga stater. Jag vill inte ha en federation. Jag vill
              inte att EU ska utvecklas till en superstat. Jag vill att EU ska
              drivas ytterst av den diskussion som finns i nationella parlament.
              Verkligt viktiga beslutsforum vid sidan om parlamentet kommer
              de europeiska råden att vara. När vi åker till råd för att fatta
              beslut går vi först hit till riksdagen och hämtar direktiv om
              i vilken riktning vi ska driva frågorna.
            </seg>
            <seg n="6364b1a3">
              Det där är kanske ibland en ordning som är svår att förklara,
              men den är enligt min uppfattning nödvändig att behålla. Går man
              över gränsen i vissa grundläggande frågor, av typen beskattning
              och försvars- och utrikespolitik, byter unionen karaktär från
              att vara ett mellanstatligt samarbete till att bli en federation,
              en superstat.
            </seg>
            <seg n="6d52ee5b">
              Det kan tyckas populärt att säga att vi ska ha miljöskatter på
              europeisk nivå, men om vi börjar med att fastställa skatter på
              ett område med hjälp av Europaparlamentet, hamnar vi snart på
              fler sådana områden där skatter ska fastställas. Då har vi fått
              ett parlament som sitter i Bryssel och beskattar Europas folk.
              Sakta men säkert byter då unionen karaktär.
            </seg>
            <seg n="60344ea2">
              Vi svenska socialdemokrater vill inte ha en sådan utveckling.
              Vi vill själva besluta om vår välfärd och våra skatter i Sveriges
              riksdag. Här hör besluten hemma. Det är samma sak med försvars-
              och utrikespolitik. Det är viktigt att säga att Sveriges utrikespolitiska
              linje bestäms av regering och riksdag ansvarsfullt inför Sveriges
              folk. Flyttar vi de besluten till Bryssel får vi på samma sätt
              en utveckling som liknar federationens, superstatens. Därför måste
              vi stenhårt hålla fast vid att beslut om försvars- och säkerhetspolitik
              tas med hjälp av enhällighet.
            </seg>
            <seg n="0ba3055a">
              Jag blir orolig, och jag hoppas att jag hörde fel när Centerpartiet,
              som är en gammal anhängare av svensk alliansfrihet och en gång
              i tiden också neutralitetspolitik, nu säger att man ska överge
              vetorätten, som man säger, i försvars- och utrikespolitiken. Det
              innebär ju att man öppnar för majoritetsbeslut inom försvars-
              och utrikespolitikens område som gör att Europeiska unionen kommer
              att börja utvecklas till en självständig statsbildning, där det
              kan ingå stater, exempelvis Sverige, som har en radikalt annorlunda
              uppfattning i en utrikespolitisk fråga men får finna sig överflyglad
              av att andra fattar beslut å våra vägnar om sådant som är grunderna
              i en nationalstats ansvarstagande.
            </seg>
            <seg n="f74a9d81">
              Där vill vi inte vara med. Jag hoppas att Centerpartiets ledare
              där har uttryckt sig oklart och kan korrigera den saken inför
              kammaren. Om så inte är fallet har någonting stort skett i positionsförändring
              i ett av riksdagens äldsta partier.
            </seg>
            <seg n="08422f37">
              Sedan säger en del att man vill ha ett smalt men vasst EU. Ja,
              vem vill inte ha vassa och kraftfulla politiska organ, men frågan
              är vad man ska vara vass omkring, och den som här lyssnar på vad
              man brinner för finner att det är lite olika saker. Lyssnar man
              på Moderaterna blir det äganderätten och villkor för kapital och
              företagande. Visst det är viktigt. Lyssnar man på andra blir det
              miljöfrågor, och lyssnar man åter på andra kan det gälla brottslighet.
            </seg>
            <seg n="94e27f84">
              Mycket av det där tycker också vi är centralt, men vi vill ju
              också att Europaunionen ska vara med om att verka för socialt
              skydd för människor som arbetar i vår union. Vi vill inte att
              länder som har ett ambitiöst socialt skyddsnät ska se det brytas
              sönder genom att vi får en handelspolitik i en inre marknad som
              tar över dessa sociala åtaganden. Människovärdet är större än
              marknadsvärdet. Det gäller också i Europeiska unionen.
            </seg>
            <seg n="da3d43cf">
              Höger står mot vänster. Solidaritet står mot egenintresse. Gemensamma
              insatser står mot det individuella. Vi känner igen skiljelinjen.
              Vi har sett den i svensk politik, vi har sett den i tysk politik,
              vi har sett den i fransk politik, vi har sett den i brittisk politik,
              vi har sett den i finsk och i dansk politik och så vidare. Därför
              att vi politiker bärs av värderingar, vi brinner för något och
              vi tror på något. Vi vill något, och i det sammanhanget har vi
              inte alltid samma utgångspunkter när vi drömmer om den framtid
              vi vill forma. Vi är präglade av vår egen uppväxt, vår egen bakgrund,
              präglade av vår egen sociala tillhörighet. På så sätt skapas ett
              politiskt mönster i ett nationellt parlament, och samma politiska
              mönster går igen i ett europeiskt.
            </seg>
            <seg n="fac325f9">
              Därför är valet den 13 juni ett val mellan höger och vänster,
              ett val mellan dem som vill använda politiken för att begränsa
              marknadens kraft och makt och dem som vill använda politiken för
              att ge marknaden och kapitalet större spelrum. Ni känner igen
              det. Ni har sett det förut. Det är den gamla motsättningen.
            </seg>
            <seg n="3f9cf966">
              Så följ dina värderingar! Se till intressen och lyssna på den
              inneboende röst du hör som talar om var du hör hemma någonstans
              när du väljer värderingar. Rösta med hjärtat, har jag sagt. Hjärtat
              sitter till vänster.
            </seg>
            <seg n="a3f95e41">
              Detta är EU-valet som jag upplever det. Det är inget konstigt,
              men det är farligt om det går snett, och det går fort om det går
              snett. Så därför: Var på din vakt när man säger att ett tjänstedirektiv
              inte är någonting det underlättar bara frihandeln.
            </seg>
            <seg n="02fcf0a7">
              Som jag sade förut: Vi hade samma lätt sorglösa attityd omkring
              alkoholpolitiken efter förhandlingarna 1994. Vi skulle klara den,
              men vi har ju sett hur den har pressats tillbaka. I dag kunde
              jag läsa i tidningen att generaladvokaten säger att Apoteksbolagets
              monopol inte heller är förenligt med den inre marknadens krav.
              Vi skulle ju klara Apoteket också, har vi sagt, och jag hoppas
              att vi gör det. Men vi går inte på det här en gång till. Vi har
              nu framför oss någonting som vi tror är nödvändigt. När vi ska
              reglera tjänstehandeln så att också alltfler tjänster kan växlas
              över gränser ska det inte ske på ett sådant sätt att frihandeln
              drabbar de sociala skyddsnät, de rättviseanordningar som vi har
              byggt upp i vårt land. Dem slår vi vakt om.
            </seg>
            <seg n="59b06400">
              Vi kanske får frihandel med sprit. Det var det ingen som drömde
              om, men vi vill inte ha frihandel med fackliga skydd och fackliga
              rättigheter, och vi vill inte ha frihandel med den offentliga
              sektorns vård, skola och omsorg. Var därför väldigt försiktiga
              när vi nu utformar tjänstedirektivet och skickar dem till Bryssel
              som har hjärtat till vänster och som gemensamt sätter andra intressen
              före marknadens krafter!
            </seg>
            <seg n="b6398bc0">
              Så ser jag på valet. Gå därför och rösta! Ta ditt ansvar för
              framtiden! Forma Europa! Var med om att bygga vår gemensamma kontinent!
            </seg>
            <seg n="1f406e24">
              Inrikespolitiskt, fru talman visst är det väl en fantastisk uppvisning
              som vi har sett här under eftermiddagen från ett moderat samlingsparti
              med nyvunnet ansvarstagande för budgetsaldot och med kvardröjande
              nonchalans mot rättvisefrågorna. Notera att det är förtidspensionärer
              och ålderspensionärer som betalar en del av Moderaternas skattesänkningar
              för att vi ska arbeta mer. Det måste ju vara en klen tröst för
              dem som förlorar sitt bostadstillägg att veta att det sker just
              därför att andra ska arbeta mer, men det är moderat logik.
            </seg>
            <seg n="8304449e">
              Vidare över till ett folkparti som totalt underkänner den typ
              av granskning som Moderaterna har låtit sin egen politik gå igenom
              för att den ska vara ansvarsfull, över till Kristdemokraterna
              som bara viftar bort detta och säger att det är fel, och över
              till Centerpartiet som försöker det ska sägas till dess försvar
              hitta på någonting som gör att man får till stånd en finansiering
              av de stora skattesänkningar som man tar på sig. Men Centern snubblar
              och hamnar i en beskrivning av den generella välfärdspolitiken
              som allmosor och säger att den ska inskränkas på ett sådant sätt
              att de som inte har försörjningsansvar ska få lägre ersättningar.
              Utan försörjningsansvar är de allra flesta hushållen i Helsingfors.
              Utan försörjningsansvar är 70 % av dem som får socialbidrag. Varför
              ska de när de blir arbetslösa och sjuka vara de som finansierar
              skattesänkningar för att få fart på Sverige? Det hänger inte ihop.
            </seg>
            <seg n="1cfbbcdd">
              Vi ser fram emot hur en vilsen opposition efter tio år i en ökenvandring
              nu försöker kraftsamla sig för att vara ett alternativ till socialdemokratin
              och våra samarbetspartier inför valet 2006. Vi ser fram emot detta.
              Men nog vore det väl bra om man kunde samordna politiken något
              mer tydligt och synligt, så att man inte plötsligt får för sig
              på marknaden att de här fyra partierna kan komma i regeringsställning
              igen och det pekar diametralt åt olika håll en gång till. Då är
              vi tillbaka i budgetmoras, underskott, skenande räntor och allt
              sådant.
            </seg>
            <seg n="68555829">
              Nu beskriver man Sverige som ett misslyckat ekonomisk fall. Ni
              har hört det hela dagen. Exportrådet hade i går sitt möte. Exportrådet
              visar på enorma framgångar för svensk exportindustri. Vi har 500
              miljarder kronor i överskott de senaste åren. Vi har 200 miljarder
              kronor i överskott i bytesbalansen just nu, någonting helt unikt
              för min politiska generation. Vi har aldrig upplevt det förut.
              Sverige är på väg att göra sig av med hela sin nettoskuld som
              nation. Det är en styrkeposition, och exporten går som tåget.
            </seg>
            <seg n="c9ed4128">
              Däremot är det fortfarande för svag inhemsk efterfrågan. Nu börjar
              den ta fart. Vår allt överskuggande uppgift kommer under de år
              som ligger framför oss att vara att fortsätta anstränga oss att
              pressa ned arbetslösheten. Något viktigare finns inte för en socialdemokratisk
              regering. Någonting viktigare finns inte för ett samhälle som
              syftar till sammanhållning, till solidaritet och till en politik
              som förmår engagera människor till att inte enbart ta ansvar för
              sig själv utan också för samhället i övrigt och för kommande generationer.
            </seg>
            <seg n="8bcb19b6">
              Det är det politiken handlar om. Det är det vi brinner för, här
              i Sveriges riksdag, på klubbmötet med facket, på företagsmötet
              med industriorganisationen, på torgmötet eller, för den delen,
              i parlamentet i Bryssel, dit jag hoppas att vi skickar många människor
              med känsla för solidaritet och jämlikhet. Rösta på Socialdemokraterna
              den 13 juni!
            </seg>
          </u>
          <note type="speaker" n="36ca4f2f">
            Anf. 68 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-10" n="526e4a33">
            <seg n="07920e44">
              Fru talman! Detta är ju den position Göran Persson älskar: att
              stå och prata, länge, om hur alla andra partier har skött sig.
              Det delas ut en blomma och en liten tistel, lite beroende på hur
              Göran Persson tycker att våren har gått eller på hur det har varit
              den senaste hösten allt för att det naturligtvis inte ska granskas
              vad det är socialdemokratin har gjort eller möjligtvis åstadkommit.
            </seg>
            <seg n="380559c6">
              Jag tycker också att det var intressant det här att man skulle
              rösta så som man är född. Vet du, Göran Persson, jag tror att
              det möjligen var så, men det är allt mindre sant.
            </seg>
            <seg n="29279b2b">
              Jag föddes in i en familj utan överflöd, och jag räknar aldrig
              med att bli godsägare. Och jag kan säga dig, Göran Persson, att
              det är allt vanligare i Sverige att den typen av kopplingar inte
              längre finns. Det är ett nytt folk nu, ett nytt Sverige, som kan
              göra egna bedömningar utifrån självständigt tänkande. Vi släpper
              det där gamla nu, om att vi har fötts in i vissa strukturer som
              sedan alltid måste förbli. För mig är det utveckling, Göran Persson.
              Det känns som om du längtar tillbaka till någonting som var, precis
              som du hoppas på Moderaterna från förr.
            </seg>
            <seg n="aa60f308">
              Det är nya tider nu. Det är nya möjligheter. Och jag tycker att
              det vore bra om Göran Persson oftare än vad han gör låter det
              prägla sin budskapsgivning till Sverige och till denna riksdag.
            </seg>
          </u>
          <note type="speaker" n="6b47cbb9">
            Anf. 69 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-11" n="d6307e7f">
            <seg n="19b31409">
              Fru talman! Det var väl ändå en rätt märklig replik. Jag gjorde
              en bred genomgång av Europapolitiken och av svensk inrikespolitik,
              och särskilt på det område som ju har tilldragit sig mest intresse
              under våren: Moderaternas totala omläggning av sin ekonomiska
              politik. Och Reinfeldt föredrar att prata om min bakgrund. Den
              är känd. Jag är byggnadsarbetarson från Vingåker. Jag är omåttligt
              stolt över detta. Men jag är också Sveriges statsminister, och
              är om möjligt ännu mer stolt över detta. Jag vet varifrån jag
              kommer och vilka värderingar jag bär på.
            </seg>
            <seg n="c67153c4">
              Värderingar! Dem kan man dela med andra som har annan social
              bakgrund självklart. Men det var inte det som var poängen i mitt
              anförande. Poängen var den omläggning ni har gjort av den ekonomiska
              politiken.
            </seg>
            <seg n="39e61afd">
              Det skulle vara intressant för mig att få höra hur Fredrik Reinfeldt
              nu motiverar varför Moderaterna vill ha 2 % överskott i offentliga
              finanser, det som under så många år har beskrivits som kollektivt
              sparande, av din företrädare Bo Lundgren som överbeskattning och
              av andra moderater som ett sätt att flå svenska folket på de besparingar
              som de själva skulle ha. Det skulle det vara intressant att få
              en redogörelse för.
            </seg>
            <seg n="12b75023">
              Och dessutom naturligtvis: Håller det ihop, det borgerliga alternativet,
              som du gör anspråk på att leda? Och var slutar den här diskussionen
              om det är på det viset att allting spretar åt alla håll? Välkommen
              upp i talarstolen!
            </seg>
          </u>
          <note type="speaker" n="3edf4b22">
            Anf. 70 FREDRIK REINFELDT (m) replik:
          </note>
          <u who="fredrik_reinfeldt_f17bb9" xml:id="i-f88d1bd787ae18a3-11" n="526e4a33">
            <seg n="f4e82f7a">
              Fru talman! Jag talade inte om Göran Perssons bakgrund jag talade
              om min egen. Och jag vägrar acceptera en föreställning om att
              vi skulle vara låsta i vårt valbeteende via vilka familjer eller
              förhållanden vi har fötts in i. Bygg inte gamla konfliktlinjer
              i en ny tid, när människor inte upplever detta som relevant längre.
            </seg>
            <seg n="0a71ae23">
              Det är sant att delar av vår ekonomiska politik läggs om, och
              att vi tycker att det är viktigt att plus och minus går ihop och
              att skattesänkningar är finansierade. Vi har också sagt att vi
              tycker att Sveriges skuldsättning är för hög, och därför kan vi
              tänka oss vissa överskott tills vi har kommit ned till det vi
              har sagt är vår målformulering, nämligen 40 % av bruttoskulden.
              Vi ställer inte upp på en evig överbeskattning av det slag som
              ligger i socialdemokratins målformuleringar.
            </seg>
            <seg n="eb74bf1e">
              Jag är övertygad om att borgerligheten är väldigt sams kring
              uppfattningen att vi ska föra en politik som gör det mer lönsamt
              att arbeta och som får företagen att vilja satsa och växa i Sverige.
              Kring detta finns en bred borgerlig samsyn av ett slag som saknas
              totalt inom det vänsterblock som Göran Persson leder.
            </seg>
          </u>
          <note type="speaker" n="3a02a393">
            Anf. 71 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-12" n="d6307e7f">
            <seg n="8bb13b32">
              Fru talman! Och ändå är det så att detta vänsterblock, om man
              nu kallar det så, har åstadkommit en politik under de senaste
              tio åren som har gett Sverige en bättre utveckling än alla de
              länder som har haft högerregeringar i Europa. Så är det ju. Det
              är bara att gå till offentlig statistik.
            </seg>
            <seg n="f7282fb5">
              Men vi ska bli bättre. Vi är stolta, men inte nöjda.
            </seg>
            <seg n="39104dc7">
              Jag har ingenting emot självklart inte att man omfattar samma
              värderingar fast man inte har samma sociala bakgrund. Socialdemokratin
              övergav idén om ett klassbaserat parti redan på 20-talet. Vi är
              ett idéparti.
            </seg>
            <seg n="d9a8f12c">
              Jag kan säga en sak till kammaren och till er som lyssnar där
              hemma. Socialdemokratin skulle aldrig komma på tanken att genomföra
              en stor skattesänkning, som nu Moderaterna gör, som betalas av
              dem som är arbetslösa, dem som är sjuka, dem som är förtidspensionärer
              och dem som är ålderspensionärer och har låg ålderspension, genom
              att man drar ned deras bostadstillägg. Det är så finansieringen
              av Moderaternas ekonomiska politik ser ut. Och det är klart att
              i detta ligger en värdering, Fredrik Reinfeldt, en värdering om
              att de som är fattigast, har det sämst ställt och har det svårast:
              för dem behövs lite mera piska. För andra som har förmögenheter
              behövs lite mera morot. Där ska man sänka skatterna.
            </seg>
            <seg n="bb894885">
              Visst känns det väl lite cyniskt och på något sätt lite märkligt
              när man motiverar denna politik med att hela syftet är att få
              människor att arbeta mer? Visst måste det vara märkligt för en
              förtidspensionär eller ålderspensionär att höra detta när man
              får sämre ekonomiska förmåner därför att Reinfeldt ska genomföra
              skattesänkningar för de bäst beställda? Det är värderingar. Det
              är om sådant politiken handlar, och det är om detta det står strid.
            </seg>
          </u>
          <note type="speaker" n="419b86f4">
            Anf. 72 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-11" n="a78cc901">
            <seg n="ac023ee8">
              Fru talman! En röst med oändligt mycket större auktoritet i den
              ekonomiska debatten än RUT och Anders Borg yttrade sig häromdagen,
              nämligen IMF. Det var en förödande kritik över regeringens politik,
              den växande arbetslösheten, underskottet i statsfinanserna och
              framför allt bristen på tillväxtåtgärder. Jag noterar att statsministern
              inte berörde den kritik jag hade om hans vilseledande av svenska
              folket när det gäller Sveriges position i den ekonomiska välståndsligan.
            </seg>
            <seg n="7aa6058b">
              Jag vill sluta med att säga att hade jag fått bestämma hade Göran
              Persson fått sin operation, för då hade vi haft en vårdgaranti
              här i landet. Jag hoppas att den går bra när den nu kommer.
            </seg>
          </u>
          <note type="speaker" n="4df1781b">
            Anf. 73 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-13" n="d6307e7f">
            <seg n="572f8cff">
              Fru talman! Jag är rörd över denna omtanke. Jag känner värmen
              strömma emot mig. Jag förstår hur folkpartisterna har legat och
              grubblat sig sömnlösa över mitt höftproblem. Tack, snälla Lars
              Leijonborg, för detta!
            </seg>
            <seg n="acb4806b">
              Jag lägger statistiken här i talarstolen, så kan du hämta den
              själv. Jag begick ett misstag: Jag sade Eurostat, och jag skulle
              ha sagt OECD. Därifrån hämtade jag mina siffror. Sverige har fjärde
              plats i Europa när det gäller BNP per capita.
            </seg>
            <seg n="d39fe8bf">
              Leijonborg har kommit undan lite lindrigt i dag. Det kanske han
              inte har gjort i och för sig, med tanke på att Folkpartiet just
              nu är hårt pressat. Det är helt uppenbart att det är ett parti
              som söker sin väg letar efter sin tappade själ, skulle man kunna
              säga. Det leds av en person som kallar sig entusiast, som han
              själv kanske skulle uttrycka det.
            </seg>
            <seg n="33535adc">
              Men det blir lite märkligt, Lars Leijonborg. Särskilt märkligt
              blir det när ni säger att den ekonomiska politik vi står för inte
              är ansvarsfull, när alla bedömare av det som ni har presterat
              säger att detta är det aktstycke, näst efter Kristdemokraternas,
              som är farligast för de offentliga finanserna. Det där får vi
              återkomma till så småningom.
            </seg>
            <seg n="c64d9c84">
              Jag tänker inte släppa det här, därför att jag vet av bitter
              erfarenhet vad det betyder när folkpartister får hand om ekonomin.
              När man nu har tagit in Carl B Hamilton igen, denne erfarne gamle
              man från Finansdepartementet, att vara vägledande vid utformningen
              av motioner ringer en varningens klocka. Den debatten får vi återkomma
              till.
            </seg>
            <seg n="0b8d9a1f">
              Tack ska du ha!
            </seg>
          </u>
          <note type="speaker" n="cd72643a">
            Anf. 74 LARS LEIJONBORG (fp) replik:
          </note>
          <u who="lars_leijonborg_6e9b34" xml:id="i-ace3abf98756a447-12" n="a78cc901">
            <seg n="64fd2765">
              Fru talman! Jag hinner bara säga en sak: När Folkpartiet var
              med och styrde Helsingforss läns landsting fanns det en vårdgaranti.
              Då hade Göran Persson fått sin operation.
            </seg>
          </u>
          <note type="speaker" n="d3b83f46">
            Anf. 75 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-14" n="d6307e7f">
            <seg n="81b1e2fe">
              Fru talman! Och varenda krona Folkpartiet använde var lånad.
            </seg>
          </u>
          <note type="speaker" n="c7696edb">
            Anf. 76 GÖRAN HÄGGLUND (kd) replik:
          </note>
          <u who="goran_hagglund_759c03" xml:id="i-d3cf327e480c8da9-7" n="6060f53e">
            <seg n="dc149426">
              Fru talman! Så har då statsministern sin vana trogen utifrån
              en upphöjd position recenserat omgivningen. Men väldigt lite har
              sagts om hur Socialdemokraterna själva har lyckats med maktutövningen
              tillsammans med Vänsterpartiet och Miljöpartiet.
            </seg>
            <seg n="3494353b">
              Jag nämnde tidigare i mitt anförande en rad tillkortakommanden
              och misslyckanden. Det är till exempel att 1,1 miljoner människor
              står utanför arbetsmarknaden lika många som krisåret 1993. Min
              uppfattning är att Sverige kan mycket bättre än det vi presterar
              i dag.
            </seg>
            <seg n="961ce016">
              Göran Persson nämnde inte med ett ord alkoholpolitiken. Har Socialdemokraterna
              gett upp? Vad vill man? Har man några idéer?
            </seg>
          </u>
          <note n="c98c4d3c">
            Till sist, med anledning av diskussionen om tjänstedirektivet:
            Har Margot Wallström hjärtat till vänster?
          </note>
          <note type="speaker" n="eed1979c">
            Anf. 77 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-15" n="d6307e7f">
            <seg n="a1aa8788">
              Fru talman! Jag tror att Göran Hägglund, kanske med tanke på
              att det är första gången, har varit lite överdrivet spänd. Annars
              skulle han ha hört vad jag har sagt om alkoholpolitiken i flera
              repliker.
            </seg>
            <seg n="6396292e">
              Poängen är den, Göran Hägglund, att jag gör kopplingen till tjänstedirektivet.
              Däri ligger en väldigt tydlig signal inför Europaparlamentsvalet.
              Se upp med dem som bara säger att det här med tjänstedirektivet
              ordnar sig, hur vi ska ha det med Systembolaget, Apoteksbolaget
              och Svensk Bilprovning, hur vi ska ha det med vård, skola och
              omsorg, hur vi ska ha det med kollektivavtalens ställning!
            </seg>
            <seg n="f96e998b">
              Vill man läsa dokumenten välvilligt kan det ordna sig. Men vi
              var med Hägglund, jag och några andra och läste dem på samma sätt
              när det gällde alkoholpolitiken 1994. Jag lägger inte skulden
              på någon. Jag kan bara konstatera att det inte blev som vi sade
              att det skulle bli. Det glider hela tiden. De krafter, högerkrafter,
              som finns i Europa sätter marknaden, den inre marknaden, före
              de sociala hänsynen.
            </seg>
            <seg n="4e5195c8">
              Skicka inte fler till Bryssel, Göran Hägglund, som tycker att
              det är viktigare än att slå vakt om en restriktiv svensk alkoholpolitik,
              svenska kollektivavtal som skyddar de sämst ställda på arbetsmarknaden
              och en politik som också tar hänsyn till att det vi har byggt
              upp gemensamt i vård, skola och omsorg ska styras av politiska
              beslut och inte av marknadens krafter! Det handlar det om.
            </seg>
            <seg n="eb6a04c7">
              Sedan har Kristdemokraterna ett hårt internt arbete framför sig
              att få ihop en budgetmotion till hösten den är utlovad om hur
              ni ska finansiera alla de jättelika skattesänkningar ni nu har
              tagit över från Moderaterna. Där ska jag säga precis som Per Ahlmark
              sade en gång i tiden: Lycka till!
            </seg>
          </u>
          <note type="speaker" n="b0459046">
            Anf. 78 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-7" n="6d51bcf9">
            <seg n="e74c2819">
              Fru talman! Egypten är ett land där fångar torteras och utsätts
              för omänsklig behandling, där krigsrättegångar genomförs för att
              döma människor som är anklagade för olika sorters brott. Egypten
              är ett land som Sverige normalt aldrig skulle avvisa någon till.
              Vi har nämligen skrivit på internationella konventioner som förbjuder
              oss att avvisa människor som hotas av just tortyr, omänsklig behandling
              och krigsrättegångar.
            </seg>
            <seg n="9d7f89bc">
              Trots detta avvisades två människor från Sverige i december 2001
              till Egypten. För att minska riskerna för att de här människorna
              skulle utsättas för omänsklig behandling utverkade den svenska
              regeringen så kallade garantier av den egyptiska regeringen för
              att ingen tortyr skulle förekomma.
            </seg>
            <seg n="1523c99d">
              Nu har det avslöjats att tortyr har förekommit, att de här människorna
              har utsatts för en behandling som vi borde känna avsky inför.
              Det har också avslöjats att rättegången som skedde för den ene
              av dem genomfördes som en krigsrättegång, utan normal rättssäkerhet
              som grund. Dessutom har det avslöjats att avvisningarna till Egypten
              skedde med hjälp av amerikansk säkerhetstjänst och efter begäran
              från USA. Det är häpnadsväckande.
            </seg>
            <seg n="29f867cd">
              Har statsministern haft kännedom om det här? Anser statsministern
              att vi måste vänja oss vid att andra länders säkerhetstjänster
              agerar på svensk mark? Vilket ansvar har den svenska regeringen
              för den tortyr som de avvisade till Egypten utsattes för? Har
              statsministern dragit några slutsatser av de gjorda avslöjandena?
            </seg>
          </u>
          <note type="speaker" n="db1bdc65">
            Anf. 79 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-16" n="d6307e7f">
            <seg n="de06829a">
              Fru talman! På mig faller alltid ansvaret. I den meningen finns
              ingen tvekan.
            </seg>
            <seg n="2954f57d">
              Det här är svåra frågor. Det är en gränsdragning, en balansgång,
              mellan rättssäkerhet och kamp mot terrorism. Vi samarbetar i det
              senare fallet med utländska underrättelsetjänster. Vi fattar beslut
              baserat på saklighet som handlar om den farlighet vi anser att
              individer har för vår säkerhet och för andras säkerhet.
            </seg>
            <seg n="6339a8cf">
              Ibland utlämnas folk, som i det här fallet, till länder där vi
              inte har fullt förtroende för rättssystemet. Då försöker vi skaffa
              oss garantier. Här har det uppenbarligen begåtts misstag och övergrepp
              i Egypten. Om så är fallet är det naturligtvis klandervärt.
            </seg>
            <seg n="a8b9b67e">
              Vi har försökt försäkra oss om att gå balansgången: kamp mot
              terrorism och bevarande av rättssäkerhet. Det är ingen lätt uppgift,
              men det är en nödvändig uppgift för en regering att försöka klara
              av.
            </seg>
          </u>
          <note type="speaker" n="bc239bea">
            Anf. 80 LARS OHLY (v) replik:
          </note>
          <u who="lars_ohly_d95919" xml:id="i-10939ea8e8e4ed92-8" n="6d51bcf9">
            <seg n="ae19fbe8">
              Fru talman! Visst är det viktigt att bekämpa terrorismen. Det
              ska göras med alla tillgängliga medel men med rättssäkerhet och
              mänskliga rättigheter som grund. Sviker vi det har vi också sagt
              att kampen mot terrorismen ska bedrivas på ett sätt som gynnar
              terrorismen, för då visar vi att vi är beredda att ta till omänsklig
              behandling i kampen mot terroristernas ondska. Det kan aldrig
              vara acceptabelt.
            </seg>
            <seg n="4cab66e0">
              Det kan aldrig vara så att rättssäkerheten blir någonting som
              vi ska balansera mot kampen mot terrorismen, utan kampen mot terrorismen
              ska ske genom att vi på alla sätt försöker bekämpa dem som har
              för avsikt att begå terroristiska brott. Men även sådana som anklagas
              för terrorism har rätt att behandlas rättssäkert i ett samhälle.
              Och har vi skrivit på internationella konventioner som innebär
              att vi inte ska avvisa människor som hotas av tortyr ska vi ta
              det på allvar. Vi ska inte avvisa människor som hotas av tortyr.
              Den enkla slutsatsen borde statsministern dra.
            </seg>
            <seg n="8ecb58ec">
              Dessutom är det uppseendeväckande att vi tillåter utländsk säkerhetstjänst
              att vara med och verkställa ett beslut som Sveriges regering har
              tagit. Är det så vi ska agera i förhållande till omvärlden i fortsättningen?
              Ska vi upplåta vårt territorium till säkerhetstjänster från andra
              länder och framför allt till en säkerhetstjänst från en superstat
              som det har ju visat sig inte alltid ser mänskliga rättigheter
              och rättssäkerhet som någonting som är värt att bevara eller utveckla?
              Nej, det här borde ha föranlett mer långtgående slutsatser från
              regeringen och från statsministern. Vi borde ha fått höra statsministern
              säga: Detta ska inte upprepas.
            </seg>
          </u>
          <note type="speaker" n="eedca597">
            Anf. 81 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-17" n="d6307e7f">
            <seg n="542250a6">
              Fru talman! Självklart ska inte sådant upprepas, om det går att
              beskriva på det vis som Lars Ohly nu gör. Samtidigt är det en
              regerings ansvar att se till att säkerheten också i Sverige kan
              hävdas. Det är en oerhört svår och grannlaga avvägning, och där
              använder vi oss ibland av information som vi byter till oss från
              främmande säkerhetstjänster. Det är grannlaga beslut, inga beslut
              som jag önskar att någon annan skulle behöva ta. Men icke desto
              mindre är de nödvändiga för landets egen säkerhet. Rättssäkerheten
              ska inte åsidosättas.
            </seg>
          </u>
          <note type="speaker" n="2083af37">
            Anf. 82 MAUD OLOFSSON (c) replik:
          </note>
          <u who="maud_olofsson_1bc509" xml:id="i-9c6fd6b48ee7f17c-9" n="06578984">
            <seg n="6db6c629">
              Fru talman! Jag undrar: Varför vill Göran Persson samarbeta i
              EU om socialpolitik, utbildningspolitik, arbetsmarknadspolitik
              och andra frågor, till exempel dagis, men inte ge en möjlighet
              för EU att agera med kraft när det gäller att förhindra konflikter,
              ett nytt Bosnien, ett nytt Irak?
            </seg>
            <seg n="612e7b4c">
              Varför ska det vara en utrikespolitik som stärker USA och försvagar
              FN? Det här stöder Göran Persson när han sitter bakom lyckta dörrar
              i Bryssel, men när han kommer hit flirtar han med en EU-kritisk
              opinion. Stå för dina åsikter som du också har haft i EU!
            </seg>
          </u>
          <note type="speaker" n="f39d9c07">
            Anf. 83 Statsminister GÖRAN PERSSON (s) replik:
          </note>
          <u who="goran_persson_061da9" xml:id="i-0bcfe3b20e4ea6e5-18" n="d6307e7f">
            <seg n="18fb8022">
              Fru talman! Jag noterar att Maud Olofsson inte svarar på den
              springande frågan: Är Centern beredd att acceptera majoritetsbeslut
              om utrikes- och säkerhetspolitik? Om svaret är ja, vilket framgår
              i Centerns program, har Centern övergivit alliansfriheten. Så
              måste jag läsa det tills jag får en förklaring av Maud Olofsson
              och andra ledande centerpartister.
            </seg>
          </u>
          <note type="speaker" n="5cde25ce">
            Anf. 84 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-5e8f96bf8b65aa14-0" n="526e4a33" next="i-0eda328b3c20232f-0">
            <seg n="b061278c">
              Fru talman! I en del var Göran Perssons besked lite förvirrande.
              Han nämnde mycket riktigt att vi ska välja till Europaparlamentet
              om 19 dagar men förde sedan mest en diskussion om vilken institution
              i EU han själv är mest förtjust i, nämligen ministerråden. Den
              retoriska följdfrågan blir: Var tror ni Göran Persson sitter någonstans?
            </seg>
            <seg n="5f8697ca">
              Men Europaparlamentet, ministerråden och kommission är faktiskt
              tre likvärdiga parter som får detta samarbete att fungera. I ministerråden
              finns Göran Persson och andra socialdemokratiska statsråd. I kommissionen
              finns Margot Wallström. Det behövs en borgerlig motvikt och en
              borgerlig övervikt i det organ vi ska rösta till den 13 juni.
              Vi kan inte ha socialdemokratiskt maktinflytande överallt. Se
              till att förändra det när ni röstar den 13 juni!
            </seg>
          </u>
          <note n="f5378132">
            Partiledardebatten var härmed avslutad.
          </note>
          <note n="8f17e825">
            2 § Justering av protokoll
          </note>
          <note n="73a6ec21">
            Justerades protokollet för den 19 maj.
          </note>
          <note n="eb8ddc8b">
            3 § Anmälan om återtagande av plats i riksdagen
          </note>
          <note n="ebc4c720">
            Andre vice talmannen meddelade att Per Landgren (kd) skulle återta
            sin plats i riksdagen från och med fredagen den 28 maj varigenom
            uppdraget som ersättare skulle upphöra för Jakob Forssmed.
          </note>
          <note n="9b1c6afe">
            4 § Anmälan om fördröjda svar på interpellationer
          </note>
          <note n="c02a7055">
            Till riksdagen hade inkommit följande skrivelser:
          </note>
          <note n="2366bf23">
            Interpellation 2003/04:457
          </note>
          <note n="7d41e4a7">
            Interpellation 2003/04:457 av Britt-Marie Danestig om studieavgifter
            vid universitet och högskolor
          </note>
          <note n="3acd4734">
            Interpellationen kommer att besvaras tisdagen den 1 juni 2004.
          </note>
          <u who="fredrik_reinfeldt_f17bb9" xml:id="i-0eda328b3c20232f-0" n="526e4a33" prev="i-5e8f96bf8b65aa14-0">
            <seg n="35cb2f48">
              Skälet till dröjsmålet är bland annat tjänsteresor och tidigare
              inbokade engagemang.
            </seg>
            <seg n="f4ce385d">
              Skälet till dröjsmålet är andra inbokade engagemang.
            </seg>
            <seg n="16e5ecd1">
              Interpellation 2003/04:488 av Inger Lundberg om miljöansvar för
              förorenad mark
            </seg>
            <seg n="f4ce385d">
              Skälet till dröjsmålet är andra inbokade engagemang.
            </seg>
            <seg n="f4ce385d">
              Skälet till dröjsmålet är andra inbokade engagemang.
            </seg>
          </u>
          <note n="102819e4">
            Thomas Östros
          </note>
          <note n="30c91ded">
            Interpellation 2003/04:482
          </note>
          <note n="4f6351cd">
            Interpellation 2003/04:482 av Lennart Beijer om ledningsrätt
            för elektroniska kommunikationsnät
          </note>
          <note n="3acd4734">
            Interpellationen kommer att besvaras tisdagen den 1 juni 2004.
          </note>
          <note n="f8a9b4e1">
            Lena Ingvarsson
          </note>
          <note n="f96399f2">
            Interpellation 2003/04:488
          </note>
          <note n="3acd4734">
            Interpellationen kommer att besvaras tisdagen den 1 juni 2004.
          </note>
          <note n="f8a9b4e1">
            Lena Ingvarsson
          </note>
          <note n="bb181beb">
            Interpellation 2003/04:489
          </note>
          <note n="6d7a8c31">
            Interpellation 2003/04:489 av Rigmor Stenmark om planering av
            köpcentrum
          </note>
          <note n="3acd4734">
            Interpellationen kommer att besvaras tisdagen den 1 juni 2004.
          </note>
          <note n="f8a9b4e1">
            Lena Ingvarsson
          </note>
          <note n="545b0df8">
            Interpellation 2003/04:497
          </note>
          <note n="f26e98ef">
            Interpellation 2003/04:497 av Mariam Osman Sherifay om etablering
            av fristående skolor
          </note>
          <note n="6c1315ae">
            Interpellationen kommer att besvaras måndagen den 14 juni 2004.
          </note>
          <note n="948507e6">
            Skälet till dröjsmålet är att det är fulltecknat till interpellationsdebatten
            i kammaren den 1 juni 2004.
          </note>
          <note n="102819e4">
            Thomas Östros
          </note>
          <note n="df396018">
            5 § Meddelande om ändring i kammarens sammanträdesplan
          </note>
          <note n="d2989ef6">
            Andre vice talmannen meddelade att tisdagen den 15 juni kl. 11.00
            skulle interpellationer besvaras. Tidigare aviserat arbetsplenum
            samt votering skulle utgå.
          </note>
          <note n="ec07ef1f">
            6 § Hänvisning av ärenden till utskott och beslut om förlängd
            motionstid
          </note>
          <note n="083d88e3">
            Föredrogs och hänvisades
          </note>
          <note n="70a3e3bd">
            Kammaren biföll talmannens förslag att motionstiden för ovanstående
            ärenden skulle förlängas till onsdagen den 23 juni .
          </note>
          <note n="a4639bb1">
            7 § Förnyad bordläggning
          </note>
          <note n="72f254f2">
            Föredrogs och bordlades åter
          </note>
          <note n="aacd07af">
            8 § Stärkt konsumentskydd vid småhusbyggande
          </note>
          <note type="speaker" n="6bd39cf0">
            Anf. 85 NICLAS LINDBERG (s):
          </note>
          <u who="unknown" xml:id="i-f3062805699d4ae2-0" n="2f386f22">
            <seg n="df5339ce">
              Fru talman! I det betänkande som vi nu ska debattera behandlas
              regeringens proposition om stärkt konsumentskydd vid småhusbyggande.
            </seg>
            <seg n="3156600e">
              Sedan den 1 januari 2000 har möjligheten till räntebidrag för
              uppförande av så kallade egnahem i princip försvunnit, och det
              har lett till att det numera är få som skaffar sig det konsumentskydd
              som tidigare utgjorde en förutsättning för att man skulle kunna
              erhålla det statliga bostadsstödet. Därför är den nuvarande kopplingen,
              som finns mellan det konsumenträttsliga regelverket och reglerna
              om statligt räntebidrag, inte längre ändamålsenlig.
            </seg>
            <seg n="962c79c2">
              Den nuvarande lagstiftningen ger inte heller alla konsumenter
              samma grundskydd, vilket regeringen vill ändra på med sitt förslag.
              Propositionen syftar också till att den konsumenträttsliga lagstiftningen
              i alla delar ska vara tillämplig även på småhusentreprenader.
            </seg>
            <seg n="8b03c285">
              Bostadsutskottet har lämnat ett särskilt yttrande, och två reservationer
              finns i betänkandet, som jag nu överlämnar för debatt.
            </seg>
          </u>
          <note type="speaker" n="76716104">
            Anf. 86 HENRIK VON SYDOW (m):
          </note>
          <u who="henrik_von_sydow_8da056" xml:id="i-d4622a56118951de-0" n="d5b69ded">
            <seg n="f676710f">
              Fru talman! Egen härd är guld värd står det skrivet på broderingar
              som pryder väggarna i ett inte helt oansenligt antal hus, villor
              och sommarstugor i det här landet. Just under helgen som passerade
              blev det mer än tydligt, tycker jag, att det knappast finns något
              större och mer svenskt fritidsintresse än hus och trädgård. Det
              är dessutom bland de dyraste fritidsintressena, fru talman, om
              vi tar hänsyn till fastighetsbeskattningen. Den är inte föremålet
              för dagens diskussion, men det stora intresset gör att det är
              viktigt och angeläget med ett gott, klart och tydligt konsumentskydd
              vid köp och byggande av hus, villor och sommarstugor. Vi ska veta
              vad vi betalar för. Vi ska få valuta för pengarna. Det är hederliga
              principer som ska ligga till grund för all konsumenträttslig lagstiftning,
              inte minst vad gäller köparens skydd vid småhusbyggande och småhusköp.
            </seg>
            <seg n="f97b6702">
              Vi stöder lagändringar som ger ett starkt konsumentskydd och
              ett tydligare förhållande mellan näringsidkare och konsumenter
              i småhusentreprenader. Den nu framlagda propositionen har dessvärre
              brister. Regeringens förslag innebär ett regelsystem som i flera
              avseenden är onödigt omfattande och därigenom riskerar att leda
              till ökade kostnader, mer byråkrati och större osäkerhet om konsumentens
              skydd i samband med småhusbyggande. Vi föreslår därför att propositionen
              avslås i sin helhet och omarbetas i flera avseenden innan riksdagen
              igen ges tillfälle att ta ställning i frågan.
            </seg>
            <seg n="aea65cae">
              Bland annat finns behov av utförligare analys av konsumenternas
              kostnader för lagförslagen. Regeringens förslag innebär ytterligare
              kostnader för konsumenterna. Många krav är helt rimliga att ställa,
              men vi ska ha vetskapen att svenska konsumenter kommer att få
              betala för det. Ökade krav på skriftlig dokumentation ökar den
              arbetstid som måste läggas ned på formkrav och byråkrati. Den
              skärpta konsumentgarantin vid fel innebär en ordentlig skärpning
              av dagens regler, både vad gäller felens art och följden av fel.
              Det gör att risktagandet för den enskilda företagaren och mäklaren
              ökar avsevärt. Krav på färdigställandeskydd respektive avhjälpandeskydd
              vid byggnadsarbeten kommer att driva upp kostnaderna för byggnaderna
              ytterligare. Mängden ärenden till byggnadsnämnderna som berörs
              av den nya försäkringen kommer att inte obetydligt öka i omfattning
              beroende på att arbetsbelastningen ökar för byggnadsnämnderna.
              Det gör att den avgift som varje konsument ska betala i ärenden
              om bygganmälan av allt att döma blir högre.
            </seg>
            <seg n="4ae1f302">
              Det hade varit önskvärt med en bättre utvecklad analys av de
              kostnader som konsumenterna i slutändan får stå för. Vi beklagar
              att regeringen visar ett sådant klent intresse för den sortens
              frågeställningar. Notan skickas helt enkelt vidare till svenska
              husköpare, men vi vet inte vad den går på.
            </seg>
            <seg n="53f7a090">
              Det saknas också en diskussion om vilka konsekvenser förslaget
              får för konkurrensen och möjligheterna för mindre byggföretag
              att utmana etablerade aktörer. Konkurrensverket har vid ett flertal
              tillfällen framfört att byggbranschen är en av de sektorer som
              har varit allra mest drabbad av bristande konkurrens och av svartjobb.
              Där finns inget kontrakt, och där finns än mindre något konsumentskydd.
              Det är knappast överraskande med tanke på att regelverken för
              branscherna förhindrar nya etableringar. Hela fastighets- och
              byggsektorn har under lång tid varit reglerad vilket sätter käppar
              i hjulet för en sund konkurrens.
            </seg>
            <seg n="6ac43c5a">
              Det är just en bättre, sundare och friskare konkurrens som skulle
              gynna husköpare och husbyggare i det här landet. Men regeringen
              väljer i detta sammanhang att inte titta närmare på förslag som
              skulle kunna stärka inslagen av en god och sund konkurrens.
            </seg>
            <seg n="41068cc7">
              Som framgår av regeringens förslag kommer många mindre bygginsatser
              och byggåtgärder som tidigare inte omfattades av någon obligatorisk
              byggfelsförsäkring nu att påtvingas detta. Beslutet att bygga
              ett mindre småhus eller fritidshus, att göra en nyinvestering,
              är många gånger av kostnadsmässigt begränsad omfattning. Därför
              kommer extrakostnaden för en byggfelsförsäkring att utgöra en
              förhållandevis stor del av det totala beloppet. I och med att
              byggfelsförsäkringen förenas med en självrisk på tre och ett halvt
              basbelopp kan försäkringsskyddet för mindre åtgärder i praktiken
              bli obefintligt.
            </seg>
            <seg n="f9628b9b">
              Vi motsätter oss att den obligatoriska byggfelsförsäkringen ska
              utvidgas på det sätt som regeringen föreslår. Det framstår som
              orimligt att belasta små projekt med kostnader för en byggfelsförsäkring
              som kanske inte ens efterfrågas eller fyller någon funktion på
              grund av reglerna om självrisk. För oss talar mycket för att byggfelsförsäkringar
              ska ha frivillighet som utgångspunkt. Det möjliggör en anpassning
              till det enskilda fallet. Nyttan med en obligatorisk försäkring
              för många mindre åtgärder i samband med småhus står inte i rimlig
              proportion till kostnaden.
            </seg>
            <seg n="881f411d">
              Mot bakgrund av detta anser jag att regeringen bör ges i uppdrag
              att återkomma till riksdagen med förslag på hur en byggfelsförsäkring
              kan utformas med större inslag av frivillighet och större anpassning
              till små och enskilda byggprojekt.
            </seg>
          </u>
          <note n="1bbdb687">
            Fru talman! Jag vill yrka bifall till reservation 1.
          </note>
          <note type="speaker" n="3a30d84c">
            Anf. 87 MARTIN ANDREASSON (fp):
          </note>
          <u who="martin_andreasson_f03825" xml:id="i-54400257d3a8d734-0" n="46136c90">
            <seg n="1f1adb59">
              Fru talman! Att köpa ett småhus är för de flesta den allra största
              affär man gör under sitt liv. Det är viktigt att vi kommer ihåg
              att de fall där det blir tvister, upptäcks fel eller där något
              annat som inte var planerat dyker upp under byggprocessen eller
              efteråt innebär det problem som ofta kan bli oerhört kostsamma
              för den enskilde konsumenten. Ett stärkt konsumentskydd vid småhusbyggande
              är viktigt för att trygga konsumentens intressen.
            </seg>
            <seg n="6f837e40">
              Vi är principiellt för att man ser över lagstiftningen och inför
              en tvingande lagstiftning till förmån för konsumenterna på fler
              områden än i dag. Tyvärr är dock regeringens förslag behäftat
              med så allvarliga brister att det inte bör antas av riksdagen
              i sitt nuvarande skick.
            </seg>
            <seg n="1683c201">
              Dagens lagstiftning bygger på vissa lagregleringar kompletterade
              med allmänna regler i form av avtalet ABS 95. Regeringen lyfter
              in bara en mycket liten del av det regelverk som nu används i
              praxis i själva lagstiftningen. Det kan inte vara till konsumentens
              fördel att man på så sätt skapar en oklarhet om vilka regler som
              i övrigt gäller.
            </seg>
            <seg n="fade8b39">
              Riksdagen bör därför avslå propositionen och uppdra åt regeringen
              att skyndsamt återkomma med ett reviderat lagförslag som innebär
              ett bättre konsumentskydd. Vi anser att mycket starka skäl talar
              för att ett sådant lagförslag bör innehålla krav på skriftligt
              avtal vid småhusentreprenad. Det är för de flesta mycket förvånande
              att man har krav på skriftligt avtal när man köper ett redan byggt
              hus medan det däremot inte finns något krav på skriftligt avtal
              när hus ska byggas. Krav på skriftlig form skulle, anser vi, undanröja
              de vanligt förekommande tvisterna om ändrings- och tilläggsarbeten.
            </seg>
            <seg n="109301df">
              Vi anser också att man noga bör överväga om det inte bör göras
              obligatoriskt med en slutbesiktning som utmynnar antingen i att
              entreprenaden godkänns eller underkänns. Att det inte finns ett
              sådant obligatorium anser vi inte är till konsumentens fördel.
            </seg>
            <seg n="8c806c88">
              I vår motion med beteckning 2003/04:L15 har vi utförligt beskrivit
              ett antal områden där vi anser att det lagförslag som vi i dag
              ska ta ställning till måste förbättras.
            </seg>
          </u>
          <note n="d2dca2f6">
            Med det som bakgrund, fru talman, vill jag yrka bifall till Folkpartiets
            reservation nr 2.
          </note>
          <note type="speaker" n="d20b60ff">
            Anf. 88 REZENE TESFAZION (s):
          </note>
          <u who="unknown" xml:id="i-f3062805699d4ae2-1" n="2f386f22">
            <seg n="d24b2133">
              Fru talman! En ny lagstiftning om stärkt konsumentskydd vid småhusbyggande
              är efterfrågad av många. Med den proposition som vi diskuterar
              i dag kommer den som bygger hus att få ett bättre skydd, och den
              ger bättre förutsättningar för att uppnå en god kvalitet i de
              småhus som byggs. Den nya lagstiftningen är tvingande till konsumentens
              förmån när det gäller försäljning av småhus och husbyggsatser
              samt uppförande och om- eller tillbyggnad av småhus.
            </seg>
            <seg n="99f965c7">
              Enligt propositionen bör det införas särskilda regler i konsumenttjänstlagen,
              konsumentköplagen och lagen om byggfelsförsäkring som stärker
              konsumentens ställning vid småhusentreprenader. Nytt är att det
              som konsumenten påstår har avtalats om arbetets omfattning och
              pris ska gälla om inte något annat framgår av ett skriftligt avtal.
              I propositionen föreslås också bestämmelser om slutbesiktning.
              Näringsidkaren ska svara för alla bristfälligheter som fanns vid
              den tidpunkt då arbetet godkändes vid slutbesiktning. Näringsidkaren
              ska också som huvudregel svara för bristfälligheter som visar
              sig inom två år.
            </seg>
            <seg n="77e4afd6">
              I lagen om byggfelsförsäkring ska man med denna lagstiftning
              ta in tvingande regler om färdigställande och avhjälpandeskydd
              vid byggande av småhus. Färdigställandeskyddet tryggar att kontraktsarbetena
              avslutas och ger skydd vid besiktningsanmärkningar. Avhjälpandeskyddet
              träder in sedan huset har byggts färdigt och garantitiden har
              gått ut. Detta skydd innebär att konsumenten får ersättning för
              sina kostnader när man själv åtgärdat eventuella byggfel och skador.
              Detta gäller under återstoden av den tioåriga preskriptionstiden.
              Byggnadsnämnden ska kontrollera att en byggfelsförsäkring finns
              i de fall en sådan är obligatorisk.
            </seg>
            <seg n="423d55f0">
              Fru talman! Två reservationer har lagts fram med anledning av
              betänkandet.
            </seg>
            <seg n="805785f6">
              Moderaterna vill avslå utskottets förslag i dess helhet. Det
              finns inget förvånande i Moderaternas reservation. Jag tänker
              då på att de som vanligt inte ser värdet av en generell lagstiftning
              som ger den enskilde konsumenten ett större skydd. I stället ser
              man i första hand till de hinder för företagen som de nya reglerna
              skulle innebära. Jag anser att när en enskild person ska göra
              en så omfattande investering som att bygga ett hus är det en självklarhet
              att konsumentskyddet ska vara så brett som möjligt.
            </seg>
            <seg n="8aca7622">
              Folkpartiet vill även de avslå propositionen i dess helhet men
              med motiveringen att konsumentskyddet inte är tillräckligt i förslaget.
              Jag anser att propositionen ger en rimlig avvägning av både konsumentens
              och näringsidkarens behov av skydd i samband med småhusentreprenad.
            </seg>
          </u>
          <note type="speaker" n="88b198a3">
            Anf. 89 HENRIK VON SYDOW (m) replik:
          </note>
          <u who="henrik_von_sydow_8da056" xml:id="i-d4622a56118951de-1" n="d5b69ded">
            <seg n="ba0bd152">
              Fru talman! Jag tror att den som lyssnade på mitt anförande inte
              hyser några tvivel om att vi visst eftersöker ett brett, klart,
              tydligt och gott konsumentskydd. Däremot har vi synpunkter på
              ett flertal av förslagen i just det här förslaget från regeringen,
              som vi inte tycker har en rimlig balans mellan å ena sidan konsumentens
              kostnader och företagens byråkrati och krångel och å andra sidan
              just ett tydligt, klart och gott konsumentskydd. Det går emot
              det syftet.
            </seg>
            <seg n="c2a46dd1">
              Jag tror att den största faran på byggmarknaden och vid husköp
              är den stora okunskap som finns, såväl hos köpare och konsument
              som hos byggare, om vilka regler som faktiskt gäller. Andelen
              avtal som sluts utan kontrakt är mycket omfattande. Svartsektorn
              växer i den här branschen som i många andra men extra tydligt
              här, vilket framhålls i rapporter inte minst från Konkurrensverket.
            </seg>
            <seg n="78460492">
              Problemet är att vi på flera sätt krattar manegen för detta.
              När vi driver upp kostnaderna för konsumenten med ett högt skydd
              och ökar krånglet och byråkratin för entreprenörer och byggföretagare
              gör vi också detta lättare. Vi sänker ribban. Det är förkastligt,
              det är inte rätt, det är fel, men vi sänker på så vis barriären
              mot att ge sig in på den svarta marknaden för dem som inte har
              råd att betala de kostnader som följer med reglerna.
            </seg>
            <seg n="1a19d50e">
              Jag beklagar verkligen det är återkommande, men jag beklagar
              det den här gången också att regeringen så pass tydligt slår ifrån
              sig den här aspekten, att man inte vill ta hänsyn till hur det
              ökade skyddet som man kallar det, den ökade risk som entreprenörer
              får bära, kommer att påverka priset. I propositionen behandlas
              detta mycket ytligt och bristfälligt.
            </seg>
            <seg n="bb1d5f0d">
              Jag vet inte om Rezene Tesfazion har ytterligare beräkningar
              på vad det här faktiskt kommer att kosta för svenska konsumenter
              som vill bygga sig ett småhus.
            </seg>
          </u>
          <note type="speaker" n="202af05e">
            Anf. 90 REZENE TESFAZION (s) replik:
          </note>
          <u who="unknown" xml:id="i-f3062805699d4ae2-2" n="2f386f22">
            <seg n="2529198b">
              Fru talman! Det vi diskuterar i dag är att förbättra konsumenternas
              ställning i denna fråga. När det gäller de tekniska frågor som
              du nämner kommer vi att se till dessa när vi följer upp den här
              lagen som vi inför i dag.
            </seg>
            <seg n="b04b2e1a">
              Vi får se hur det blir i framtiden. Det kommer att bli utvärdering
              och uppföljning av den här lagen som av alla andra lagar.
            </seg>
          </u>
          <note type="speaker" n="27e63c8c">
            Anf. 91 HENRIK VON SYDOW (m) replik:
          </note>
          <u who="henrik_von_sydow_8da056" xml:id="i-d4622a56118951de-2" n="d5b69ded">
            <seg n="a340b0a4">
              Fru talman! Jag kan bara konstatera att jag inte tycker att det
              där är något rimligt svar när vi ska anta en lag här i Sveriges
              riksdag. Vi kan inte bara säga att vi ska utvärdera den och att
              vi får se vad som händer. Hur dränerar inte det respekten för
              de lagar och regler som vi här säger ska vara för konsumentens
              skydd och rättigheter?
            </seg>
            <seg n="35055309">
              Här säger företrädare för regeringspartiet: Vi får se hur det
              slår. Vi får se hur det funkar. Vi ska utvärdera detta. Om vi
              redan i dag vet att okunskapen är stor och att intresset för konsumentens
              rättigheter och skydd just i sådana här avtal är lågt, vad blir
              det då om lagstiftaren har den attityd som Rezene Tesfazion precis
              gav uttryck för?
            </seg>
          </u>
          <note type="speaker" n="7a025fa4">
            Anf. 92 REZENE TESFAZION (s) replik:
          </note>
          <u who="unknown" xml:id="i-f3062805699d4ae2-3" n="2f386f22">
            <seg n="16fe4108">
              Fru talman! Återigen: Det viktigaste i dag, som jag ser det,
              är att förstärka konsumentens ställning i det här sammanhanget.
              Sedan är inte alla lagar vi stiftar perfekta till hundra procent.
              Därför säger jag att det är en viktig lag som vi inför i dag,
              och sedan får vi som sagt se hur det utvecklas. Vi kommer att
              följa upp detta och se hur det går i framtiden. Det viktigaste
              i dag är att vi visar hur viktig denna fråga är för konsumenten.
            </seg>
          </u>
          <note type="speaker" n="169fb43f">
            Anf. 93 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-4d56842872aab08c-0" n="f847cc2f">
            <seg n="0442632f">
              Fru talman! Som mina kolleger i Socialdemokraterna har glömt
              bort att säga är detta en samarbetsproposition mellan den socialdemokratiska
              regeringen och Vänsterpartiet. Nu kommer jag inte ihåg om även
              Miljöpartiet var med.
            </seg>
            <seg n="039e0698">
              Fru talman! Det här är en viktig proposition i den bemärkelsen
              att vi nu får ett stärkt konsumentskydd vid småhusbygge. Från
              Vänsterpartiets sida står vi bakom det här förslaget. Vi tycker
              att det är en bra början.
            </seg>
            <seg n="8ac6f2fd">
              Förslaget har behandlats i en utredning som har varit ute på
              remiss. De förslag som då har lagts fram stämmer helt överens
              med de förslag som utredningen lade fram, vilka inte heller fick
              någon särskild kritik.
            </seg>
            <seg n="b3b39693">
              Jag ser alltså fram emot de här förändringarna. Framför allt
              ser jag fram emot att förändringarna också får de konkreta konsekvenser
              som är positiva ur ett konsumentskyddsperspektiv.
            </seg>
          </u>
          <note n="06d28cf8">
            Föredrogs
          </note>
          <note n="93071fe5">
            Överläggningen var härmed avslutad.
          </note>
          <note n="754606b9">
            9 § Ny produktsäkerhetslag
          </note>
          <note type="speaker" n="f8dfe102">
            Anf. 94 HILLEVI LARSSON (s):
          </note>
          <u who="hillevi_larsson_b1be97" xml:id="i-bbb93106917870ff-0" n="47f7f24f">
            <seg n="df043c0d">
              Fru talman! Vi behandlar nu regeringens proposition om en ny
              produktsäkerhetslag och fyra motioner som är väckta med anledning
              av denna proposition.
            </seg>
            <seg n="d5aa14ea">
              Vi har tidigare haft en produktsäkerhetslag, och den här lagen
              ersätter alltså den gamla som har funnits. Anledningen till att
              den nya har kommit till är ett EG-direktiv som både Europaparlamentet
              och Europeiska rådet står bakom. Det är första gången som man
              på EU-nivå reglerar produktsäkerhet, och nu genomför vi alltså
              detta direktiv i svensk lagstiftning.
            </seg>
            <seg n="87042239">
              Egentligen är det ganska enkelt. Det ligger i själva namnet vad
              det handlar om: säkra produkter. Det propositionen nu lyfter fram
              är att det tydligt ska anges vad som är säkra produkter och vad
              som är farliga så att man vet det. Näringsidkarna har stora skyldigheter
              i det här avseendet. På eget initiativ ska de ge säkerhets- och
              varningsinformation om varor. De ska återkalla varor och tjänster
              som är farliga, både i konsumentled och i näringsled. De ska också
              bedriva ett förebyggande produktsäkerhetsarbete.
            </seg>
            <seg n="7e165f6e">
              Tillsynsmyndigheterna får också befogenheter. Det är framför
              allt Konsumentverket som har tillsyn, men det finns även andra
              myndigheter inom andra lagstiftningsområden som också berör produktsäkerhet,
              och de behåller sin tillsynsbefogenhet.
            </seg>
            <seg n="3fd0a47b">
              De här befogenheterna går ut på att man ska kunna göra förelägganden
              och utfärda förbud. Konsumentverket kan till exempel självständigt
              komma med egna förelägganden och förbud för att uppnå lagens syfte,
              nämligen produktsäkerhet.
            </seg>
            <seg n="8f73fae0">
              Det ska också vara möjligt att utdöma sanktionsavgifter till
              de näringsidkare som medvetet eller av oaktsamhet bryter mot den
              här lagen. Där kan det röra sig om alltifrån 5 000 kr till så
              mycket som 5 miljoner kronor i sanktionsavgift, men aldrig mer
              än 10 % av omsättningen per år för företaget. De ska alltså inte
              gå i konkurs på grund av det här.
            </seg>
            <seg n="43f4090b">
              Det är också väldigt viktigt att näringsidkarna samarbetar med
              varandra och tillsynsmyndigheterna på området. De ska också underrätta
              myndigheterna när de kommer över information om att en vara är
              farlig.
            </seg>
            <seg n="62655d94">
              Det här har behandlats av en särskild utredare. Det har även
              remissbehandlats. Det är alltså grundligt bearbetat. Det är också
              grunden för propositionen.
            </seg>
            <seg n="303c6ada">
              Det som omfattas är varor inom såväl näringsliv som det offentliga.
              Undantag är begagnade varor. Det innefattar även tjänster inom
              näringsverksamheten. Denna lag kompletterar och fyller ut annan
              speciallagstiftning så att produktsäkerhet ska råda över hela
              fältet.
            </seg>
          </u>
          <note type="speaker" n="c1debf11">
            Anf. 95 HENRIK VON SYDOW (m):
          </note>
          <u who="henrik_von_sydow_8da056" xml:id="i-d4622a56118951de-3" n="d5b69ded">
            <seg n="475569db">
              Fru talman! Också den nya produktsäkerhetslagen utgör en grundbult
              för konsumentskyddet. Den kringgärdar produktionen av tjänster
              och varor så att säkerhet och kvalitet upprätthålls och så att
              vi känner tillit till handel med och nyttjande av både varor och
              tjänster. Därför ser vi i de stora dragen positivt på den nya
              produktsäkerhetslagen och det direktiv som ligger till grund för
              lagstiftningen.
            </seg>
            <seg n="db497b55">
              Samtidigt konstaterar vi att en betydande mängd av de tjänster
              som betyder allra mest för många medborgare är offentligt producerade
              eller offentligt styrda. Konsumentskyddet på dessa områden är
              svagare än beträffande varor och tjänster som tillhandahålls i
              näringsverksamhet. I den offentliga verksamheten kan tjänster
              skada utan att produktsäkerhetslagen gäller.
            </seg>
            <seg n="b21fb76f">
              För konsumenterna innebär nuvarande lagstiftning påtagliga nackdelar
              beträffande möjligheterna att överblicka regelverken. Dessutom
              föreligger risken att vissa tjänster faller helt utanför produktsäkerhetsskyddet.
              Därför finns det stora fördelar med att utvidga produktsäkerhetslagen
              till att omfatta även tjänster som erbjuds i offentlig verksamhet.
              Lagstiftningen skulle därigenom bättre fungera som en bred garanti
              och därmed i grunden förstärka konsumentskyddet.
            </seg>
            <seg n="5baf9710">
              Fru talman! Det ter sig alltmer i den diskussion som vi har haft
              tidigare i utskottet med gränsytor mot detta som om det finns
              starka ideologiska skygglappar i frågan om konsumentskydd och
              offentlig sektor. Det verkar ibland snarare vara offentlig sektor
              som ska skyddas än konsumenterna. Det är sorgligt, för offentlig
              sektor handlar just om de mycket viktiga tjänsterna. Färdtjänst,
              hemtjänst och tjänster i hälsovården är förstås angelägna och
              viktiga tjänster i alla människors liv. Men det är de som är skyddade
              från de höga krav som varje enskild medborgare kan ställa på hantverkare
              och andra serviceföretag.
            </seg>
            <seg n="3e6ca15f">
              Det är inte rätt. Kontrollen av säkerheten ska vara god också
              i den offentliga miljön. Därför får vi inte sätta den offentliga
              sektorn på undantag när det gäller konsumentskyddet. Därför yrkar
              jag bifall till reservation 1.
            </seg>
          </u>
          <note type="speaker" n="476dd799">
            Anf. 96 MARTIN ANDREASSON (fp):
          </note>
          <u who="martin_andreasson_f03825" xml:id="i-54400257d3a8d734-1" n="46136c90">
            <seg n="3c832430">
              Fru talman! Produktsäkerhetslagen är en central lagstiftning
              som lägger grunden för säkra och trygga varor och tjänster. Vi
              kan också passa på att konstatera att detta är en av de många
              lagar som tillkommit inom det europeiska samarbetet, där Europas
              länder nu tillsammans kommit överens om att höja ambitionen för
              att trygga den enskildes ställning som konsument av varor eller
              tjänster. Att det europeiska samarbetet har bidragit till detta
              tycker jag kan vara väl värt att komma ihåg i dessa tider när
              vi närmar oss Europavalet.
            </seg>
            <seg n="fbb90477">
              Men lagförslaget har brister. Framför allt finns det ingen grund
              för att enbart låta sådana tjänster som tillhandahålls inom näringsverksamhet
              täckas in, medan däremot motsvarande tjänster som tillhandahålls
              i offentlig regi inte täcks in.
            </seg>
            <seg n="e2430844">
              Självklart finns det olika slags tjänster som det inte vore meningsfullt
              att försöka inkludera i produktsäkerhetslagen. Men i den mån en
              viss typ av tjänst omfattas av produktsäkerhetslagen anser vi
              i Folkpartiet att detta måste gälla oavsett om den tillhandahålls
              inom privat eller offentlig verksamhet.
            </seg>
            <seg n="0ae2e0df">
              Produktsäkerhetslagen innehåller bara allmänna bestämmelser som
              syftar till att motverka att varor och tjänster orsakar skada
              på person eller egendom. Sedan kan man komplettera den lagstiftningen
              med speciallagstiftning på ett stort antal områden. Där har vi
              redan i dag livsmedelslagen, läkemedelslagen, fordonslagen, ellagen
              och så vidare.
            </seg>
            <seg n="5c32300c">
              Det finns inga principiella hinder mot att på motsvarande sätt
              skapa en samordning mellan produktsäkerhetslagen och andra lagar
              som reglerar farozoner i olika delar av offentlig tjänsteproduktion.
              Därför anser vi från Folkpartiet att konsumentperspektivet måste
              stärkas också när det gäller tjänster inom den offentligt finansierade
              sektorn. Vi anser att regeringen bör återkomma med ett förslag
              om hur produktsäkerhetslagen kan utvidgas till att omfatta relevanta
              tjänster i offentlig regi.
            </seg>
            <seg n="32c800e6">
              Vi har två reservationer i detta betänkande, men för tids vinnande
              yrkar jag bifall enbart till reservation nr 1.
            </seg>
          </u>
          <note type="speaker" n="8e792ea2">
            Anf. 97 YVONNE ANDERSSON (kd):
          </note>
          <u who="yvonne_andersson_b37e40" xml:id="i-e731cb2f7f71d297-0" n="03a2dae4">
            <seg n="d39a4fab">
              Fru talman! Den aktuella propositionen som behandlas i vårt betänkande
              handlar om en anpassning av svenska lagar till EU:s direktiv.
              Den tar upp många bra synpunkter, men på en punkt anser vi kristdemokrater
              att produktsäkerhetslagen ska utvidgas så att den också omfattar
              offentligt tillhandahållna varor och tjänster.
            </seg>
            <seg n="83777462">
              Sverige har ju redan nu valt en bredare produktsäkerhet än direktivet
              anger. Att ytterligare utvidga den svenska produktsäkerheten till
              att även gälla offentliga tjänster skulle därför inte innebära
              några problem i förhållande till direktivet. Vi vill att en utredning
              tillsätts för att en sådan utvidgning av produktsäkerhetslagen
              ska kunna genomföras.
            </seg>
          </u>
          <note n="83b59f5b">
            Mycket har redan tidigare sagts om detta som vi instämmer i.
            Jag yrkar för Kristdemokraternas räkning bifall till reservation
            nr 1 under mom. 2.
          </note>
          <note type="speaker" n="448a9d37">
            Anf. 98 VIVIANN GERDIN (c):
          </note>
          <u who="viviann_gerdin_444e1c" xml:id="i-dc99636034fbce71-0" n="53e1f56f" next="i-4e1d2749f6b08c46-0">
            <seg n="b779237c">
              Fru talman! Ledamöter! Förslaget om en ny produktsäkerhetslag
              har utarbetats efter påpekanden från EU-kommissionen. Syftet med
              den nya lagen är att man ska stärka konsumenternas ställning vid
              köp av varor och tjänster från den privata marknaden. Lagen avser
              även att stärka konsumenternas köp av varor som försäljs inom
              offentlig verksamhet. Det är bra, tycker vi, och det instämmer
              vi i.
            </seg>
            <seg n="61296fb1">
              Däremot omfattar förslaget inte tjänster som tillhandahålls inom
              offentlig verksamhet. Och detta är en brist, anser vi inom Centerpartiet.
              Vi har också i en motion fört fram att vi gärna hade sett att
              en utredning hade kommit till stånd för att se över hur vi kan
              stärka konsumentskyddet även för tjänster erhållna inom offentlig
              verksamhet. Det blev nu inte majoritet inom lagutskottet för en
              utredning. Tiden har heller inte varit med oss eftersom EU-direktivet
              redan skulle ha varit infört i januari i år.
            </seg>
            <seg n="7063089d">
              Centern tycker att vi har kommit långt på vägen för ett bra konsumentskydd,
              men det återstår fortfarande en hel del. Det hade därför varit
              av stort värde att få en ordentlig utredning som belyser konsumentmakten
              även inom de offentliga verksamheterna. Först därefter med ett
              ordentligt underlag hade vi kunnat väga för- och nackdelar med
              nuvarande speciallagstiftningar alternativt en utökad produktsäkerhetslag,
              som även hade inkluderat tjänster inom offentlig verksamhet.
            </seg>
            <seg n="af2d8c90">
              EU har också uppmärksammat tjänster och säkerhet. Men det verkar
              för oss som att regeringen inte vågar ta strid och inte heller
              vara pådrivande för att utöka detta även för tjänster inom den
              offentliga sektorn.
            </seg>
            <seg n="4a3af432">
              Med vetskap om händelser där alltfler brukare anger att de känner
              vanmakt när de ifrågasätter tjänster tillhandahållna inom offentlig
              verksamhet tycker vi att det hade varit vår skyldighet att reagera
              och agera för att ytterligare säkra och förbättra de olika verksamheterna
              också sett ur ett konsumentperspektiv.
            </seg>
            <seg n="71b367aa">
              Att de allra flesta får ett bra bemötande inom offentlig verksamhet
              ska också sägas, men fokus måste också sättas på den som inte
              får ett bra bemötande. Hur går vi nu vidare för att förbättra
              brukarnas och patienternas ställning inom den offentligt bedrivna
              verksamheten? Den frågan återstår med tanke på utskottsmajoritetens
              ställningstagande.
            </seg>
            <seg n="cfdab724">
              Därför vill jag avsluta med att säga att Centerpartiet instämmer
              med övriga reservanter i reservation nr 1 till förmån för våra
              motionskrav om en utredning.
            </seg>
          </u>
          <note n="06d28cf8">
            Föredrogs
          </note>
          <note n="87a0eda0">
            Ajournering
          </note>
          <note n="1befc992">
            Kammaren beslutade kl. 16.02 på förslag av andre vice talmannen
            att ajournera förhandlingarna till kl. 18.00.
          </note>
          <u who="viviann_gerdin_444e1c" xml:id="i-4e1d2749f6b08c46-0" n="53e1f56f" prev="i-dc99636034fbce71-0">
            <seg n="59065247">
              Återupptagna förhandlingar
            </seg>
          </u>
          <note n="e440d0a3">
            Förhandlingarna återupptogs kl. 18.00.
          </note>
          <note n="d53719b8">
            9 § (forts.) Ny produktsäkerhetslag (forts. LU29)
          </note>
          <note type="speaker" n="2e167ec9">
            Anf. 99 NICLAS LINDBERG (s):
          </note>
          <u who="unknown" xml:id="i-f3062805699d4ae2-4" n="2f386f22">
            <seg n="970794f9">
              Herr talman! Vi debatterade det här betänkandet även redan före
              uppehållet. Det är alltid lite svårt att starta om, men jag ska
              göra mitt bästa för att engagera mina utskottskolleger, så ska
              vi se om vi inte kan få lite fart i diskussionen ändå.
            </seg>
            <seg n="485a690a">
              Olika debattörer har försökt att utmåla oss socialdemokrater
              som totalt ointresserade av att öka människors möjligheter att
              hävda sin rätt till offentlig service av hög kvalitet. På sätt
              och vis faller det försöket på sin egen orimlighet. Varför skulle
              vi vara emot det? Vi är ju ett av de partier som är mest för den
              offentliga sektorn och den gemensamma servicen.
            </seg>
            <seg n="00bd5829">
              Den service som den offentliga sektorn tillhandahåller ska vara
              av hög kvalitet. Den ska ges till var och en efter behov och finansieras
              gemensamt av var och en efter förmåga. Att man blir illa bemött
              eller inte får den service man har rätt till är oacceptabelt.
              Här har den offentliga sektorn all anledning att bättra sig. Nu
              var det sagt, och det borde inte råda något tvivel om var Socialdemokraterna
              står i frågan.
            </seg>
            <seg n="ad4fe959">
              För oss handlar den här diskussionen om en djup ideologisk grundinställning,
              precis som jag gissar att den gör för de borgerliga partierna.
              Mitt i debatten om produktsäkerhetslagen märks helt plötsligt
              en skiljelinje i svensk politik.
            </seg>
            <seg n="e0bc26ee">
              Vi socialdemokrater vill ha ett samhälle där alla som medborgare
              och invånare, inte som kund, omfattas av den generella välfärden.
              I den generella välfärden ingår offentliga tjänster såsom vård
              och omsorg. Vi ser det som sociala rättigheter, inte en vara eller
              en tjänst som man ska behöva shoppa som kund. Kund är man på en
              marknad. Sociala rättigheter följer av demokratiskt fattade beslut.
            </seg>
            <seg n="758d9134">
              Prototypen för marknadsekonomin, det fria kundvalet, är just
              marknaden i dess klassiska form. Olika producenter presenterar
              sina varor. Konsumenterna väljer ut vad de vill ha. Blir konsumenterna
              inte nöjda kan de söka sig till en annan marknad. Får inte producenten
              sälja kan den också söka sig till en annan marknad. Köparen är
              bara ansvarig för sina egna inköp, och säljaren har inget ansvar
              för att konsumenterna får vad de behöver. Om någon inte kan betala
              och därför blir utan är det inte säljarens problem.
            </seg>
            <seg n="7f0f4686">
              Prototypen för demokratin däremot är sockenstämman, där socknens
              bönder samlades för att diskutera skötseln av gemensamma angelägenheter.
              Där hade alla rätt att framföra sina åsikter men också ett ansvar
              för att besluten blev verklighet. I det demokratiska systemet
              har vi inte bara ansvaret för att vi själva får del av nyttigheter
              som vård och skola. Vi har också ett ansvar för att alla andra
              får del av det. Vi är på en och samma gång producenter och konsumenter.
              Vi använder oss av samhällstjänsterna, men vi är också delaktiga
              i produktionen av dem. Om vi gör om sociala nyttigheter till varor
              och tjänster som vi shoppar som vilka skor eller semesterresor
              som helst, försvinner det gemensamma ansvaret och solidariteten
              mellan människor.
            </seg>
            <seg n="b7874096">
              Vi vet alla att Moderaterna har som strategi att bli lite mjukare
              och mysigare och att man håller på att paketera om sin politik
              i den riktningen. Men det som spökar i den här frågan är som vanligt
              privatiseringsivern och avregleringslusten. Men man vet att det
              medborgerliga stödet för det är ganska svagt. Därför försöker
              man nu gå bakvägen och likställa privat och offentligt genom att
              hävda att till exempel produktsäkerhetslagen och andra konsumentlagar
              ska göras gällande för de offentliga tjänsterna för att ytterligare
              sudda ut gränserna. Det här är anledningen till att jag som socialdemokrat
              är så emot privatiseringen.
            </seg>
            <seg n="9518aa9f">
              Det är förvånande att till exempel Centerpartiet så tveklöst
              ställer sig bakom en sådan här inriktning. Antingen har Centerpartiet
              ändrat grundinställning eller så har man inte förstått Moderaternas
              avsikt.
            </seg>
            <seg n="6e56df5a">
              Det kan låta bra att även offentliga tjänster ska omfattas av
              produktsäkerhetslagstiftningen. Men vad betyder det egentligen?
              Det låter som att offentliga tjänster inte omfattas av några regler
              över huvud taget.
            </seg>
            <seg n="5ac6bb7f">
              Centerpartiet, med sin folkrörelsetradition och värnandet av
              den lokala demokratin, borde vara mycket medvetet om att medborgarna
              har ett skydd även på detta område. När rättsförhållandet mellan
              en kommun och en enskild är offentligrättsligt reglerat står andra
              medel till förfogande än vad som finns på den privata marknaden.
            </seg>
            <seg n="40eb7bfd">
              På det här området anger den offentligrättsliga lagstiftningen
              vilka krav som ställs på tjänster. Det gäller hälso- och sjukvårdslagen,
              skollagen med flera lagar. Övervakning av kvalitetsnivån sker
              genom den statliga tillsynsverksamheten, till exempel genom Socialstyrelsen
              och Skolverket. Inom landstinget finns patientnämnder som tar
              till vara sjukvårdsbrukarnas klagomål och synpunkter. Och i många
              kommuner utvecklas kvalitetsgarantier för den offentliga sektorn,
              och rutiner för en systematisk klagomålshantering tas fram. Kommunala
              beslut kan angripas genom kommunalt förvaltningsbesvär. Vi har
              också den tillsyn som Riksdagens ombudsmän och Justitiekanslern
              utövar samt den skadeståndsskyldighet som kan följa av skadeståndslagen.
              Skyddet är starkt och vilar på en egen lagstiftning som särskiljer
              skoaffären från hemtjänst och akutvårdsmottagning.
            </seg>
            <seg n="d600481b">
              De offentliga tjänsterna, som är en del av vårt välfärdssamhälle,
              ser vi som sociala rättigheter och inte som vilka varor som helst.
              Dessa tjänster ska därför behandlas på sockenstämman och inte
              på marknadstorget.
            </seg>
            <seg n="9d1d357e">
              Om Centerpartiet verkligen har för avsikt att stärka skyddet
              för medborgarna vad gäller de offentliga tjänsterna, borde man
              i stället driva frågan om att stärka den offentligrättsliga lagstiftningen
              tillsammans med oss socialdemokrater.
            </seg>
            <seg n="25d17f19">
              Att försöka fixa en lagstiftning som likställer korvkiosken och
              bilverkstaden med akutvårdsmottagningen eller dagmamman är inte
              vägen att gå. I stället för att skärpa kraven på till exempel
              kommunerna att förbättra brukarnas position är det rimligare att
              man försöker ändra kommunallag, skollag, socialtjänstlag, plan-
              och bygglag eller varför inte bibliotekslagen. Då skulle man slå
              vakt om den offentliga sektorn med hög kvalitet och ett stärkt
              brukarinflytande.
            </seg>
            <seg n="068ffd2c">
              Jag vill avsluta med att återge kloka ord som sagts av en man
              från den här talarstolen i just den här frågan. Den kloka mannen
              sade ungefär så här: Jag tycker inte att man ska jämföra de offentliga
              tjänsterna rakt av, som det förs fram från de borgerliga. Redan
              i dag finns det instanser som man kan vända sig till om man som
              nyttjare av offentliga tjänster har klagomål. Så bör det förbli
              också. Jag vet att Kristdemokraterna och andra borgerliga partier
              gärna vill privatisera det mesta som går att privatisera. Då blir
              det kanske nödvändigt att också se över konsumentskyddet ur den
              aspekten, men där är vi tack och lov inte i dag.
            </seg>
            <seg n="f4d8fe33">
              Jag skulle kunna säga ja och amen till detta kloka och erkänna
              att jag lätt kunnat ta intryck av detta kloka sagda. Den kloka
              mannen som gjorde intryck på mig var Ulf Holm från Miljöpartiet,
              som så varmt talade emot just det som de borgerliga vill. Jag
              befarar dock att Ulf Holm inte lyckades övertyga vare sig sig
              själv eller sitt miljöparti. Jag befarar till och med att det
              nu är just Miljöpartiet som kommer att se till att vi hamnar just
              där som de tidigare inte ville genom att de plötsligt är beredda
              att överge sin tidigare linje och rösta med de borgerliga.
            </seg>
            <seg n="3e7f1745">
              Herr talman! Än slank de hit, än slank de dit. Socialdemokraterna
              svävar inte på målet. Vi vill ha både konsumentmakt och medborgarmakt
              inte bara det ena. Jag yrkar bifall till förslaget i lagutskottets
              betänkande nr 29.
            </seg>
          </u>
          <note type="speaker" n="e0aee6ef">
            Anf. 100 HENRIK VON SYDOW (m) replik:
          </note>
          <u who="henrik_von_sydow_8da056" xml:id="i-d4622a56118951de-4" n="d5b69ded">
            <seg n="9be5a28e">
              Herr talman! Niclas Lindberg påstår här att Moderaterna håller
              på och paketerar om sin politik. Då vill jag bara upplysa om att
              det här förslaget ställdes av Moderaterna första gången 1988.
              Det var några år sedan. Någon särskilt ny paketering har alltså
              just det här förslaget inte.
            </seg>
            <seg n="be6f1fb0">
              Niclas Lindberg försöker också peka på att det här är något som
              handlar om avregleringar. Det är faktiskt precis tvärtom. Det
              här handlar ju om vilka rättigheter man ska ha gentemot det som
              inte är avreglerat, gentemot det som vi själva har makten över,
              det som vi själva bestämmer över. Det är vad det handlar om. Det
              här handlar inte om avregleringar, om att öppna upp. Det handlar
              just om vilka villkor och spelregler som ska gälla för det som
              vi själva här inne har makten över.
            </seg>
            <seg n="5b111b3e">
              Det sägs vidare att Socialdemokraterna är de som är allra mest
              för den offentliga sektorn. Jag vet inte om man kan mäta på det
              sättet, att man är olika mycket för den offentliga sektorn. Vi
              är också för en stark, bra offentlig sektor. Det är ingen tvekan
              om den saken. Men det som man noterar här får ett klart negativt
              tonfall mot bakgrund av att Socialdemokraterna på senare tid har
              utvecklat en historia av att snarare skydda system än människor.
              Det blir ganska tydligt i det här.
            </seg>
            <seg n="98728c5b">
              Jag kan fortfarande inte begripa denna skillnad mellan varor
              och tjänster som produceras inom näringslivet och tjänster som
              produceras i det offentligas regi. Det är ett slags märklig protektionism
              som kommer till uttryck i detta. I den mån en tjänst omfattas
              av produktsäkerhetslagen ska lagen rimligen gälla oavsett om tjänsten
              tillhandahålls inom ramen för privat eller offentlig verksamhet.
              Det är väl en rätt rimlig princip. Varför är ni motståndare till
              just den principen?
            </seg>
            <seg n="d7e0e6ab">
              En utredning får väl sedan titta på var det konkret kommer att
              vara störst behov. Varför ska vissa tjänster falla utanför konsumentskyddet?
              Varför ska likartade tjänster bli föremål för olika kontroll?
              Ditt anförande tidigare gav inte svar på det.
            </seg>
          </u>
          <note type="speaker" n="ce0a0f54">
            Anf. 101 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-5" n="2f386f22">
            <seg n="8307c74f">
              Herr talman! Det var bra att Henrik von Sydow gjorde mig uppmärksam
              på att ni har drivit det här sedan 1988. Det gjorde ju, på något
              sätt, inte saken bättre.
            </seg>
            <seg n="66514dc6">
              Jag tyckte nog att jag försökte vara ganska klar och tydlig i
              mitt anförande när det gällde att beskriva varför offentliga tjänster,
              till exempel det du själv nämnde tidigare från talarstolen, hemtjänst,
              färdtjänst och annat, inte kan jämställas med varor eller tjänster
              som tillhandahålls av bilverkstaden, skoaffären eller något annat.
              Det gör mig lite bekymrad att det största oppositionspartiet ändå
              tar så lättvindigt på den skillnad som finns mellan civil, privat,
              rätt och offentlig rätt. Det kan man också se när man läser motionerna.
              De är ganska ytliga och föga problematiserande i fråga om att
              man nu så här radikalt vill byta fot mellan de här två lagstiftningssystemen.
            </seg>
            <seg n="cf4b0e29">
              Jag vill också kommentera det som finns någorlunda undangömt
              i Henrik von Sydows kommentar, att det skulle vara olika regler
              gällande varor, i produktsäkerhetslagens bemärkelse, som produceras
              av det privata näringslivet och det som också produceras av den
              offentliga sektorn. Det är ju inte sant. I propositionen finns
              det en konkurrensregel som säger att om säkerhetskraven regleras
              i någon annan speciallagstiftning ska denna tillämpas oavsett
              vem som producerar varan. Därmed finns inte den här konkurrenshämmande
              effekten, som Henrik von Sydow pratar om.
            </seg>
          </u>
          <note type="speaker" n="90530bb6">
            Anf. 102 HENRIK VON SYDOW (m) replik:
          </note>
          <u who="henrik_von_sydow_8da056" xml:id="i-d4622a56118951de-5" n="d5b69ded">
            <seg n="ba1e4f0e">
              Herr talman! Jag kan fortfarande inte förstå det här. Jag tycker
              att det är ett dråpligt motsägelsefullt resonemang. Tidigare gjordes
              hänvisningar till att inte jämföra korvkiosken med de tjänster
              som man får inom till exempel vården, skolan och omsorgen hemtjänsten
              och färdtjänsten. Frågeställningen är ju: Var ska skyddet, ens
              riktiga, materiella, rättigheter, rimligen vara som starkast?
              Vi talar om cykelreparatörer, korvkiosker och elektronikbutiker
              jämfört med det som nästan alla människor tycker är det viktigaste
              i tillvaron, just de tjänster som det offentliga tillhandahåller.
            </seg>
            <seg n="a4e7f92d">
              Är det inte då en paradox att ditt svar där, Niclas Lindberg,
              är att hänvisa till att medborgare som har problem, som känner
              frustration, som inte får sina rättigheter utförda eller levererade,
              ska vända sig till en sockenstämma, engagera sig i kommunpolitiken
              eller rösta rätt i kommunalvalet? Det är inte min bild av hur
              man faktiskt bygger en bra offentlig sektor. Där måste jag som
              konsument och medborgare på samma gång ha vissa säkra, materiella
              rättigheter gentemot det offentliga. Svaret kan inte vara att
              hänvisa till kommunpolitiken, att engagera sig mer där, eller
              till sockenstämman, som tidigare gjordes.
            </seg>
            <seg n="22a55815">
              Vi är mycket tydliga. Vi företräder hårda krav på privata företag
              som levererar både varor och tjänster. Vi ska vara lika tydliga
              här också. Vi ska inte bara racka ned på dem, utan samma hårda
              krav måste rimligen också riktas på det offentliga.
            </seg>
          </u>
          <note type="speaker" n="1f4d26e9">
            Anf. 103 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-6" n="2f386f22">
            <seg n="bc7a5998">
              Herr talman! Faktum kvarstår att jag inte tycker att det är samma
              sak att tillhandahålla varmkorv med bröd som att producera skola,
              vård eller omsorg. Det går alltså inte heller att baka ihop de
              två sakerna i en gemensam lagstiftning som ska skydda dig både
              som kund och som medborgare.
            </seg>
            <seg n="3bbbca10">
              Det är en lögn att påstå att det saknas skydd inom den offentliga
              sektorn. Jag försökte just påvisa alla de skyddsmekanismer, myndigheter
              och annat, som slår till om du är missnöjd som medborgare. Det
              finns också speciallagstiftning, som jag precis nämnde. Det är
              till exempel hälso- och sjukvårdslagen, där det tydligt sägs att
              man ska ha en patientnämnd som hanterar bemötandekrav och klagomål
              som du kan ha på till exempel hälso- och sjukvården. Vi har också
              Hälso- och sjukvårdens ansvarsnämnd, som bedömer disciplinärenden.
            </seg>
            <seg n="c0a63066">
              Jag påpekade just att om det är så att man vill stärka medborgarens
              rättigheter i förhållande till det som erbjuds inom till exempel
              hälso- och sjukvård, eller inom skola eller barnomsorg, är det
              inte via den civilrättsliga konsumentlagstiftningen man gör de
              förändringarna. Då skärper man kraven i de offentligrättsliga
              lagstiftningarna.
            </seg>
          </u>
          <note type="speaker" n="4da36bf5">
            Anf. 104 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-e731cb2f7f71d297-1" n="03a2dae4">
            <seg n="5d67af10">
              Herr talman! Niclas Lindberg lyckades verkligen blåsa liv i den
              här debatten inte minst genom att angripa oss som har reserverat
              oss på punkter där man nästan skulle kunna tro att Niclas Lindberg
              inte har förstått sig på vad det här innebär egentligen. Han talar
              om sockenstämma och marknadstorg. Kristdemokraterna skulle ägna
              sig åt privatisering. Den här propositionen och det här betänkandet
              handlar över huvud taget inte om det. Inte alls. Tvärtom handlar
              det om den enskilda människan, och det handlar allra mest om dem
              som är svagast. Det är dem som Niclas Lindberg och hans parti
              i det här läget struntar i. Vad är det vi vill egentligen? Jo,
              vi vill att samma starka konsumentskydd ska finnas för varje människa
              alldeles oavsett om man väljer en tjänst i privat eller offentlig
              regi. Ofta är det faktiskt de allra svagaste, de som är i mest
              behov av hjälp, som av rutin väljer offentlig regi. De har helt
              enkelt inte ork att fundera på privata alternativ.
            </seg>
            <seg n="9eda723f">
              En gång i tiden breddades produktsäkerhetslagen och utvidgades
              till att gälla samma varor alldeles oavsett huvudmannen, om det
              var offentlig eller privat huvudman. Vad är det vi vill? Jo, vi
              vill att samma grej ska hända återigen: att man ska utvidga produktsäkerhetslagen
              till att gälla samma tjänster alldeles oavsett om det är privat
              eller offentlig regi som de erbjuds i.
            </seg>
            <seg n="c092b4ea">
              Niclas Lindberg säger: Ni förstår väl att vi socialdemokrater
              inte skulle vilja annat än konsumenternas bästa.
            </seg>
            <seg n="4e4ad5d8">
              Jag kan inte förstå det, för ni förstår väl att inte vi kan förstå
              att ni vill det i så fall när ni struntar i att våga utvidga den.
            </seg>
          </u>
          <note type="speaker" n="a51784b7">
            Anf. 105 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-7" n="2f386f22">
            <seg n="944ddb6e">
              Herr talman! Jag får erkänna att jag inte riktigt förstod alla
              dessa förstå på slutet.
            </seg>
            <seg n="b6ca83be">
              Jag var inte den som sade att Kristdemokraterna ivrade alltför
              mycket kring privatiseringar. Där refererade jag Ulf Holms anförande
              från den tidigare debatten.
            </seg>
            <seg n="16e7b3b5">
              Mitt svar till Yvonne Andersson är att vi ser en skillnad mellan
              dessa saker. Vi kan inte riktigt förstå hur man kan göra en sådan
              vankoppling och sammanföra tillhandahållande av skor, varmkorv
              med bröd eller en reparation på en bilverkstad med vad som sker
              inom hemtjänsten, inom en akutvårdsmottagning eller i ett klassrum
              och säga att samma typ av lagstiftning ska gälla på konsumentområdet.
            </seg>
            <seg n="b33c91cf">
              Det är produktsäkerhetslagen som vi debatterar nu. Men vi har
              tidigare även debatterat konsumenttjänstlagen och konsumentköplagen.
              Ni har alltså samlat er kring ett paket av åtgärder som ni vill
              vidta. Därför passar det så att säga att ta det i en klump i diskussionen
              nu.
            </seg>
            <seg n="daaf4944">
              Vi tycker olika. Vi tycker inte att det är samma sak. Det är
              därför som det i dagsläget inte heller är reglerat i en och samma
              lag.
            </seg>
            <seg n="1c743dee">
              Sedan vill jag bara återigen poängtera att offentliga bolag,
              till exempel kommunala eller statliga företag, omfattas av produktsäkerhetslagen.
              Och i de fall som offentlig sektor eller privata företag tillhandahåller
              varor som regleras av annan speciallagstiftning så tar den över
              och gäller lika för både det offentliga och det privata.
            </seg>
          </u>
          <note type="speaker" n="0bf86a25">
            Anf. 106 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-e731cb2f7f71d297-2" n="03a2dae4">
            <seg n="d47df466">
              Herr talman! Produktsäkerhetslagen är ju till för att en vara
              eller en tjänst inte ska innebära risk eller skada. Den är till
              för att konsumenten ska känna sig trygg. Produktsäkerhetslagen
              finns alltså för varor, korv med bröd, skor, däck och så vidare.
              Vi vill att den också ska gälla tjänster därför att den gäller
              för tjänster som erbjuds i privat regi. Den gäller för tjänster
              från en privatskola, eller friskola eller vad vi vill kalla den.
              Men varför ska den i så fall inte få gälla för vanliga skolor?
              Varför ska inte konsumenten vara trygg alldeles oavsett vem som
              utför tjänsten?
            </seg>
            <seg n="2ce4ee9e">
              Det finns visserligen speciallagstiftning för de tjänster som
              erbjuds i offentlig regi. Men vi tycker inte att den är tillräcklig.
              Det har visat sig att den gång på gång fallerar. Konsumenten kommer
              inte åt problemen. Därför tycker vi att det ska vara ordning och
              reda och enkla regler. Gränsdragningen mellan tjänster i offentlig
              regi och tjänster i privat regi är inte alltid enkel. Vi vill
              låta samma trygghet få gälla för konsumenten alldeles oavsett
              vem som erbjuder tjänsten, och vi vill låta samma krav, produktsäkerhetskrav,
              gälla för tjänsten alldeles oavsett i vilken regi den genomförs.
            </seg>
            <seg n="4507894a">
              Detta är inget märkligt. Det är för att skapa ordning och reda
              och enkelhet. Varför Socialdemokraterna kan ställa upp på det
              är för mig en gåta, eftersom de som behöver det mest är de som
              väljer tjänster i offentlig regi. Det är de svagaste i samhället.
              Dem tycker jag att ni ska stötta i stället för att slå ut.
            </seg>
          </u>
          <note type="speaker" n="4c1f6125">
            Anf. 107 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-8" n="2f386f22">
            <seg n="a615d3a1">
              Herr talman! Ja, tänk att det tycker jag också. Och det här syftar
              inte alls till att slå ut några som är i behov av de tjänster
              eller de varor som produceras i offentlig sektor, tvärtom. Det
              är att slå vakt om deras mycket större rättigheter och möjligheter
              att som medborgare kräva den rätt som de behöver och ska ha som
              en svagare part. De ska inte bli hänvisade med sina klagomål och
              sina otillfredsställda behov till en privaträttslig lösning där
              man ska likställa en misskött hemtjänst eller en dålig skolgång
              med en härsken varmkorv eller en dåligt reparerad bil. Det är
              precis det som det handlar om.
            </seg>
            <seg n="3609c88f">
              Vi vill slå vakt om den speciallagstiftning som finns för offentlig
              sektor. Och precis som jag sade tidigare, om man vill stärka medborgarnas
              skydd i fråga om de offentliga tjänsterna, då borde man driva
              en förändring av de lagar som styr de offentliga tjänsterna rent
              allmänt, inte skapa ett lapptäcke där man ska ha hälso- och sjukvårdslag,
              skollag och andra lagar å ena sidan och sedan som ett raster lägga
              på annan konsumentlagstiftning ovanpå det. Man borde hålla isär
              dessa två olika lagstiftningspaket och driva frågan på rätt ställe.
            </seg>
          </u>
          <note type="speaker" n="728ff8c5">
            Anf. 108 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-54400257d3a8d734-2" n="46136c90">
            <seg n="54ab5a5c">
              Herr talman! Den som läser denna debatt i protokollet kommer
              antagligen att falla i djup förundran över Socialdemokraterna
              och inte riktigt förstå vad Socialdemokraterna är ute efter.
            </seg>
            <seg n="9a8a92fc">
              Här har vi alltså fyra borgerliga partier och Miljöpartiet som
              föreslår att man ökar och förstärker regelverket för offentliga
              tjänster. Och detta går Socialdemokraterna till storms mot som
              om det vore fråga om avreglering och ett steg mot privatisering
              när det i själva verket handlar om att stärka medborgarnas möjligheter
              till trygga varor och tjänster var de än produceras eller tillhandahålls.
            </seg>
            <seg n="0bdcdf71">
              Då säger Niclas Lindberg att det finns en djup ideologisk grundinställning
              bakom. I den offentliga sektorn är det medborgarperspektivet som
              råder, och där ska man inte betraktas som konsument på en marknad.
            </seg>
            <seg n="891f5c6a">
              Men i sammanfattningen i regeringens proposition står det att
              produktsäkerhetslagen tillämpas på konsumentvaror och konsumenttjänster
              som tillhandahålls i näringsverksamhet samt på konsumentvaror
              som tillhandahålls i offentlig verksamhet.
            </seg>
            <seg n="21688f43">
              Här är det viktigt att komma ihåg att vad vi talar om är inte
              att den här lagstiftningen ska ta över all annan lagstiftning
              på det offentligrättsliga området, utan vi från Folkpartiet har
              klart och tydligt deklarerat att produktsäkerhetslagen är en ramlag
              som sedan kompletteras med speciallagar på ett stort antal områden
              redan i dag livsmedelslagen, fordonslagen, ellagen, uppräkningen
              kan göras lång. Och det finns ingen anledning att ta för givet
              att man inte kan göra motsvarande samordning mellan produktsäkerhetslagen
              och den lagstiftning som i dag finns när det gäller offentlig
              tjänsteproduktion.
            </seg>
            <seg n="ad9778c6">
              Vi är överens om att tjänsteproduktion ska omfattas av lagen
              när det gäller privat regi. Och om en viss typ av tjänst ska omfattas
              av produktsäkerhetslagen, om en viss typ är så beskaffad att produktsäkerhetslagen
              är tillämplig, då borde väl huvudmannaskapet inte vara det som
              styr vilken lag som ska gälla?
            </seg>
          </u>
          <note type="speaker" n="44b7c88f">
            Anf. 109 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-9" n="2f386f22">
            <seg n="3f4f1a3b">
              Herr talman! Om Martin Andreasson hade fortsatt att läsa ur propositionen
              hade han också kunnat läsa upp att i de fall som varan tillhandahålls
              av en offentlig aktör, till exempel ett statligt eller ett kommunalt
              bolag, gäller naturligtvis också produktsäkerhetslagen. Om han
              hade läst längre fram i propositionen hade han också kunnat referera
              att man redan har haft en utredning som har tittat på om man ska
              låta produktsäkerhetslagen omfatta även offentliga tjänster. I
              den utredningen har man kommit fram till att gränsdragningen mellan
              vad som kan anses vara så att säga en konsumenträttsligt tillhandahållen
              tjänst och vad som är en offentligrättsligt tillhandahållen tjänst
              sannolikt inte går att reda ut i det sammanhanget som den offentliga
              myndigheten eller det offentliga organet tillhandahåller tjänsten.
              Därför blir det helt omöjligt att reglera det i två lagstiftningar
              där man så att säga i samma stund som man är i kontakt med myndighetspersonen
              kanske får både myndighetsutövning och service samtidigt. Då vill
              Martin Andreasson att man ska klaga över det på två olika ställen.
              Om jag är missnöjd med myndighetsutövningen ska jag använda mig
              av den offentligrättsliga lagstiftningen. Om jag i samma stund
              är missnöjd med det som i Martin Andreassons värld är tjänsteproduktion
              ska jag klaga i en annan ordning.
            </seg>
            <seg n="11be38a9">
              För oss känns detta inte särskilt effektivt eller särskilt vettigt,
              utan vi tycker att man ska klaga och ha rätt att kräva sin rätt
              på ett och samma ställe.
            </seg>
          </u>
          <note type="speaker" n="eaa3d55b">
            Anf. 110 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-54400257d3a8d734-3" n="46136c90">
            <seg n="72c3754d">
              Herr talman! Niclas Lindberg talade i inledningen av sitt anförande
              om varor som tillhandahålls. Men redan i dag är det ju så att
              gällande produktsäkerhetslag omfattar varor också i offentlig
              verksamhet. Det råder det ingen tveksamhet om. Här handlar det
              enbart om tjänster. Jag ber Niclas Lindberg att i så fall lite
              noggrannare läsa innantill till exempel i den motion som Folkpartiet
              lämnat in och där vi klart och tydligt reder ut skillnaden mellan
              myndighetsutövning och annat, sådant som tillhandahålls inom offentlig
              verksamhet. Naturligtvis finns det också vissa typer av tjänster
              för vilka det inte är meningsfullt att tillämpa produktsäkerhetslagen.
            </seg>
            <seg n="44448672">
              Det står klart och tydligt i den gemensamma fyrpartireservationen
              att produktsäkerhetslagen ska utvidgas till att omfatta tjänster.
              Där produktsäkerhetslagen har en relevant tillämpning ska den
              gälla oavsett om tjänsten tillhandahålls i offentlig regi eller
              om den tillhandahålls i privat regi.
            </seg>
            <seg n="8993187d">
              Niclas Lindberg har flera gånger tagit exemplet med varmkorv.
              I och för sig är det nog ett väldigt dåligt exempel i och med
              att livsmedelslagen sannolikt tar över allt som kan tänkas bli
              tillämpat enligt produktsäkerhetslagen. Men låt oss ta exemplet
              med varmkorven. Om varmkorven är härsken hos den korvgubbe ute
              på stan där vi köper den ska en typ av lagstiftning gälla. Men
              om varmkorven i skolköket är härsken ska tydligen en annan lagstiftning
              gälla. För oss som står bakom reservationen är detta inte rimligt
              ur den enskildes perspektiv.
            </seg>
          </u>
          <note type="speaker" n="fe8b4c41">
            Anf. 111 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-10" n="2f386f22">
            <seg n="68a018bb">
              Herr talman! Jag tror att det här blir klart och tydligt för
              var och en som tar del av debatten och som, som Martin Andreasson
              själv sade, läser protokollet efteråt.
            </seg>
            <seg n="9d74417f">
              För Martin Andreasson är tydligen skolbespisningen som vilken
              korvmoj som helst och ska därför också betraktas som en sådan
              enligt lagstiftningen. Vi är av en annan uppfattning. De tjänster
              som tillhandahålls till exempel inom skolan, inklusive skolmåltiderna,
              är inte något som du går ut och köper som vilken varmkorv som
              helst, utan det är något helt annat i ett större system där du
              som medborgare röstar på politiska partier, väljer företrädare
              som står för en politisk uppfattning och betalar för den service
              som du erbjuds och får inom offentlig sektor med de skatter som
              du genom att delta i allmänna val själv har varit med om att ålägga
              dig genom beslut i till exempel fullmäktige eller riksdag.
            </seg>
            <seg n="6778a309">
              Vi har en annan syn på detta. Det är väl inte så konstigt att
              vi då hamnar i helt olika slutsatser. Jag tycker att det inte
              alls är konstigt, utan det är väl bland annat det som politik
              handlar om.
            </seg>
          </u>
          <note type="speaker" n="64a7eab1">
            Anf. 112 VIVIANN GERDIN (c) replik:
          </note>
          <u who="viviann_gerdin_444e1c" xml:id="i-d29c90a832879728-0" n="53e1f56f">
            <seg n="236f3ece">
              Herr talman! Det är klart att också jag måste ta till orda efter
              den omtanke som Niclas Lindberg visat Centerpartiet i den här
              debatten. Även om våra båda partier är folkrörelsepartier har
              vi väldigt olika synsätt. Ni har ett ovanifrånperspektiv, och
              vi har ett underifrånperspektiv.
            </seg>
            <seg n="f162de4e">
              Niclas Lindberg sade här att Socialdemokraterna är de som mest
              är för den offentliga sektorn. Ja, just för är Socialdemokraterna.
              Ni är så mycket för den offentliga sektorn att ni upplever det
              som ett hot om vi ifrågasätter hur systemet i dag är detta för
              att också ge de medborgare som nyttjar denna offentliga sektor
              större makt. Vad det handlar om är just att också ge medborgarna
              ökad makt, även vad gäller de tjänster som man får inom den offentliga
              sektorn. Jag upplever att det finns en benägenhet att låta medborgaren
              komma i andra hand; man försvarar systemet.
            </seg>
            <seg n="7f9638b9">
              Niclas Lindberg har också talat väldigt mycket om sockenstämmor.
              Återigen: Ja, Centerpartiet är naturligtvis väldigt angeläget
              om att besluten i möjligaste mån ska tas så nära människorna som
              möjligt. Det försvarar vi verkligen.
            </seg>
            <seg n="565ebcae">
              Men när vi återkommer till det här med att vi saknar tjänsterna
              i produktsäkerhetslagen vill jag understryka att det handlar om
              en utredning. Vi vill belysa vad det finns för skillnader och
              om vi kan göra saker bättre jämfört med hur det är i dag. Uppenbarligen
              finns det problem. Många människor är inte nöjda med den granskning
              och tillsyn som i dag finns. Detta är ett faktum. Hur vill du
              förklara det? Ska människor fortsatt vara hänvisade till en organisation
              som de känner inte fungerar?
            </seg>
          </u>
          <note type="speaker" n="8ec6f945">
            Anf. 113 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-11" n="2f386f22">
            <seg n="6c67c15e">
              Herr talman! Det finns anledning att som representant för ett
              folkrörelseparti bli ganska besviken och bedrövad när man får
              höra att det andra stora folkrörelsepartiet i riksdagen menar
              att medborgarens makt stärks genom att göra medborgaren till kund.
              Jag begriper faktiskt inte vad Viviann Gerdin menar med det.
            </seg>
            <seg n="4dc48f17">
              Är det så att Viviann Gerdin menar att medborgarskapet att den
              möjligheten för en röstberättigad invånare i Sverige har blivit
              så urholkat och meningslöst att man blir starkare om vi, de valda,
              gör om medborgarna till kunder? För mig låter detta helt otroligt.
            </seg>
          </u>
          <note type="speaker" n="4e7636fc">
            Anf. 114 VIVIANN GERDIN (c) replik:
          </note>
          <u who="viviann_gerdin_444e1c" xml:id="i-d29c90a832879728-1" n="53e1f56f">
            <seg n="b2e7d349">
              Herr talman! Jag tycker inte att benämningen är det mest väsentliga,
              utan det handlar om innehållet, om vad människorna får. Om vi
              kallar människorna för medborgare, kunder eller patienter är en
              sak. Men det är innehållet i tjänsten som vi nu diskuterar. Vilken
              tjänst får du? Vad är det för kvalitet på den?
            </seg>
            <seg n="51810283">
              Om man känner att bemötandet inte är bra måste vi erkänna att
              det hela inte är tillfyllest i dagens organisation. Det finns
              människor som inte känner att de blir tagna på allvar och som
              har svårt att hävda sin rätt. Så länge det finns ett missnöje
              har vi politiskt valda en skyldighet att göra vårt yttersta, att
              reagera och agera. Kan vi göra någonting bättre tycker jag att
              vi måste undersöka det.
            </seg>
            <seg n="680df7d9">
              Vi har inte lagt fram något förslag om hur det ska se ut därför
              att vi först vill undersöka hur vi kan göra det hela bättre för
              att brukarna eller om du vill benämna dem kunderna eller medborgarna
              ska känna en större trygghet med de tjänster som nyttjas inom
              den offentliga sektorn.
            </seg>
            <seg n="4643e02f">
              Vi ska också komma ihåg att det är en väldigt stor andel av medborgarnas
              inkomster som läggs på olika slag av tjänster. Då ska det också
              finnas förfinade metoder så att människor känner att de kan få
              rätt om någonting inte är bra. Även om det är mycket som fungerar
              väldigt bra, vilket jag sade tidigare i mitt anförande, finns
              det ett stigande, ett accelererande, antal människor som är missnöjda
              med tjänsterna. Det är deras ställning som vi vill stärka genom
              att undersöka om vi kan komplettera eller göra på ett annat sätt
              än som i dag sker.
            </seg>
          </u>
          <note type="speaker" n="2c7f813a">
            Anf. 115 NICLAS LINDBERG (s) replik:
          </note>
          <u who="unknown" xml:id="i-f3062805699d4ae2-12" n="2f386f22">
            <seg n="411c470c">
              Herr talman! Nu börjar det likna något! Om vi kan vara överens
              om att vi behöver förbättra den service och de tjänster som tillhandahålls
              inom offentlig sektor har jag ingen annan uppfattning. En av de
              första sakerna som jag sade i mitt anförande var just att den
              offentliga sektorn har all anledning att bättra sig. Det finns
              nämligen för många exempel på att man inte får det man har rätt
              till, på att man blir illa bemött och på att det inte fungerar.
              Så ska det naturligtvis inte vara.
            </seg>
            <seg n="1931a547">
              I mitt anförande bjöd jag in till en diskussion. Låt oss gemensamt
              ta en diskussion om vilka av de offentligrättsliga lagstiftningarna
              vi behöver se över, vilka vi behöver skärpa, för att stärka föräldrars
              och elevers rätt i skolan, vårdtagarnas rätt inom sjukvården eller
              de äldres rätt inom hemtjänsten. Jag har ingenting emot det, tvärtom!
            </seg>
            <seg n="5cee4f33">
              Jag har också ett kommunalpolitiskt engagemang i Haninge kommun,
              söder om Helsingfors. Där är jag ordförande i en fullmäktigeberedning
              som nu bland annat tar fram kvalitetsgarantier för alla kommunala
              verksamheter för att i en skriftlig utfästelse säga: Det här ska
              du ha rätt att få. Om du inte får det ska du kompenseras på det
              och det viset. Vi ska också ta fram ett system för en systematisk
              klagomålshantering.
            </seg>
            <seg n="b7712c5f">
              Med detta vill jag säga att jag inte har någon annan uppfattning
              än Viviann Gerdin om att det behövs en bättring även inom den
              offentliga sektorn.
            </seg>
            <seg n="d7670a4f">
              Men det ska inte ske genom till exempel produktsäkerhetslagen.
              Jag har gång på gång talat om varför: Det är skillnad mellan hemtjänst
              och korvkiosk.
            </seg>
          </u>
          <note type="speaker" n="f4c0bcb7">
            Anf. 116 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-4d56842872aab08c-1" n="f847cc2f">
            <seg n="b1d79aac">
              Herr talman! Jag får väl inleda även det här anförandet med att
              tala om det som mina socialdemokratiska kamrater har glömt att
              tala om tidigare. Det här är också en samarbetsproposition, där
              Vänsterpartiet står bakom förslaget. Som hastigast informerade
              jag mig om att det EG-direktiv som föreslås implementeras i propositionen
              bara gäller varor. Det som tar upp tjänster är någonting som vi
              har lyft in och använder oss av bara här i Sverige.
            </seg>
            <seg n="1d3f1ed2">
              Jag yrkar givetvis avslag på de reservationer som finns, men
              jag har förstått, som en av de sista talarna i den här debatten,
              att det finns en majoritet i kammaren för det förslag som lyfts
              fram i reservation nr 1 och som går ut på att produktsäkerhetslagen
              också ska inkludera offentligt styrda tjänster.
            </seg>
            <seg n="16087166">
              Jag får instämma i de argument som Niclas Lindberg har lyft fram
              och som jag också tidigare lyft fram när vi debatterat konsumenttjänstlagen
              och de andra konsumentlagar som vi har. De borgerliga partierna
              har där lyft upp samma krav på att offentlig verksamhet ska lyftas
              in i konsumentskyddslagarna. Det tycker inte vi från Vänsterpartiet
              är ett bra förslag. Samtidigt kan jag inte låta bli att instämma
              i den kritik som riktas mot att människor i Sverige i dag inte
              får sina rättigheter tillgodosedda och framför allt att vi i dag
              har ett system som är lite trögt.
            </seg>
            <seg n="714d4bff">
              Jag tycker att det finns problem i den klagomålshantering som
              i dag sköts av en fristående ombudsman, JO, av länsstyrelserna
              och kommunerna, som i för sig har en väldigt skiftande klagomålshantering.
              Det finns kommuner som över huvud taget inte tar hand om klagomålen.
              Länsstyrelserna, som har tillsynsansvar, skickar tillbaka vissa
              klagomål till kommunerna och hoppas att kommunerna ska hantera
              dem, medan kommunerna i vissa fall inte alls åtar sig att ta hand
              om dem. Det finns ingen reglering för kommunernas klagomålshantering.
              Socialstyrelsen har utarbetat allmänna råd. Förhoppningsvis kommer
              de allmänna råden, nu när man har gjort en utvärdering av hur
              det har fungerat och man har sett att det inte har fungerat så
              väldigt bra, att så småningom bli tvingande. Men det kommer att
              beslutas av riksdagen i särskild ordning och debatteras av ett
              helt annat utskott, nämligen socialutskottet.
            </seg>
            <seg n="0dbc0e33">
              Det som har gjorts i debatten hittills och som jag kan ha sympatier
              för är att de borgerliga partierna säger sig värna alla människor
              som får dåliga korvar, eller vad det nu kan vara, inom den offentliga
              tjänsten. Det är så klart inte bra med sådana tjänster. Frågan
              är bara: Hur ska det hela gå till? Jag har inte hört en enda av
              de borgerliga ledamöterna ge ett exempel eller ett förslag, och
              jag har inte heller hittat något annat land i Europa som har en
              konsumentlagstiftning som även inkluderar offentliga tjänster.
              Men det kanske de borgerliga ledamöterna känner till bättre.
            </seg>
            <seg n="e72863a9">
              Man ger i sin reservation regeringen ett öppet mandat att i tillämpliga
              delar försöka väva in den lagstiftning och de tillsyns- och skyddsmekanismer
              som finns i all annan lagstiftning som vi har, som skollagen som
              har tagits upp tidigare, patientskadelagen som vi har inom vårt
              beredningsområde i lagutskottet, och så vidare. Jag har inte fått
              någon riktigt klar bild över hur det i praktiken skulle fungera.
              Det enda jag vet är att vi från Vänsterpartiets sida inte har
              kunnat se någon sådan argumentering att vi har funnit någon skälighet
              i att faktiskt helt och hållet lyfta in i lagen det offentliga
              och det som styrs genom olika demokratiskt fattade beslut ute
              i landstingen, i de olika nämnder som finns i kommunerna och de
              särskilda tillsynsmyndigheter som har att inspektera och se hur
              skollagen och andra lagar efterföljs.
            </seg>
            <seg n="845becfe">
              Jag tycker att ert förslag är väldigt otydligt. Vill ni ge det
              förslaget till regeringen får jag önska er lycka till. Om jag
              hade fått ett sådant förslag skulle jag inte ha begripit hur jag
              skulle utreda det. Men jag sitter å andra sidan inte i regeringen.
            </seg>
          </u>
          <note n="b67ad39a">
            Herr talman! Jag yrkar bifall till utskottets förslag och avslag
            på alla reservationer.
          </note>
          <note type="speaker" n="fee6cd6c">
            Anf. 117 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-e731cb2f7f71d297-3" n="03a2dae4">
            <seg n="f765185d">
              Herr talman! Jag tycker att det på något sätt var intressant
              att Tasso Stafilidis inte kan förstå hur det ska gå till. Hur
              är det med den produktsäkerhetslag som i dag gäller för de tjänster
              som erbjuds i privat regi? Där vet vi att det fungerar. Problemet
              är att vi inte har något effektivt instrument i dag med de speciallagstiftningar
              som gäller för de tjänster som erbjuds i offentlig regi. Det är
              där det inte fungerar i dag.
            </seg>
            <seg n="eb683e67">
              Vad är det vi vill med vår reservation? Jo, vi vill få samma
              bra förfarande för tjänsterna i offentlig regi som redan finns
              för dem som erbjuds i privat regi. På det sättet löser vi någonting
              som ni inte har något förslag på. Det är: Hur ska vi få den här
              speciallagstiftningen att i så fall bli så effektiv att konsumenten
              kan känna sig trygg? Min gamla mor ska kunna känna sig trygg när
              hon får tjänster i sitt hem i dag. Det är den typen av lösningar
              som vi har. Det tror jag att Tasso Stafilidis skulle kunna förstå
              alldeles utmärkt oavsett om han sitter i regeringen eller ej,
              för det är mycket enklare.
            </seg>
            <seg n="79502524">
              Vi vill inte ha det så som vi hörde i ett tidigare replikskifte,
              att folk ska behöva vänta till nästa val och välja andra politiker
              för att få någonting tillgodosett. Självklart inte. Vi har en
              lösning, och den kan överföras också på tjänsterna i offentlig
              regi. Därmed är vi klara.
            </seg>
          </u>
          <note type="speaker" n="6b1e4e8c">
            Anf. 118 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-4d56842872aab08c-2" n="f847cc2f">
            <seg n="a8fa1ebf">
              Herr talman! Yvonne Andersson tar upp det själv, så jag kan inte
              låta bli att hänvisa tillbaka till vad som tidigare sagts i debatten,
              att Moderaterna tydligen ställde det här förslaget redan 1988.
              Om jag inte missminner mig var det en borgerlig regering 19911994.
              Då hade ni all chans att genomföra det här. Men det gjorde ni
              inte. Kanske var det så att motionsförslaget från 1988 togs upp
              av den dåvarande borgerliga regeringen, men man insåg att det
              inte var fullt så enkelt och möjligt att genomföra.
            </seg>
            <seg n="435b5baa">
              Jag förstår inte hur patientskadelagen ska kunna ingå i produktsäkerhetsskyddet.
              Jag förstår alltså inte hur ert förslag skulle fungera i praktiken.
              Nej, jag kan inte stå här och gissa hur det skulle bli. Jag har
              inte begripit det som ni föreslår.
            </seg>
            <seg n="ea27595b">
              Det enda som jag kan se är att ni ideologiskt vill likställa
              det som produceras i kommersiellt syfte och det som produceras
              utifrån demokratiskt fattade beslut och utifrån människors verkliga
              behov. Det är den ideologiska skillnaden som Niclas Lindberg tydliggjorde
              i sitt anförande. Den gränsen är väldigt viktig att hålla, tycker
              jag.
            </seg>
            <seg n="db6ab812">
              Försök att svara på frågan, Yvonne Andersson, och ge ett konkret
              exempel!
            </seg>
          </u>
          <note type="speaker" n="9b59a10f">
            Anf. 119 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-e731cb2f7f71d297-4" n="03a2dae4">
            <seg n="5a0f8efa">
              Herr talman! Det är inte så lätt att komma på några konkreta
              exempel på den här korta tiden. Men vi kan väl ändå inte bara
              titta på vad som hände i går. Vi vet att det i dag inte är lika
              knivskarpa gränser mellan tjänster producerade i privat regi och
              tjänster producerade i offentlig regi. Dessa tjänster erbjuds
              en och samma person, konsumenten. Och vad är det vi vill göra?
              Jo, vill vi ge konsumenten ofta en svag människa som är beroende
              av sjukvården möjlighet att känna sig lika trygg oavsett vem som
              producerar tjänsten. Det är inte särskilt viktigt vem producenten
              är om man är i stort behov av en tjänst.
            </seg>
            <seg n="9fa59699">
              Tjänsterna kan tillhandahållas på ett mycket enklare sätt om
              produktionen sker nära den enskilde. Vad ni från Socialdemokraterna
              och Vänsterpartiet gör är att ni hakar upp er på system. Dagens
              system håller inte för att ansvara för den trygghet som människor
              behöver. Dessutom anser vi att det ska ställas samma tuffa krav
              på en tjänst oavsett vem som erbjuder den, precis som när det
              gäller varor. Det är en mycket enkel lösning för att gynna den
              enskilda människans möjligheter att känna sig trygg.
            </seg>
          </u>
          <note type="speaker" n="dfcb084e">
            Anf. 120 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-4d56842872aab08c-3" n="f847cc2f">
            <seg n="ec431092">
              Herr talman! Om jag inte har förstått hela propositionen som
              jag har varit med att samarbeta om helt fel finns det en hel del
              annan lagstiftning som tar över när produktsäkerhetslagen inte
              räcker till. Det gäller generellt sjukvården. En privatpraktiserande
              tandläkare ställs ju inte under produktsäkerhetslagen medan folktandvården
              som utför tandvård i offentlig regi ställs under patientskadelagen.
              Alla verkar ju under sjukvårdslagstiftningen och den skyddslagstiftning
              som ingår där.
            </seg>
            <seg n="c62220cd">
              Martin Andreasson nämnde som exempel att när det gäller mat tar
              ju en annan lagstiftning över. Produktsäkerhetslagstiftningen
              gäller inte på det området.
            </seg>
            <seg n="3d9a541b">
              Jag vill bara ha ett konkret exempel på vad ert förslag skulle
              innebära rent konkret. Det är det som jag inte har förstått. Vad
              jag har försökt att klargöra är vår principiella och ideologiska
              hållning. För oss är det inte möjligt att likställa de olika formerna
              av tjänster.
            </seg>
            <seg n="73db197f">
              Det är viktigt att de tjänster som utförs på grundval av demokratiskt
              fattade beslut, det vill säga offentliga tjänster och offentlig
              service, inte regleras av denna lagstiftning. Det är jag väldigt
              tydlig med.
            </seg>
            <seg n="025c8b0f">
              Det återstår väl att se vad det blir för konkret av detta när
              ni skickar över det hela till regeringen.
            </seg>
          </u>
          <note type="speaker" n="a1e839b5">
            Anf. 121 HENRIK VON SYDOW (m) replik:
          </note>
          <u who="henrik_von_sydow_8da056" xml:id="i-d4622a56118951de-6" n="d5b69ded">
            <seg n="13ba858d">
              Herr talman! Jag vill gå vidare in på diskussionen om vilka tjänster
              det konkret handlar om. Den listan kommer nog att bli mycket lång.
              Det handlar om alla de tjänster, som inte berörs av speciallagstiftning,
              där man som medborgare har en kundrelation till den offentliga
              servicen. Det kan röra sig om tjänster inom hälso- och sjukvård,
              inom rehabilitering, inom färdtjänsten, inom hemtjänsten, inom
              sport- och fritidsverksamhet och också inom utbildningsområdet.
            </seg>
            <seg n="2980f38a">
              Det som är särskiljande måste vara om det föreligger den form
              av kundrelation som i dag är mycket vanlig i offentlig regi, nämligen
              att man som medborgare betalar en avgift för att erhålla en offentlig
              tjänst. Detta måste vara de kriterier som är avgörande för hur
              man sedan går vidare i det här ärendet.
            </seg>
            <seg n="61f30374">
              Jag nämnde tidigare att Moderaterna lyfte fram detta redan 1988.
              Sedan dess har ju samhället förändrats rätt så ordentligt. Sättet
              som den offentliga servicen organiseras på har verkligen gått
              mot ett mer kundorienterat synsätt, ofta med socialdemokrater
              och vänsterpartister i ledningen. Det är mer angeläget att uppdatera
              analysen och göra en ordentlig utvärdering av detta än vad det
              var när idén föddes i slutet på 80-talet. Det tycker jag att du
              borde instämma i.
            </seg>
            <seg n="9063c2e8">
              Det finns enorma ideologiska skygglappar i den här debatten.
              Du borde bara för en liten stund ta av dem och se att verkligheten
              har förändrats och fundera över hur den enskilde medborgarens
              individuella rättigheter kan stärkas gentemot det offentliga.
              Du är väl för individuella rättigheter, inte bara att man ska
              få sina rättigheter tillgodosedda genom att klaga hos kollektiva
              instanser eller i kommunvalen?
            </seg>
          </u>
          <note type="speaker" n="eaa1d778">
            Anf. 122 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-4d56842872aab08c-4" n="f847cc2f">
            <seg n="d1c87e5c">
              Herr talman! Det första jag gjorde innan jag gick upp i talarstolen
              var att visa att jag inte hade några skygglappar på mig. Jag påtalar
              ju de problem som finns ute i verksamheterna där det tillhandahålls
              offentliga tjänster. Allmänheten har egentligen inte den rätt
              som den borde ha. Där säger jag och även mina samarbetskolleger
              inom Socialdemokraterna säger att vi vill försöka att förändra
              detta.
            </seg>
            <seg n="847352ad">
              Nu är det ju inte vårt utskott som hanterar frågor som rör sjukvård
              och socialtjänst. Det är trots allt dessa som du tar upp. Jag
              har fortfarande inte förstått hur man genom att åberopa produktsäkerhetslagen
              ska kunna klaga och få rätt om man har betalt en avgift för en
              tjänst som kanske till 85 % är offentligt finansierad genom skattemedel.
            </seg>
            <seg n="b9cd5849">
              Hur ska man få tillbaka pengarna för att man inte har fått en
              tjänst utförd inom den rehabilitering som du hänvisade till och
              som jag anser borde gälla under en speciallagstiftning och inte
              under produktsäkerhetslagen? Men det är ju något som jag själv
              tolkar in.
            </seg>
          </u>
          <note type="speaker" n="4657d245">
            Anf. 123 HENRIK VON SYDOW (m) replik:
          </note>
          <u who="henrik_von_sydow_8da056" xml:id="i-d4622a56118951de-7" n="d5b69ded">
            <seg n="fa8b2de3">
              Herr talman! Jag medger att Tasso Stafilidis försökte att ta
              av sig de ideologiska skygglapparna, men de kom snabbt på igen
              när det var dags för replikskifte.
            </seg>
            <seg n="39b0ef72">
              Jag kan förstå det. Detta är en ovanlig diskussion för oss. Vem
              har hört talas om konsumentskydd och konsumenträttigheter när
              man pratar om den offentliga sektorn? Det är verkligen en främmande
              fågel, och på det viset kan jag ha en viss förståelse. Ring till
              kommunen och försök att reklamera äldreomsorg eller barnomsorg!
              Man får inget svar på det, det blir tyst i luren. Det är ingen
              som är van vid detta.
            </seg>
            <seg n="6554a7bb">
              De tuffa, hårda krav som man med rätta kan ställa på privata
              entreprenörer är något som vi själva väljer. Men detta är en främmande
              fågel, någonting som vi inte förhåller oss till. På så vis förstår
              jag att det här tvingar fram ett visst mått av nytänkande. Så
              har också striden förts. Socialdemokraterna har släppt efter mer
              och mer. Här utsträcks ändå produktsäkerhetslagen till att gälla
              varor som tillhandahålls i offentlig verksamhet.
            </seg>
            <seg n="f6a8215f">
              Hur skulle det här fungera i praktiken? frågar Tasso Stafilidis.
              Läs på i den proposition som du står bakom. Titta på vilka sanktionsmöjligheter
              som finns för det offentliga. Titta på hur Konsumentverket nu
              ges tydligare möjligheter att ålägga förbud och ge förelägganden.
              Sanktionsmöjligheterna ska vara desamma. Det är bara frågan om
              vilka tjänster vi ska välja ut där den här lagstiftningen ska
              vara tillämplig.
            </seg>
            <seg n="ec1822d1">
              Sanktionsmöjligheterna står i propositionen, så det borde inte
              vara oklart för Tasso Stafilidis.
            </seg>
          </u>
          <note type="speaker" n="00be093f">
            Anf. 124 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-4d56842872aab08c-5" n="f847cc2f">
            <seg n="a484009d">
              Herr talman! Nu kom frågan genast att handla om den kommunala
              självstyrelsen. I dag finns en speciallagstiftning. Det finns
              en klagomålshantering och ett tillsynsansvar i nämnder i kommuner
              och landsting och också centralt på myndigheter. De ska också
              inspektera att lagarna verkligen följs. Där finns i dag självklart
              många brister. Det har jag också sagt flera gånger här i talarstolen.
            </seg>
            <seg n="22b930a7">
              Vi får se. Jag har inte kunnat få någon bild framför mig av hur
              det skulle fungera i praktiken och vilka tjänsteområden som inte
              skulle falla under speciallagarna. Det återstår att se hur regeringen
              tolkar det efter att riksdagen i morgon har fattat beslut.
            </seg>
            <seg n="ccf64547">
              För övrigt är det viktigt att klargöra att jag har sökt efter
              men inte hittat några konkreta förslag i den riktningen från något
              av de borgerliga partierna inom socialutskottets beredningsområde.
              Det är där man bereder speciallagar vad gäller hälso- och sjukvård
              samt socialtjänst. Detsamma gäller inom skolans område.
            </seg>
          </u>
          <note n="93071fe5">
            Överläggningen var härmed avslutad.
          </note>
          <note n="c2547606">
            10 § Ändringar i lagen (1988:1385) om Sveriges riksbank
          </note>
          <note n="06d28cf8">
            Föredrogs
          </note>
          <note n="ae2c87c1">
            Förste vice talmannen konstaterade att ingen talare var anmäld.
          </note>
          <note n="0121317a">
            11 § Följdändringar med anledning av nya regler för bank- och
            finansieringsrörelse
          </note>
          <note n="06d28cf8">
            Föredrogs
          </note>
          <note n="ae2c87c1">
            Förste vice talmannen konstaterade att ingen talare var anmäld.
          </note>
          <note n="5c82e4d6">
            12 § Fortsatt svenskt deltagande i en internationell säkerhetsstyrka
            i Afghanistan
          </note>
          <note type="speaker" n="55ed63f6">
            Anf. 125 ALICE ÅSTRÖM (v):
          </note>
          <u who="alice_astrom_5d697c" xml:id="i-ed17a7b5b61ad864-0" n="58163e61">
            <seg n="c2ef8d71">
              Herr talman! Den här debatten ska handla om fortsatt svenskt
              deltagande i en internationell säkerhetsstyrka i Afghanistan.
              Regeringen har lagt fram ett förslag utifrån ett nytt FN-beslut
              om att utöka den svenska truppen i Afghanistan till upp till 150
              man.
            </seg>
            <seg n="684a54f8">
              Vänsterpartiet har i detta betänkande en reservation, nr 1, som
              jag yrkar bifall till. Jag ska ägna större delen av mitt anförande
              åt varför.
            </seg>
            <seg n="01d9b030">
              Är det så att situationen i Afghanistan nu är så lugn och stillsam
              att det inte behövs fler trupper i Afghanistan? Är det så att
              människor i Afghanistan har fått det så pass bra att de har möjlighet
              att bygga upp landet själva, i lugn och ro? Nej, det kan ingen
              säga. Situationen i Afghanistan är allvarlig. Det är en väldigt
              osäker situation, och det är ingen som riktigt vet vad den kan
              leda till.
            </seg>
            <seg n="0a4a54a8">
              Men är det då inte rimligt att vi från svensk sida, som faktiskt
              har haft trupp i Afghanistan under flera år, fortsätter att delta?
              Vänsterpartiet har tidigare också stått bakom de beslut som har
              fattats här i Sveriges riksdag om att skicka trupp till Afghanistan.
              Det borde vara rimligt. Vi borde egentligen ha kunnat vara eniga
              i utskottet, som vi alltid har varit tidigare när vi har skickat
              svensk trupp utomlands. Jag och Vänsterpartiet kan inte annat
              än beklaga att situationen är som den är.
            </seg>
            <seg n="0ada20e0">
              Varför har då Vänsterpartiet valt att inte ställa sig bakom?
              Det finns ett par skäl. Det första är att Vänsterpartiet under
              de tidigare besluten har påpekat den bräckliga folkrättsliga grund
              som även regeringen tidigare pekat på som finns bakom kriget i
              Afghanistan. De terroristlagar som kom till i FN är inte tillräckliga
              för att försvara det krig som USA och koalitionen började i Afghanistan.
            </seg>
            <seg n="c56a3036">
              Att man nu har en president som har gett sitt stöd och bett om
              hjälp ger givetvis ett starkare folkrättsligt stöd. Men hur ser
              då situationen ut i Afghanistan? Och vad är det den svenska truppen
              ska göra? Tidigare har den svenska truppen bara befunnit sig i
              och runt Kabul, där presidenten faktiskt har kunnat styra över
              verksamheten och där koalitionen inte har haft sina trupper. Området
              har styrts från FN och de trupper som FN har där, ISAF. Den övriga
              delen av Afghanistan styrs i stort sett av krigsherrar och av
              koalitionens styrkor i jakt på talibanerna.
            </seg>
            <seg n="f26c5096">
              För Vänsterpartiet har det varit oerhört viktigt att det inte
              har varit någon risk för sammanblandning mellan FN-trupperna ISAF
              och koalitionens styrkor, när vi har skickat svensk trupp. När
              man nu flyttar ut i andra delar av Afghanistan kommer de här två
              trupperna mycket närmare varandra. Samarbetet och kontakterna
              mellan trupperna kommer att öka, delvis av rent praktiska skäl
              för att man inte ska befinna sig inom samma område och riskera
              att vådaskjuta varandra. Men vi ser också en risk för sammanblandning.
            </seg>
            <seg n="37fc967b">
              Koalitionens styrkor har nu börjat bygga upp grupper runtomkring
              i regionerna i Afghanistan. Det är till exempel Storbritannien
              och Nya Zeeland som har trupper under koalitionen men även trupper
              under ISAF, och man säger nu att man hellre vill ingå under ISAF:s
              befäl. Är det rimligt att tro att koalitionen, med det uppdrag
              koalitionen faktiskt har haft, nämligen att jaga talibaner och
              utkämpa ett regelrätt krig mot talibanerna, från den ena dagen
              till den andra övergår till att vara ISAF, FN-trupper?
            </seg>
            <seg n="a84c5702">
              Dessutom riskerar man att faktiskt hamna i mycket allvarligare
              situationer när man ger sig ut i andra delar av landet. Det skulle
              inte hindra oss från att skicka svensk trupp. Det är inte så att
              vi bara kan skicka svensk trupp om vi tror att det inte kan hända
              dem något. Men man kommer att vara beroende av koalitionen för
              att kunna få det eldunderstöd och flygunderstöd som kommer att
              behövas i en akut situation. Hur ska man då kunna skilja på koalitionen
              och ISAF, som är där på FN-mandat?
            </seg>
            <seg n="a837ccee">
              Vi i Vänsterpartiet ser att den här sammanblandningen, med det
              nya beslutet, blir så pass stark att vi inte kan stödja förslaget.
              Det är oerhört viktigt att FN i sina missioner inte får sammanblandas
              med krigförande part. Hur ska befolkningen i Afghanistan kunna
              skilja på koalitionen och FN-trupperna? Det är en omöjlighet.
            </seg>
            <seg n="77a8f2f1">
              Så länge det inte finns en färdplan för vad som ska hända med
              Afghanistan vet vi inte heller när koalitionen ska dra tillbaka
              sina trupper. Om vi jämför med situationen i Irak ser vi att man
              där åtminstone försöker ange en färdplan för när irakierna själva
              ska ta över och USA dra sig tillbaka. När det gäller Afghanistan
              finns inga sådana krav.
            </seg>
            <seg n="89074633">
              Nej, herr talman, trots att det är med stort beklagande kan vi
              inte ställa oss bakom förslaget i propositionen. Jag har dessutom
              ett par frågor som jag inte tycker tas upp i betänkandet och som
              inte heller funnits med i diskussionen och den här debatten.
            </seg>
            <seg n="238d80bb">
              Vad är det som händer i Afghanistan? Vad är det för brott koalitionen
              gör sig skyldig till? Vi ser i dag bilder från Irak där tortyr,
              misshandel, regelrätta mord och förnedring av fångar tyvärr tycks
              tillhöra vardagen. Världen reagerar upprört, eftersom dessa bilder
              kablas ut i nyhetsprogram och på tidningssidor.
            </seg>
            <seg n="a8bc24f2">
              Men händer inte samma saker i Afghanistan? Jo, det gör det, även
              om vi inte fått se några bilder på det. Det finns fall där åtal
              är att vänta för att folk blivit mördade i fängelset av koalitionen
              i Afghanistan. Det finns mängder med rapporter, bland annat en
              rapport på 67 sidor från Human Rights Watch, som beskriver de
              övergrepp som begås av koalitionen i Afghanistan.
            </seg>
            <seg n="0ed83f74">
              Ser ni ingen risk i FN-mandatets värde om sammanblandningen blir
              så stark? Ser ni ingen risk för att svensk trupp, viktigt svenskt
              deltagande, på det här sättet kan bli sammanblandad med rena övergrepp?
              Det står inte en rad om de stora problem som finns med detta när
              det gäller det svenska deltagandet.
            </seg>
            <seg n="45f07596">
              Det finns ytterligare en fråga som jag skulle vilja lyfta upp,
              som visserligen berörs i betänkandet men då beskrivs väldigt fint.
              Det gäller det viktiga svenska biståndet till Afghanistan, vilken
              betydelse det haft, hur långvarigt det varit och hur Sverige långsiktigt
              ser på sitt bistånd till landet. Man beskriver hur viktigt det
              varit för flickor och kvinnor i Afghanistan att det svenska biståndet
              funnits och finns där, och hur viktigt det är att biståndet också
              kommer fram. Därför måste man med hjälp av trupper också kunna
              garantera att biståndet får den verkan som avses.
            </seg>
            <seg n="1f20f8b0">
              I betänkandet används detta som ett argument, men det sägs ingenting
              om att Läkare Utan Gränser pekat på att USA-alliansen äventyrar
              det humanitära hjälparbetet i Afghanistan genom att i södra Afghanistan
              distribuera flygblad och där kräva att befolkningen lämnar information
              om talibaner, al-Qaida med flera till USA-alliansen. Det sägs
              dessutom att detta är nödvändigt för att humanitär hjälp ska kunna
              delas ut.
            </seg>
            <seg n="e6b2b31b">
              På flygbladen finns också en bild på en liten afghansk flicka
              just en sådan flicka som vi menar att det är så viktigt ska nås
              av biståndet som bär på en säck med vete. Läkare Utan Gränser
              och andra organisationer pekar på detta och menar att koalitionen
              gör allt vad den kan för att binda det humanitära biståndet till
              det militära för att nå militära mål. Man säger vidare att USA-alliansen
              i Afghanistan utnyttjar den humanitära hjälpen sedan starten av
              Operation Enduring Freedom genom att placera ut trupper under
              etiketten humanitär assistans och beskriva hjälporganisationer
              som kommer dit som truppförstärkningar. Genom distributionen av
              flygbladen förstärks detta ytterligare.
            </seg>
            <seg n="e0a00ff1">
              För Vänsterpartiet är de här sakerna så allvarliga att vi, för
              att kunna ställa oss bakom förslaget att skicka trupp med ett
              utvidgat mandat till Afghanistan, måste ställa krav på att koalitionen
              och dess operation omedelbart avbryts. Snarare behövs fler FN-trupper
              och en minskning av koalitionstrupperna i Afghanistan. Men när
              inget sådant krav ställs, när ingen koppling görs, när ingenting
              lyfts fram om de övergrepp som sker kan Vänsterpartiet inte anse
              det vara rimligt att skicka svensk trupp till det utvidgade FN-mandatet.
            </seg>
            <seg n="f7f2926d">
              Däremot är det viktigt att betona att det här inte handlar om
              att vi är emot FN-trupp. Det handlar inte om att vi inte anser
              att man ska agera under FN-mandat när FN kräver det. Vi anser
              att vi även fortsättningsvis kan ha en svensk styrka i Afghanistan
              så länge situationen ser ut som den gör, men då utifrån det mandat
              som finns i dag. Vår förhoppning är att situationen ska förändras,
              att koalitionen drar sig tillbaka och att FN får den fulla kontrollen
              och tar det fulla ansvaret för återuppbyggnaden av Afghanistan.
            </seg>
            <seg n="785682ca">
              Till sist, herr talman, ska jag beröra ytterligare en komplikation
              med det här ärendet. Man utökar nu styrkan till Afghanistan trots
              de invändningar jag framfört invändningar som jag tror att också
              övriga ledamöter borde beakta med tanke på den situation som råder
              i Afghanistan. Beslutet innebär att vi samtidigt minskar våra
              trupper i Kosovo.
            </seg>
            <seg n="82d65e18">
              Visserligen hade beslutet fattats redan tidigare, men det skedde
              när situationen i Kosovo var lugn och helt annorlunda än i dag.
              Även Nato hade planerat att dra sig tillbaka. Nu har Nato fattat
              ett nytt beslut. Situationen i Kosovo är så allvarlig att man
              inte kan dra sig tillbaka. Vi anser inte att det är rimligt att
              man drar tillbaka styrkorna från Kosovo för att utöka mandatet
              i Afghanistan. Därför yrkar jag bifall till reservation 1.
            </seg>
          </u>
          <note type="speaker" n="29bae8ea">
            Anf. 126 ÅSA LINDESTAM (s):
          </note>
          <u who="unknown" xml:id="i-f3062805699d4ae2-13" n="2f386f22">
            <seg n="dc194f70">
              Herr talman! Hur ska vi i Sverige förhålla oss till en begäran
              från FN om stöd i Afghanistan? I december 2001 enades FN i Bonn
              om en snabb insats i Afghanistan. Sveriges regering föreslog samma
              månad att vi skulle delta, vilket riksdagen fattade beslut om
              några dagar senare. Denna insats har förlängts och förändrats
              under tidens gång, och i dagsläget har vi stabs- och samverkanspersonal
              på plats samt en nationell logistikenhet.
            </seg>
            <seg n="ecd4941c">
              I januari i år hölls ett afghanskt rådsmöte där man antog en
              ny konstitution om än kritiserad i några delar. De flesta bedömare
              är överens om att det var ett viktigt steg mot ett nytt, stabilt
              och demokratiskt Afghanistan i enlighet med Bonnöverenskommelsen.
              Trots detta är läget bräckligt, precis som Alice Åström säger.
            </seg>
            <seg n="efedab1f">
              Mängder av svåra frågor återstår att lösa. Det finns etniska
              motsättningar mellan befolkningen och flyktingproblematiken lämnar
              mycket övrigt att önska vad gäller bostäder, arbetstillfällen
              och social service. Brotten mot de mänskliga rättigheterna ökar,
              och särskilt utsatta är kvinnorna. Säkerhetssituationen försämras
              markant i både norr och söder liksom i Kabul. Attackerna har ökat
              och riktas alltmer mot den internationella närvaron. Vissa grupperingar
              i landet är fientligt inställda till den nya regimen och koncentrerar
              nu sina attacker mot civil FN-personal och mot företrädare för
              olika hjälporganisationer.
            </seg>
            <seg n="772fb36c">
              Bristen på fungerande offentliga institutioner är akut, och narkotikan
              flödar fritt. Den ger ekonomi åt privatarméer och ökar rivaliteten
              mellan inhemska grupperingar. Utvecklingen är mycket osäker. De
              flesta bedömare anser att en bred internationell närvaro, både
              civil och militär, är det enda i nuläget som kan erbjuda en förbättrad
              säkerhetssituation och möjliggöra rättvisa val.
            </seg>
            <seg n="17c19e8d">
              Herr talman! Sverige har en lång historia i Afghanistan. Vi har
              gett ett långsiktigt bistånd som stöd för utvecklingen av humanitära
              insatser. Vi stöder förutom utbildning även flyktingåtervändande
              och infrastruktur. Nyligen har vi också fattat beslut om att stödja
              förberedelserna inför de afghanska valen. Självklart gör vi detta
              i samråd med FN.
            </seg>
            <seg n="33df6b02">
              Vi har röjt minor. Vi har avväpnat barnsoldater och återanpassat
              dem till samhället. Dessutom bidrar vi med hjälp genom det internationella
              advokatsamfundet för att bygga upp det afghanska advokatsamfundet.
              Vi har också en särskild polisrådgivare, som genom FN verkar för
              Afghanistan.
            </seg>
            <seg n="3fe011d1">
              Vad gäller EU råder en samsyn om vad som bör prioriteras: säkerhetshöjande
              åtgärder, den politiska processen, valen, återuppbyggnaden, situationen
              för de mänskliga rättigheterna i synnerhet kvinnors situation
              och bekämpningen av narkotikan.
            </seg>
            <seg n="807ae29c">
              Vad kan vi i Sverige bistå med? Säkerheten måste utökas till
              att gälla hela landet. Sverige kan tillsammans med andra länder
              ingå i en styrka ledd av Storbritannien. Vi ska tillsammans med
              andra ha ett observatörsteam för att tillhandahålla säkerhetshöjande
              närvaro och militär och civil samverkan med lokala makthavare
              i provinserna.
            </seg>
            <seg n="42c11018">
              Vi ska också bidra med ett lufttransporterat snabbinsatskompani
              för att förstärka och undsätta enheter inom regionen. Dessutom
              ska vi tillsammans med andra länder tillhandahålla transportflygplan.
              Nationella resurser för underrättelsebearbetning och logistik
              kommer också att stödja ISAF.
            </seg>
            <seg n="f343d991">
              Det är totalt ungefär 112 personer. Men vi kan behöva upp till
              150 personer i regionala enheter eller i Kabul. Säkerhetsläget
              kan dock snabbt förändras, och det kan uppstå behov av förstärkning.
              Riskerna bedöms sammantaget som låga till medelhöga. Däremot kan
              riskerna för styrkan som ingår i snabbinsatskompaniet tillfälligt
              bli högre om säkerhetsläget försämras.
            </seg>
            <seg n="2c9882be">
              Det kan kännas svårt, men vi måste ändå fatta detta beslut. Målsättningen
              är att utsättandet av styrkan ska vara avslutad under juni månad.
              Utgångspunkten är att huvuddelen av det svenska bidraget ska stå
              till den internationella styrkans förfogande under flera års tid.
            </seg>
            <seg n="699e417e">
              Det är ett svårt åtagande. Riskerna kan öka snabbt. Uppdraget
              kan bli svårare än vad vi kan förutse. Trots det ska vi bidra
              till den internationella säkerhetsstyrkans utvidgning i Afghanistan.
            </seg>
          </u>
          <note n="43d9eb3f">
            Herr talman! Jag yrkar bifall till utskottets förslag i betänkandet
            och avslag på reservationen.
          </note>
          <note type="speaker" n="1907eb82">
            Anf. 127 EWA BJÖRLING (m):
          </note>
          <u who="ewa_bjorling_d08852" xml:id="i-fd4eb8bc78fc313d-0" n="c689f2c6">
            <seg n="47435de5">
              Herr talman! Till att börja med vill jag yrka bifall till utskottets
              förslag till beslut i betänkandet. Nästa sak jag vill säga är
              att det är ett väldigt allvarligt beslut då vi riskerar svenska
              soldaters liv utomlands.
            </seg>
            <seg n="9cd33594">
              Riksdagen ska nu fatta beslut om att ställa en väpnad styrka
              om 150 personer till förfogande för fortsatt deltagande i Afghanistan.
              Sverige har redan tidigare bidragit till en FN-auktoriserad multinationell
              styrka där nere.
            </seg>
            <seg n="66cfc4e2">
              Den här gången är tanken att vi ska bistå med säkerhetshöjande
              närvaro och samverka både militärt och civilt i flera lokala provinser
              i Afghanistan, till skillnad från förut när vi befann oss i Kabul.
              Vi ska genomföra en demokratisk valprocess, eller underlätta att
              kunna genomföra detta, och bidra till social och ekonomisk utveckling
              i Afghanistan.
            </seg>
            <seg n="0b697320">
              Vi ska också komma ihåg att för att kunna åstadkomma svensk säkerhet
              krävs mer internationellt samarbete. Det är grundläggande för
              att kunna avvärja framtida hot. Tyvärr kommer sannolikt efterfrågan
              att öka. Då måste det ligga också i svenskt intresse att kunna
              erbjuda både militära och civila resurser. Därför behöver både
              vår nationella och vår internationella förmåga utvecklas vidare.
            </seg>
            <seg n="11090bbe">
              Vid varje tillfälle den senaste tiden som sammansatta utrikes-
              och försvarsutskottet har beslutat i frågor om svenska insatser
              har också frågan om finansiering tagits upp. Under perioden från
              år 2000 och framåt har det militära försvarets anslag reducerats
              genom indragningar och kraftigt ökade kostnader för internationella
              insatser. Även ÖB har anmält det i sitt underlag i både mars och
              april nu i år.
            </seg>
            <seg n="1697c87c">
              Under åren 20012004 har flera miljarder tagits från ordinarie
              förbandsverksamhet och förts till internationella insatser för
              att klara av dem. I verkligheten är dessa siffror en ramsänkning
              som man kan likna vid kostnader per år för att finansiera Bodens
              garnison, Såtenäs flottilj, Vaxholm eller Musköbasen, bara som
              exempel.
            </seg>
            <seg n="cde78d3c">
              Under 2004 har regeringen uttalat en prioritering för Västra
              Balkan, Liberia och Afghanistan. Insatserna i Liberia som nyligen
              beslutades kostar mycket, och likaså insatsen i Afghanistan. Slutsatsen
              man kan dra av det är att antingen måste ännu mer pengar tas från
              förbandsverksamheten eller så får vi minska på någon av våra nuvarande
              insatser som redan görs.
            </seg>
            <seg n="2a3a93ad">
              Regeringen har aviserat att vi ska ha en neddragning med ca 300
              man i Kosovo och att det skulle vara lösningen. Det är i linje
              med ett tidigare gemensamt multinationellt beslut. Men efter den
              senaste tidens händelseutveckling kan man ifrågasätta om den planerade
              neddragningen även fortsättningsvis kommer att kunna bli verklighet.
              Just nu föreligger i stället ett ökat behov av insatser i Kosovo.
            </seg>
            <seg n="581df791">
              Herr talman! Ska Sverige säga nej till ökade insatser och svika
              sin del av det gemensamma ansvaret för säkerhet och stabilitet
              i Europa och ute i världen? Det riskerar att drabba just de människor
              som kan komma att utsättas för nya våldsspiraler och nya motsättningar.
              Kan inte vi vara med och lämna vårt bidrag till freden visar Socialdemokraterna
              att de för en försvars- och säkerhetspolitik som inte lever upp
              till de krav som ställs i det nya Europa.
            </seg>
            <seg n="5e8e9979">
              Försvarsministern och biståndsministern har tillsammans skrivit
              att Sverige säger nej till att fredsfrämjande truppinsatser ska
              vara avräkningsbara kostnader i biståndsbudgeten. Däremot bör
              delar av säkerhetssektorn kunna räknas in i biståndet. Det uttalandet
              ligger helt i linje med den nya politiken för global utveckling
              som riksdagen har beslutat.
            </seg>
            <seg n="0d6e5214">
              Fred och säkerhet är en förutsättning för en positiv utveckling
              i fattiga länder. Militära fredsfrämjande insatser är en stor
              del i det. Regeringen ställer sig också bakom möjligheten att
              vissa delar av säkerhetssektorreformerna ska kunna avräknas mot
              biståndsanslaget. Säkerhetssektorn innefattar bland annat polis,
              rättsväsende, militär och säkerhetstjänster som har till syfte
              att stärka demokratisk och civil styrning av säkerhetssektorn.
            </seg>
            <seg n="d94f2f55">
              Vi moderater vill gå ytterligare ett steg och införa ett ökat
              anslag för internationella insatser på biståndsområdet med syfte
              att skapa fred, säkerhet och stabilitet. Det motiverar vi med
              att även de verksamheterna är utvecklingsarbete på sikt. Då skulle
              man inte heller urholka ordinarie försvarsanslag. Det är en väldigt
              viktig ståndpunkt, eftersom dagens situation blir alltmer ohållbar.
            </seg>
            <seg n="867f4279">
              För varje ytterligare internationell insats vi beslutar som ska
              genomföras försvinner den grundkompetens som vi behöver för utbildning
              av de människor som ska skickas ut på internationella uppdrag.
              Den behövs. Varifrån ska vi ta pengarna?
            </seg>
            <seg n="6ce81bca">
              Den här gången föreslår regeringen också att bemyndigandet för
              insatsen i Afghanistan ska lämnas utan tidsbegränsning under förutsättning
              att beslut av FN:s säkerhetsråd finns. Det är mycket rimligt.
              Men det kräver också en långsiktig strategi sammankopplad med
              verkliga resurser för insatsen.
            </seg>
            <seg n="fc4464d2">
              Vi bör inte bara säga ja till insatsen i Afghanistan utan också
              se till att Sveriges övriga insatser kan fullföljas. Framför allt
              är det nödvändigt med en långsiktig strategi för fortsatt internationell
              verksamhet. Det behöver vi ta tag i nu under hösten eftersom behovet
              av insatser inte styrs av svenska försvarsbeslut. Det är en daglig
              påminnelse om verkligheten vi lever i.
            </seg>
            <seg n="062073fa">
              Herr talman! I ärendet har också två särskilda yttranden gjorts
              av Folkpartiet och Miljöpartiet och vidare en reservation från
              Vänsterpartiet, som vi nyss hörde. I flera stycken delar vi Folkpartiets
              uppfattning. Det gäller framför allt övergripande mål och långsiktig
              planering med en strategi för våra internationella insatser. Men
              vi har valt att avstå från ett särskilt yttrande. Det gör vi för
              att vi vill se en enighet i besluten. Som jag sade i början är
              det ett väldigt allvarligt beslut. Vi skulle vilja ha ett helt
              enigt betänkande. Nu diskuterar vi specifikt trupp till Afghanistan
              eller ej.
            </seg>
            <seg n="f1b5025f">
              Vänsterpartiets reservation är bara att beklaga. Det har redan
              vid tidigare beslut om internationella insatser aviserat sin stora
              tveksamhet. Det uttrycker tydligt att bistånd bara ska ges till
              biståndsverksamhet. Är inte också freds- och säkerhetsskapande
              insatser en form av bistånd? Utan fred och säkerhet det vill säga
              med dess motsats: kaos, oordning och otrygghet kan vi inte heller
              hjälpa till att skapa sociala, ekonomiska och demokratiska strukturer.
              Därmed kan vi inte heller genomföra annan form av bistånd på bästa
              sätt.
            </seg>
            <seg n="08349b18">
              Vänsterpartiet har förut stöttat den här typen av insatser även
              i Afghanistan trots att OEF, Operation Enduring Freedom, har funnits
              där. Varför inte nu?
            </seg>
          </u>
          <note type="speaker" n="bb8565d7">
            Anf. 128 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-ed17a7b5b61ad864-1" n="58163e61">
            <seg n="7d85c18a">
              Herr talman! Det gäller frågan om bistånd för att skapa fred
              och säkerhet och för att kunna ge annan humanitär hjälp och om
              det inte skulle kunna ses som bistånd. Vi ser en oerhört stor
              fara i att många länder skulle välja att snarare täcka sina militära
              kostnader under ett slags biståndsbudget för att på så sätt kunna
              säga att man når upp till de fina biståndsmål som finns utan att
              man egentligen har kunnat uppnå de humanitära målen.
            </seg>
            <seg n="97d2e25a">
              Jag tror att det är ganska viktigt att se att humanitärt bistånd
              aldrig får utnyttjas av någon stridande part i någon konflikt.
              Det är viktigt att biståndet står självständigt som en humanitär
              hjälp och ett bistånd till de människor som blir drabbade av en
              konflikt oavsett vilken part de blir drabbade av.
            </seg>
            <seg n="ab960db6">
              Börjar man knyta biståndet till den typ av diskussion där man
              menar att vi behöver fred och säkerhet och att även militära medel
              givetvis skulle vara en viktig biståndsinsats så tror jag att
              man kommer att förlora mycket på sikt.
            </seg>
            <seg n="afe18e35">
              Det är ett faktum att det första man ska göra i en fullständigt
              kaosartad krigisk situation är att skapa fred och säkerhet. Det
              är självklart. Men att koppla ihop biståndet med de insatserna
              skulle vara en farlig lösning.
            </seg>
          </u>
          <note type="speaker" n="ca8dffc6">
            Anf. 129 EWA BJÖRLING (m) replik:
          </note>
          <u who="ewa_bjorling_d08852" xml:id="i-fd4eb8bc78fc313d-1" n="c689f2c6">
            <seg n="8efb4a6c">
              Herr talman! Jag tackar för svaret från Alice Åström, och jag
              vill tydligt poängtera att det inte handlar om att diskutera kvantitet
              och summor i biståndet och att flytta summor hit eller dit. Det
              handlar i stället om kvalitet i biståndet. I verkligheten hänger
              alla de här olika sakerna ihop. Det krävs fred och säkerhet för
              att bedriva ett effektivt bistånd i övrigt. Allting hänger samman.
            </seg>
            <seg n="3cf984f9">
              Jag undrar om Vänsterpartiets USA-hat är så starkt att det är
              viktigare för er att det inte sker en sammanblandning mellan ISAF
              och OEF den USA-ledda koalitionsstyrkan än att delta i en FN-styrka
              för att faktiskt hjälpa folket i Afghanistan? Även OEF arbetar
              för långsiktig säkerhetshöjning med så kallade PRT regionala enheter
              för säkerhet och uppbyggnad. Det är ett sätt att skapa säkerhet
              och att stabilisera Afghanistan.
            </seg>
            <seg n="3be1618e">
              I er motion står det att ni är beredda att stödja det nuvarande
              bidrag som finns där. Ni har även stött det tidigare, som ni också
              sade. Men jag skulle vilja säga: Bidrag med vad då? Enligt min
              vetskap har Sverige för närvarande inget mandat för trupp i Afghanistan
              alls. Det är därför vi står här och diskuterar i dag. Vad vi har
              där är 16 man som kan hjälpa till vid flygplatssäkerhet, vid brandskydd
              och så vidare. Men det är ju inte alls samma sak.
            </seg>
          </u>
          <note type="speaker" n="980bce4d">
            Anf. 130 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-ed17a7b5b61ad864-2" n="58163e61">
            <seg n="c343f74b">
              Herr talman! Jag ska börja med det sista. Ja, det stämmer det
              är egentligen en dålig skrivning i motionen eftersom mandatet
              faktiskt har gått ut och man har tagit hem dem som man hade förutom
              några få personer.
            </seg>
            <seg n="8c5470ed">
              Det som vi utgår från är att vi kan tänka oss att ställa upp
              med ett liknande mandat som det vi har haft tidigare. Vi hade
              velat se det beslutet i stället för det utvidgade som var fallet
              i dag.
            </seg>
            <seg n="4b21fe32">
              Jag vill påpeka att det inte är så att USA-hatet är så starkt
              och så blint att man inte skulle vara beredd att hjälpa Afghanistans
              folk. Det handlar i stället om respekten för FN och för FN:s styrkor
              runtomkring i världen. Vi ska se till att FN-insatser inte blir
              sammanblandade med vad som betraktas som en krigförande part,
              och så ser faktiskt många i Afghanistan på koalitionen.
            </seg>
            <seg n="697ec064">
              De frågor som jag tog upp i mitt anförande situationen i Irak,
              det som har avslöjats och de rapporter som kommer om övergrepp
              i Afghanistan stärker inte koalitionen i Afghanistan. Det kommer
              inte heller att stärka FN-mandatet och FN:s möjlighet att agera
              om det blir en sammanblandning med koalitionen. När de bilderna
              börjar kablas ut över världen och när vi börjar få fällande domar
              för tortyr och mord så kommer FN, och då är det viktigt att FN
              inte har varit sammanblandat med detta.
            </seg>
            <seg n="adb05dd2">
              Vi beklagar att man inte tydligt tog upp detta i betänkandet,
              och att regeringen inte tydligt har tagit upp diskussionen. Det
              är snarare så att försvaret för USA inte får bli så starkt att
              man inte är beredd att försvara FN och ifrågasätta när man ser
              att det går för långt.
            </seg>
          </u>
          <note type="speaker" n="4a30a0ca">
            Anf. 131 EWA BJÖRLING (m) replik:
          </note>
          <u who="ewa_bjorling_d08852" xml:id="i-fd4eb8bc78fc313d-2" n="c689f2c6">
            <seg n="939701d5">
              Herr talman! Nu diskuterar vi Afghanistan och inte Irak. Jag
              ska bara kort säga angående situationen i Irak att det som har
              hänt är förfärligt. Det håller jag fullständigt med om. Men vi
              ska också komma ihåg en annan viktig sak: Saddam är borta. Den
              diktaturen finns inte mer. Det ska vi verkligen inte glömma.
            </seg>
            <seg n="9bfe0097">
              Verkligheten är sådan att det inte är bekymmer bara i Kabul.
              Det är bekymmer även regionalt och ute i stora delar av Afghanistan.
              Vi behöver hjälpa till på fler ställen än i Kabul.
            </seg>
            <seg n="e056930b">
              Herr talman! Jag tycker att Vänstern sviker det svenska mandat
              som våra soldater behöver. Det handlar om att skicka ut människor
              i strid, och jag är övertygad om att den svenska trupp som vi
              kommer att sända behöver allt stöd som den kan få ifrån alla partier.
            </seg>
          </u>
          <note type="speaker" n="37487b1b">
            Anf. 132 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-cc2b33a3a7e8fb1c-0" n="04377bb4">
            <seg n="f47bb7b5">
              Herr talman! Det är ett mycket viktigt beslut som vi ska debattera
              här i dag. Och det är inte bara vårt land utan också bland andra
              Rumänien, Danmark, Norge och Finland som ska ta ställning till
              samma fråga, nämligen: Är vi beredda att skicka fredsbevarande
              trupp utanför Kabul till norra Afghanistan?
            </seg>
            <seg n="a1ebd17d">
              För Folkpartiet liberalerna är svaret ett tydligt ja. Vi är eniga
              med utskottsmajoriteten om att Sverige ska ställa upp för att
              förverkliga FN:s resolution 1510 från oktober 2003 och den afghanska
              regeringens önskningar. Den internationella säkerhetsstyrkan ISAF
              har alltför länge varit begränsad till att upprätta säkerhet och
              stabilitet i enbart huvudstaden Kabul. FN:s generalsekreterare
              Kofi Annan och president Karzai har i nästan två års tid begärt
              den utvidgning av ISAF som nu kommer till stånd.
            </seg>
            <seg n="33a0767d">
              Redan i december 2002 förordade vårt parti att Sverige i FN skulle
              stödja dessa önskemål. Om FN-mandatet för ISAF skulle utvidgas
              geografiskt ville vi se att Sverige också solidariskt bidrog med
              större personella resurser. Jag är mycket glad att detta nu sker.
              Sveriges riksdag är på väg att fatta detta beslut på god folkrättslig
              grund. Samtidigt är det beklagligt att Sverige inte lyckats vara
              lika snabbt på plats som tyskarna var i Kunduz redan i oktober.
              Den svenska styrkan som har varit i Kabul fick åka hem i februari,
              och givetvis borde vi varit på plats med denna nya regionala enhet
              för stabilisering och återuppbyggnad redan då. Nu blir det i juni.
            </seg>
            <seg n="b1fb78bc">
              Den svenska personalen kommer att utföra en oerhört viktig uppgift
              i Mazar-e-Sharif tillsammans med danskar och rumäner och under
              ledning av britter. De flesta bedömare är eniga om att det här
              är en nödvändig insats. Det internationella samfundet ställer
              upp militärt och civilt; det är det enda sättet vi kan förbättra
              säkerhetsläget i Afghanistan på.
            </seg>
            <seg n="22e46832">
              Det svenska bidraget kommer att bestå av ett militärt observatörsteam
              och viss stabs- och underhållspersonal. Vi kommer också att ha
              ett luftburet snabbinsatskompani som en del i en framskjuten understödsbas.
              Därtill kommer vi att tillhandahålla ett transportflygplan med
              besättning och understödjande personal.
            </seg>
            <seg n="7b8abfa7">
              Våra insatser behövs. Säkerhetssituationen i Afghanistan är bekymmersam.
              Lokala milisgrupper fortsätter att hindra regeringen och biståndsgivarna
              från att utföra sina insatser och utsätter befolkningen för brott
              och våld. Vapen styr i stället för rättssäkerhet och myndigheter.
              I detta sammanhang spelar också en allt intensivare opiumodling
              en betydelsefull roll. I år beräknas opiumvallmoskörden uppgå
              till 5 400 ton. Denna hantering gör lokala krigsherrar finansiellt
              oberoende och destabiliserar inte bara landet utan hela regionen.
            </seg>
            <seg n="86a64822">
              Att säkerhet och stabilitet uppnås i Afghanistan är en nödvändig
              förutsättning för ett effektivt, humanitärt och demokratifrämjande
              bistånd. Det är också en förutsättning för att fria och rättvisa
              val kan genomföras och därmed en förutsättning för en social och
              ekonomisk utveckling i Afghanistan. Därför är det oerhört beklagligt
              att Vänsterpartiet motsätter sig en utvidgning av ISAF:s mandat.
              Vänsterpartiet låter sig styras av sitt fundamentalistiska Amerikahat
              i stället för att tillmötesgå det afghanska folkets behov och
              önskemål. Solidariteten är bortblåst.
            </seg>
            <seg n="9a6e58cf">
              UNAMA jobbar febrilt med de val som kommer att genomföras i september.
              Det finns drygt 10 miljoner invånare som måste registreras inför
              valen. När jag besökte FN-högkvarteret i New York i början på
              april hade en miljon medborgare registrerats, varav 30 % kvinnor.
              På FN var man positiv och trodde att alla skulle kunna registreras
              före september. Det beräknas att ungefär 5 000 vallokaler kommer
              att behöva sättas upp runtom i landet. Genom att man ordnar separata
              vallokaler för kvinnor och män hoppas man få dit fler kvinnor.
            </seg>
            <seg n="036f3f4b">
              Att enbart 30 % av de registrerade väljarna är kvinnor är symtomatiskt
              för att kvinnorna i Afghanistan tyvärr inte anses jämställda med
              männen. Det är oerhört angeläget att Sverige, genom våra biståndsinsatser
              och den nu aktuella fredsbevarande insatsen, föregår med gott
              exempel.
            </seg>
            <seg n="9c23a06d">
              Utskottet skriver i betänkandet att riksdagens bemyndigande till
              regeringen att sända svensk väpnad trupp utomlands innebär ett
              betydande ansvar. Förluster i människoliv i samband med fredsfrämjande
              uppdrag kan inte uteslutas. I söndags avled tragiskt en norsk
              soldat efter att ISAF i Kabul blivit utsatt för raketbeskjutning.
              De krafter i landet som till varje pris vill se stabiliseringsprocessen
              misslyckas är starka och farliga. Det är därför nödvändigt att
              de svenska styrkorna har bästa tänkbara utbildning och utrustning
              och att all nödvändig logistik för utvidgningen till norra delarna
              av landet finns på plats och fungerar innan utvidgningen genomförs.
            </seg>
            <seg n="9aba4c60">
              Herr talman! Folkpartiet uppskattar att regeringen ser den föreslagna
              insatsen i Afghanistan som långsiktig och uthållig. Sverige har
              en lång tradition av kontakter med och bistånd till landet. Det
              är rimligt att ställa upp så länge säkerhetsinsatser behövs så
              att inte tidigare insatser omintetgörs.
            </seg>
            <seg n="6db0a335">
              Eftersom riksdagen har ett betydande ansvar vid sådana här allvarliga
              beslut vore det rimligt att riksdagen hade ett inflytande som
              stod i bättre proportion till ansvaret. Folkpartiet har därför
              i ett särskilt yttrande påtalat att om långsiktigheten i den svenska
              insatsen skulle äventyras, av annat än att FN:s säkerhetsråd återkallar
              sitt mandat eller att trängande fara för truppens säkerhet uppstår,
              anser vi att regeringen först bör återkomma till riksdagen.
            </seg>
            <seg n="b5d08eec">
              Regeringen har i dag en ettårig planeringshorisont för de internationella
              insatserna begränsad till ett antal geografiska regioner. Det
              är otillräckligt då de internationella behoven synes omättliga.
              FN:s säkerhetsråd bemyndigade nyligen en fredsstyrka till Burundi,
              och Sudan och Haiti är på gång. Just nu finns det runt 50 000
              FN-soldater ute runtom i världen, och behoven väntas öka till
              uppåt 70 000.
            </seg>
            <seg n="c237d1ed">
              En nationell strategi för våra krishanteringsinsatser måste belysa
              Sveriges komparativa fördelar inte bara utifrån vilka insatsbehov
              som kan uppstå var, utan vi måste även beakta vilka förmågor som
              andra länder inte kan eller vill bidra med. Strategin bör också
              inkludera avvägningar mellan antalet insatser, deras omfattning
              och uthållighet samt måluppfyllelse, det vill säga att uppnå hållbar
              fred och stabilitet.
            </seg>
            <seg n="d2e99e75">
              Sveriges bidrag till den internationella krishanteringen har
              på senare år präglats av ryckighet. Vi har ett tungt ansvar att
              tillsammans med andra se till att de begränsade resurserna används
              på ett sätt som gör bästa möjliga nytta i kampen mot mänskligt
              lidande och för fred, frihet och demokrati.
            </seg>
            <seg n="00bcdbb7">
              Herr talman! Afghanerna har rätt att leva i ett land med fred,
              respekt för mänskliga rättigheter och demokrati. Därför är vår
              insats oerhört viktig.
            </seg>
          </u>
          <note type="speaker" n="e1642499">
            Anf. 133 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-97e8d5fc88754326-0" n="3087ee9d">
            <seg n="cb2746fe">
              Herr talman! Kristdemokraterna står bakom det sammansatta utrikes-
              och försvarsutskottets betänkande som debatteras här i dag. Jag
              yrkar bifall till utskottets förslag till beslut.
            </seg>
            <seg n="cac655a0">
              Propositionen om fortsatt svenskt deltagande i en internationell
              säkerhetsstyrka i Afghanistan och betänkandet är väldigt tydliga
              när det gäller att utvecklingen i Afghanistan är svårbedömd och
              osäker även på kort sikt. De närmaste månaderna inför och under
              valen torde vara avgörande för utvecklingen framöver. Det val
              som ligger framöver är någonting som Kristdemokraterna ser som
              väldigt betydelsefullt. Betänkandet tar också upp, och det är
              också viktigt, att de flesta bedömare uppges vara eniga om att
              en bred internationell militär och civil närvaro är det enda som
              i nuläget kan erbjuda en förbättrad säkerhetssituation och möjliggöra
              rättvisa val.
            </seg>
            <seg n="f2cdc16b">
              Herr talman! Jag har tagit del av den MR-rapport om Afghanistan
              som ligger på regeringens hemsida. Det är ingen munter läsning.
              Det råder laglöshet och korruption. Kvinnors utsatthet och rättslöshet
              är enorm. Det finns en sexuell exploatering av barn. Barn fängslas.
              Straffbarhetsåldern ligger på sju år. Barnsoldater förekommer
              på båda sidor. Därför tycker vi att det är oerhört viktigt att
              ställa sig bakom det här betänkandet.
            </seg>
            <seg n="3e16ecd1">
              Vi vet att det är ett farligt uppdrag. Vi hörde nyss att Cecilia
              berättade om det norska förbandet. Det var en soldat som dödades
              där. Attackerna är riktade mot civil FN-personal och företrädare
              för olika hjälporganisationer.
            </seg>
            <seg n="94f342d5">
              Svenska förband ingår och har ingått i internationellt fredsfrämjande
              insatser. Under min tid här i riksdagen har jag fått vara med
              om att besluta om deltagande i Kongo och Liberia. Det har alltså
              varit uppe här i kammaren i flera omgångar. Kristdemokraterna
              tycker att vi ska fortsätta att ställa oss bakom FN när man kallar
              till fredsfrämjande insatser.
            </seg>
          </u>
          <note type="speaker" n="18726048">
            Anf. 134 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-ed17a7b5b61ad864-3" n="58163e61">
            <seg n="c152a2f6">
              Herr talman! Jag har egentligen bara två korta frågor. Jag kan
              instämma i mycket av anförandet även om Vänsterpartiet har dragit
              en annan slutsats.
            </seg>
            <seg n="8baea5e3">
              Den ena frågan jag har gäller de MR-rapporter som finns och den
              situation som beskrevs. Det har kommit rapporter om koalitionens
              övergrepp i afghanska fängelser. Svensk trupp eller FN-trupp kommer
              givetvis att delvis vara beroende av understöd från dem. Jag undrar
              om Kristdemokraterna har läst dessa rapporter lika noggrant. Det
              är också övergrepp mot mänskliga rättigheter som utförs av dem
              som till viss del kommer att vara samarbetspartner till den svenska
              FN-truppen.
            </seg>
            <seg n="dccbdad0">
              Sedan har jag en fråga som gäller detta med attacker på civila
              och hjälporganisationer. Det är oerhört bekymmersamt. Ser inte
              Kristdemokraterna den fara som biståndsorganisationer och Läkare
              Utan Gränser pekar på, nämligen att koalitionen försöker utnyttja
              biståndet i själva krigföringen. De gör det till en del i konflikten
              och uppmanar genom flygblad folk att bli angivare. Det gör att
              biståndsorganisationerna blir utsatta för attacker i mycket hög
              utsträckning eftersom de blir indragna i kriget. Koalitionen låter
              inte biståndsorganisationerna arbeta med sitt bistånd helt utanför
              konflikten. Ser inte Kristdemokraterna detta som ett problem när
              vi nu också ska skicka svensk FN-trupp, som kommer att bli indragen
              i det här?
            </seg>
          </u>
          <note type="speaker" n="20e0f03b">
            Anf. 135 ROSITA RUNEGRUND (kd) replik:
          </note>
          <u who="rosita_runegrund_9cb68d" xml:id="i-97e8d5fc88754326-1" n="3087ee9d">
            <seg n="93f902a0">
              Herr talman! Vad gäller den första frågan, om MR-rapporterna,
              har Kristdemokraterna har den uppfattningen att demokrati ska
              byggas upp och att fredsfrämjande ingår som en del i uppbyggandet
              av demokrati. Tillgodoseendet av mänskliga rättigheter och demokratiuppbyggandet
              hör ihop. Utan att fred uppnås i Afghanistan tror jag bestämt
              att det blir svårt att tillgodose mänskliga rättigheter. Utan
              domstolar och andra institutioner kan vi inte ta upp frågor om
              mänskliga rättigheter. Det finns i dag inget rättsväsende som
              fungerar.
            </seg>
            <seg n="56a1ed00">
              Vad gäller utsattheten för dem som skickas ut är jag klar över
              att man i en krigssituation är utsatt, Alice Åström. Jag har bott
              i ett land i krig, och det är så att alla, oavsett om det gäller
              verksamma i biståndsorganisationer eller soldater, vet vad de
              ger sig in i. Vi tar i dag beslut om det här, och det är ett allvarligt
              beslut. Det allvarliga är att Vänsterpartiet inte står bakom betänkandet.
              Ett enhälligt betänkande skulle ge de soldater som vi skickar
              ut en trygghet.
            </seg>
            <seg n="2bc12249">
              Visst är det ett farligt uppdrag, och Kristdemokraterna är mycket
              väl medvetna om vad soldaterna kommer att möta nere i Afghanistan.
            </seg>
          </u>
          <note type="speaker" n="41a8bc79">
            Anf. 136 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-ed17a7b5b61ad864-4" n="58163e61">
            <seg n="f7c0ae8a">
              Herr talman! Också jag är klart medveten om att det här är ett
              farligt uppdrag, och jag sade i mitt anförande att det inte är
              anledningen till att vi inte vill skicka FN-trupp. Vi är klart
              medvetna om att om man skickar trupper, kommer dessa att utsättas
              för risker.
            </seg>
            <seg n="fa36dbda">
              Men jag har fortfarande inte fått svar på min fråga. Jag delar
              helt uppfattningen att utan fred och utan ett rättsväsende kan
              man inte bygga demokrati, och utan demokrati kan man inte tillgodose
              mänskliga rättigheter. Det som jag frågade om gällde Human Rights
              Watchs rapport, som omfattar 67 s. och som handlar om övergrepp
              i afghanska fängelser mot afghanska fångar utförda av koalitionen.
              Vi i Vänsterpartiet ser det som en väldigt stor fara om man sammanblandas
              med koalitionen och dess trupper när det avslöjas att dessa begår
              brott mot mänskliga rättigheter.
            </seg>
            <seg n="5582da1c">
              Vänsterpartiet är helt på det klara med att det inte går att
              bygga rätten till mänskliga rättigheter genom att kränka mänskliga
              rättigheter. Det ger ingen långvarig fred, och det ger inte heller
              någon långvarig status för mänskliga rättigheter.
            </seg>
            <seg n="c6662170">
              Det gällde vidare en fråga om attacker mot civila och hjälporganisationer.
              Alla är mycket väl medvetna om vad man ger sig in i och även om
              vilka risker man tar som biståndsarbetare. Men biståndsarbetare
              och aktiva i Läkare Utan Gränser vädjar ju om att koalitionen
              inte ska använda biståndet som ett påtryckningsmedel i koalitionens
              krigföring för att inte utsätta dem för en ännu högre fara. Ser
              Kristdemokraterna ingen fara i de här sammanhangen? Jag kan acceptera
              att man kan komma fram till olika slutsatser i frågan om man ska
              sända trupp eller inte, men jag blir bekymrad om man från Kristdemokraterna
              inte alls ser den problematik som faktiskt ligger i det här beslutet.
              Om man inte ser helheten är det bekymmersamt med Sveriges internationella
              åtaganden.
            </seg>
          </u>
          <note type="speaker" n="33de2ca1">
            Anf. 137 ROSITA RUNEGRUND (kd) replik:
          </note>
          <u who="rosita_runegrund_9cb68d" xml:id="i-97e8d5fc88754326-2" n="3087ee9d">
            <seg n="74843e0f">
              Herr talman! Visst ser Kristdemokraterna helheten och har också
              tagit del av uppgifter om de övergrepp som begås där nere, men
              det är inte det som vi i dag ska diskutera. I dag gäller det att
              svenska soldater ska skickas ned, och jag är stolt över den utbildning
              som våra soldater trots allt får. Våra soldater behövs i sådana
              här länder. Vi har fått höra att de får en utbildning av Rädda
              Barnen, av ECBA och av Kvinna till kvinna. Våra soldater behövs
              i Afghanistan i dag.
            </seg>
            <seg n="d54b6371">
              Jag tror inte att det är detta som drivit Alice Åström till att
              avge en reservation utan jag tror, som jag tidigare sagt, att
              det är Alice Åströms syn på USA.
            </seg>
          </u>
          <note type="speaker" n="0014a70c">
            Anf. 138 CLAES VÄSTERTEG (c):
          </note>
          <u who="claes_vasterteg_df1784" xml:id="i-0a79dec63be6efaf-0" n="533f41ca">
            <seg n="6371bba6">
              Herr talman! Sverige kommer genom sitt fortsatta deltagande i
              den internationella säkerhetsstyrkan i Afghanistan att bidra till
              att förbättra förutsättningarna för en ökad stabilitet i den här
              delen av världen. En internationell närvaro är i dagsläget nödvändig
              för att fortsatt skapa säkerhet för de afghanska myndigheterna,
              för FN, för befolkningen i Afghanistan och för övrig internationell
              verksamhet. Det är också oerhört viktigt inför de kommande valen.
            </seg>
            <seg n="85d68e7a">
              Tillsammans med andra länder har vi i Sverige ett ansvar för
              att verka för demokrati och säkerhet i den delen och i andra delar
              av världen. Det är särskilt betydelsefullt att Sverige bidrar
              till säkerhet och stabilitet och till att utvidga övergångsregeringens
              inflytande även till regionerna utanför Kabul.
            </seg>
            <seg n="3cf89a21">
              Men tyvärr är vi, som flera har framfört här i denna kammare,
              inte eniga bakom detta betänkande. Det är enligt min och Centerpartiets
              uppfattning mycket beklämmande. Det är beklämmande att Vänsterpartiet
              skiljer ut sig via sin reservation. Jag kan bara göra den tolkningen
              att man ännu en gång har hittat ett skäl för att kanalisera sin
              USA-fientliga politik.
            </seg>
            <seg n="f791a2b7">
              FN har givit den internationella styrkan ett mandat som tillåter
              fredsframtvingande åtgärder och användande av våldsmedel. I Afghanistan
              precis som i andra konflikter finns det risker. I Afghanistan
              kommer de såväl från kriminella element som från militära element.
              Tragedier i samband med internationella insatser har inträffat
              och kommer att inträffa även i framtiden, och de kommer att kunna
              innebära förluster av människoliv.
            </seg>
            <seg n="ef5f2f07">
              Därför är det enligt Centerpartiets uppfattning så viktigt att
              vi i den här kammaren kan vara eniga om sådana här och liknande
              beslut. Det är Centerpartiets uppfattning att mänskliga rättigheter,
              demokrati och fredsframtvingande uppdrag hör ihop. Det går inte
              att dela på de här elementen. Mänskliga rättigheter och demokratisk
              samhällsstyrning är, som vi alla vet, dessutom i sig fredsfrämjande.
            </seg>
            <seg n="14b2f1b2">
              I det här sammanhanget måste Sverige ikläda sig sitt och vårt
              internationella ansvar. Vi har en tradition av att vara konstruktiva
              och nyskapande aktörer på det internationella planet och i det
              internationella samarbetet för att skapa fred. Internationell
              fred och säkerhet är ett övergripande mål i den svenska säkerhetspolitiken.
              Ett grundläggande mål för säkerhets- och försvarspolitiken är
              också att solidariskt bidra till en fredlig utveckling i vår omvärld.
            </seg>
            <seg n="7f12031f">
              När det gäller den internationella delen av säkerhetspolitiken
              ska Sverige i samverkan med andra stater aktivt verka för fred
              och ökad säkerhet. Därigenom bidrar vi till ökad säkerhet i omvärlden
              men också för oss själva.
            </seg>
            <seg n="b88bd423">
              Herr talman! Centerpartiets politik präglas av ett stort internationellt
              engagemang och av solidaritet med de svagare i världen. Utvecklingsfrågorna
              och de internationella sammanhangen har en hög prioritet. Ensamma
              kan inte Centerpartiet och Sverige rädda världen. Vi måste göra
              det tillsammans. Utvecklingen under de senaste åren inte bara
              i Afghanistan har gjort oss om möjligt än mer övertygade om vikten
              och betydelsen av samarbete.
            </seg>
            <seg n="86864166">
              Det behövs ett hållbart samhälle som genom starka institutioner
              har till uppgift att värna demokrati och rättssamhälle. Ett eller
              ett fåtal länder får inte ha monopol på att styra världen. Det
              måste finnas en respekt för folkrätten och det internationella
              regelsystemet. Lika viktigt är det givetvis att de här reglerna
              följs.
            </seg>
            <seg n="bb1fc767">
              Herr talman! Svenska styrkor har under många år arbetat för att
              förebygga väpnade konflikter, stoppa pågående krig och hindra
              deras följdverkningar. Dessa insatser är ofta direkt avgörande
              för huruvida humanitära organisationer ska kunna gå in i ett land
              för att bedriva verksamhet. Under senare år har vi i Sverige tagit
              ytterligare ett steg i detta arbete. Vi har i den här kammaren
              fattat beslut om insatser i Kongo, Afghanistan och Liberia och
              på Balkan, för att nämna några operationer.
            </seg>
            <seg n="e4beab9b">
              Centerpartiet hoppas att den här kammaren under stor enighet
              även fortsatt kan bidra till säkerheten i världen genom svenskt
              deltagande i internationella insatser. Vi vill se en ökning av
              det svenska deltagandet, och förhoppningsvis kan vi ta steg mot
              det redan i samband med det försvarsbeslut som ska fattas i höst.
              Vi hoppas att det här beslutet ger en möjlighet till en längre
              planeringshorisont än i dag och en större flexibilitet. Men för
              att det ska bli möjligt krävs det att dagens ca 1 000 svenska
              soldater i internationell tjänstgöring ökas, och det rejält. Centerpartiets
              bedömning är att 2 000 soldater i framtiden skulle vara en lämplig
              nivå för svenskt vidkommande.
            </seg>
            <seg n="6d5190d1">
              Herr talman! De svenska kvinnor och män som kommer att göra insatsen
              i Afghanistan har en viktig och tuff uppgift, och det är nödvändigt
              att de har den bästa tänkbara utrustningen och det bästa tänkbara
              stödet från Sverige. Därför är det så viktigt att de har ett fullt
              stöd från den här kammaren. Men utan de internationella insatserna
              från Sverige och andra länder riskerar Afghanistan att återgå
              till en farlig instabilitet eller öppen konflikt, och det skulle
              säkerligen innebära stora lidanden för den afghanska befolkningen.
              Säkerhet och stabilitet är en förutsättning för genomförandet
              av ett effektivt humanitärt bistånd och ett långsiktigt återuppbyggande
              av ett förstört land. Med det vill jag yrka bifall till förslaget
              i betänkandet i sin helhet.
            </seg>
          </u>
          <note type="speaker" n="868b9025">
            Anf. 139 LOTTA N HEDSTRÖM (mp):
          </note>
          <u who="lotta_hedstrom_852ee3" xml:id="i-e139acb2b9d642b3-0" n="1eaa5f1f">
            <seg n="885031b6">
              Herr talman! Sverige står i begrepp att återigen skicka trupp
              till Afghanistan, och visst ska vi det. Det finns på Balkan och
              i Östtimor en fredssoldat per 65 invånare, men i Afghanistan finns
              det en per 5 380 invånare, och läget är inte stabilt på något
              sätt. Att inte delta i att stabilisera det sköra läge som råder
              där det vore ett svek.
            </seg>
            <seg n="286c3e5a">
              Tyvärr föregicks det här läget av ett mångdubbelt större svek,
              nämligen när världens mäktigaste land hösten 2001 tog sig för
              att bomba världens fattigaste och mest pinade lilla bergsland.
              Nu säger man att man ska vara med och bygga upp demokratin i Afghanistan,
              precis som man säger om Irak. Man ska bomba först och hjälpa till
              sedan. Det är inte olikt kvinnovåldsförövarnas logik. Och förresten:
              Hur kan man bygga demokrati och folkstyre åt andra? Det måste
              ju vara någonting som växer underifrån av egen kraft, så det är
              något märkligt, på något sätt.
            </seg>
            <seg n="36fed473">
              Alltnog: USA och Operation Enduring Freedom, varaktig frihet,
              som krigsstyrkan heter nu på tredje året, ska tillsammans med
              den här svenska truppen skapa någon sorts fred och stabilitet
              i Afghanistan och vara de som förhindrar nytt våld. Men precis
              som Vänsterpartiet undrar vi: Hur ska de vanliga afghanerna veta
              vilka som är de forna angriparna och vilka som Hamid Karzai, presidenten,
              nu faktiskt har bett komma dit?
            </seg>
            <seg n="0fec9436">
              Den här överlappningen i uppdraget anser vi vara mycket bekymmersam,
              men inte bara därför att den här vardagliga trygghetssynpunkten
              blir otydlig för afghaner de får säkerligen inte större tilltro
              till väst efter alla de här turerna utan framför allt därför att
              vi svenskar inte heller vet exakt vilket uppdrag som Operation
              Enduring Freedom har, det vill säga den gamla Coalition of the
              Willing. Vårt UD vet alltså inte det här. ISAF ska demobilisera,
              avväpna, bygga upp, säkra vägar, hjälpa till att underlätta val
              och se till att humanitär hjälp och bistånd kommer fram. Det är
              mycket bra målsättningar och mycket tydliga uppgifter. Vi bejakar
              dem fullständigt. Men vi vet inte vad de amerikanska styrkorna
              har för uppdrag. Vi känner inte till deras mandat. Jag själv har
              frågat gång på gång, nu liksom vid de tidigare gånger då vi har
              skickat trupp: Vad har de underrättelseofficerare som vi har på
              Tampa Bay för koordinerande uppgift tillsammans med huvudkvarteret
              i USA?
            </seg>
            <seg n="bb50c275">
              Jag tycker att det här är besvärande, men jag tror ändå att det
              är den riktiga slutsatsen att skicka en trupp som har ett FN-mandat
              hit. Det är världssamfundets närvaro som afghanerna behöver.
            </seg>
            <seg n="502a51ab">
              Tyvärr finns det en annan sammanblandning som är bekymmersam,
              och det är om man tittar på vapenindustrin. Det är bland annat
              en MR-organisation jag har för mig att det var Amnesty som kom
              fram till att 45 miljoner US-dollar har gått till vapeninköp till
              norra alliansen, alltså direkt för att destabilisera de krafter
              som den internationella styrkan nu ska hålla i schack. Det här
              är också pinsamt och problematiskt med det här stödet, så enkel
              är frågan inte.
            </seg>
            <seg n="c6f9c6c2">
              Man säger att man ska försöka göra informationsinsatser till
              afghanerna, och det låter ju bra, men det är ganska patetiskt
              när man tänker efter. Hur ska det gå till? Ska man ha informationssnuttar
              i TV mellan bergen där folk inte har TV, eller tänker man sig
              att analfabeterna ska sitta i studiecirklar? Ska man sätta upp
              skyltar på bergväggarna? Jag förstår faktiskt inte hur man ska
              kunna informera om vem som är fiende, vem som är vän, vem som
              är ond och vem som är god.
            </seg>
            <seg n="5b57060d">
              Saken är ganska klar. Naturligtvis är det ju tragiskt att vi
              inte är fullständigt eniga här i kammaren, men man kan ju konstatera
              att så här blir det. Det här sker i efterdyningarna av våldsanvändning
              och av ett sätt att utnyttja ett land som under 25 års tid varit
              ockuperat av olika krafter och som helt enkelt varit ett genomgångsland
              för andras behov, inte bara opiumodling utan också i hög grad
              för vapen och vapens bruk, och dessutom för oljeexploatering.
            </seg>
            <seg n="82bd4dba">
              Vi sitter i ett slutläge som många krafter har varit inblandade
              i att skapa. Jag vill bara varna för att fortsättningsvis måste
              det bli ännu tydligare till vilka ställen och med vilket mandat
              som vi skickar våra trupper. Att det är ett FN-mandat och att
              det är efterfrågat av det här landet är de två kriterier som Miljöpartiet
              ställer för att vara med och stödja sådant här. I det här fallet
              finner vi också att det är oerhört mycket mer behjärtansvärt att
              vara där än att inte vara där, men vi delar Vänsterns frågetecken
              och beklagar att det inte är ett helt klart läge som råder.
            </seg>
            <seg n="eced6be0">
              Jag tror att jag nöjer mig med det så länge. Vi kan hoppas på
              att de 5,2 miljarder som utlovats i bistånd också kommer på plats.
              Man kan jämföra det med behovet, som har beräknats till 20 miljarder
              US-dollar.
            </seg>
          </u>
          <note type="speaker" n="2a22ca76">
            Anf. 140 CECILIA WIGSTRÖM (fp) replik:
          </note>
          <u who="cecilia_wigstrom_d937eb" xml:id="i-cc2b33a3a7e8fb1c-1" n="04377bb4">
            <seg n="5547ae45">
              Herr talman! Först vill jag säga att jag tycker att det är väldigt
              bra att Miljöpartiet också ställer sig bakom att vi skickar ned
              svensk trupp, därför att den afghanska befolkningen är oerhört
              utsatt. De är krigströtta, och de vill ha fred och stabilitet,
              och det är det ISAF ska verka för.
            </seg>
            <seg n="4a5499b4">
              Jag reagerade på några saker som jag inte tyckte stämde riktigt
              i ditt anförande.
            </seg>
            <seg n="da695bf4">
              Det första är att OEF, Operation Enduring Freedom, har ju också,
              precis som ISAF, blivit ombett att vara i landet av president
              Karzai. Även USA-styrkorna har alltså fått mandatet av presidenten.
            </seg>
            <seg n="7169e8b1">
              Sedan tror jag att det är viktigt att vi inte överbetonar risken
              för sammanblandning mellan OEF och ISAF. Jag tror att många människor
              kommer att ha svårt att se skillnad på OEF och ISAF, ja, men jag
              tror inte att farorna för vår trupp ökar så väldigt mycket. De
              som utsätter vår trupp, ISAF och OEF främst ISAF för fara och
              som beskjuter dem med raketer, så som gjordes i söndags, det är
              ju krigsherrar. Det är inte befolkningen. Och krigsherrarna har
              pengar, de är smarta och de är farliga. Jag tror alltså snarare
              att det är där den värsta hotbilden ligger, och jag tycker att
              vi inte ska överbetona att sammanblandningen på något sätt skulle
              öka hoten. ISAF är redan i dag tyvärr utsatt för krigsherrarnas
              jakt.
            </seg>
          </u>
          <note type="speaker" n="3d3009cd">
            Anf. 141 LOTTA N HEDSTRÖM (mp) replik:
          </note>
          <u who="lotta_hedstrom_852ee3" xml:id="i-e139acb2b9d642b3-1" n="1eaa5f1f">
            <seg n="c472ff12">
              Herr talman! Jo, det är säkert så att OEF är ombett av Karzai
              att vara där. Tyvärr finns det ju också frågetecken runt hans
              ställning och hans relation till USA, men jag tänker inte gå in
              på det för mycket. Jag kan bara säga att man i alla sådana här
              situationer kan försöka spåra lojaliteter bakåt. Jag förutsätter
              att om Afghanistan så småningom får en gynnsam utveckling så kanske
              inte Hamid Karzai långsiktigt är den president som afghanerna
              själva kommer att välja.
            </seg>
            <seg n="042c403d">
              Sammanblandningen är bekymmersam. Förutom att man faktiskt ska
              arbeta tillsammans om sjukvård, om att undvika vådaskjutning och
              om att lösa kritiska situationer, vilket då är ett samarbete,
              så är sammanblandningen som sagt också att de här krigsherrarna
              en gång har fått pengar och vapen från USA. Det gör att man måste
              vara klarsynt. Man måste se att USA med ena handen skapar konflikter
              och med den andra handen kommer dit och ska försöka lösa upp dem.
              Man spelar ett dubbelspel. Så ser det ut. Jag tycker att det är
              att bluddra att inte se det.
            </seg>
          </u>
          <note type="speaker" n="d1ea92c6">
            Anf. 142 CECILIA WIGSTRÖM (fp) replik:
          </note>
          <u who="cecilia_wigstrom_d937eb" xml:id="i-cc2b33a3a7e8fb1c-2" n="04377bb4">
            <seg n="8dd39e94">
              Herr talman! Jag vet inte om det är rätt, fel eller sanning att
              USA i dag förser krigsherrarna med vapen. Det vore förfärligt.
              Jag har hört rapporter om att även Ryssland, Turkiet och andra
              länder har intressen i Afghanistan. Det är väldigt olyckligt ifall
              olika länder nu i denna fredsprocess som pågår spelar under täcket.
              Det ser jag som mycket allvarligt.
            </seg>
            <seg n="97ccc34c">
              Sedan gäller det att komma ihåg att president Karzai inte är
              vald i dag. Det är därför som det är så viktigt att valet kan
              genomföras i september under rättvisa villkor. Förhoppningsvis
              kan det afghanska folket då som fria människor välja den president
              de vill ha, och mycket talar för att det kommer att bli president
              Karzai. Han är trots allt tillsatt av en loja jirga , en rådgivande
              församling som har träffats under flera år. Det var också de som
              antog den här konstitutionen nu. Så viss legitimitet tycker jag
              ändå att regeringen Karzai har. Jag tror att både Karzai och vi
              på sätt och vis är glada att amerikanerna ser till att talibanerna
              mister makten i Afghanistan, för det förtryck som talibanerna
              utsatte befolkningen för var ju oerhört.
            </seg>
          </u>
          <note type="speaker" n="bf6ab166">
            Anf. 143 LOTTA N HEDSTRÖM (mp) replik:
          </note>
          <u who="lotta_hedstrom_852ee3" xml:id="i-e139acb2b9d642b3-2" n="1eaa5f1f">
            <seg n="00c43585">
              Herr talman! Jag har tre kommentarer. Jag är också fullständigt
              övertygad om att Ryssland och andra har vapenintressen där. Jag
              håller helt med dig om det. De är lika goda kålsupare. Det är
              jag övertygad om.
            </seg>
            <seg n="81b67109">
              Jag tycker också att Karzais regering har en viss legitimitet,
              och jag tycker att den process som har påbörjats är väl värd att
              stödja.
            </seg>
            <seg n="5a22a702">
              Men om vi ska ta den kära historieskrivningen en gång till, är
              det precis samma bristande logik och att slänga in jästen efter
              degen när USA först säger att man ska använda självförsvar enligt
              FN-stadgan, att man har en fiende, att det här är ett pågående
              krig och sedan sätter i gång att bomba en massa civila människor.
              När man sedan får kritik säger man: Förresten är det en dålig
              regim, så vi ska ta bort talibanerna också. Det är exakt samma
              sak som man har gjort i Irak. Man sätter i gång ett krig i egna
              syften, och sedan skyndar man sig i sista sekunden och säger:
              Förresten ska vi ha bort Saddam. Det håller inte. Det är det här
              som hela världen kritiserar.
            </seg>
            <seg n="ff5c2229">
              Det fanns inget stöd någonstans för talibanregimen. Men har det
              blivit bättre? De är inte borta och de är inte ersatta av något
              bättre ännu. De finns och de verkar, och det är ingen annan som
              kan komma utifrån och göra något åt det. Ingen skulle komma hem
              till dig och plocka bort din elaka man om han skulle slå dig,
              utan det måste du göra själv.
            </seg>
          </u>
          <note type="speaker" n="7e898e02">
            Anf. 144 EWA BJÖRLING (m) replik:
          </note>
          <u who="ewa_bjorling_d08852" xml:id="i-fd4eb8bc78fc313d-3" n="c689f2c6">
            <seg n="464a8e16">
              Herr talman! Först och främst vill jag säga att jag tycker att
              det är ett klokt beslut att mp ställer sig bakom betänkandet,
              även om ni har ett särskilt yttrande.
            </seg>
            <seg n="21b8efb9">
              Sedan vill jag säga att utöver USA är det också Storbritannien
              och Nya Zeeland som nu har varit med och tagit ledning för varsin
              PRT-enhet inom ramen for OEF-koalitionen.
            </seg>
            <seg n="b881da3d">
              I ett uttalande av säkerhetsrådet redan i juni 2003 välkomnades
              etableringen av regionala enheter för säkerhet och återuppbyggnad,
              vilket är det som man nu fokuserar på och säger är den viktigaste
              åtgärden. Jag tycker att det är viktigt att tillägga det. Man
              behöver inte lovprisa allting som USA gör, inte alls, men det
              krävs ändå en viss sanningshalt i det hela.
            </seg>
            <seg n="871f8f70">
              Både Vänsterpartiet och Miljöpartiet har hela tiden en förmåga
              att motsätta sig allt som USA gör och står på något sätt för att
              allt som USA gör bara är ont. Tänk tanken om vi inte hade några
              säkerhetstrupper där över huvud taget, inte heller på FN-mandat.
              Är det bättre med kaos och oordning? Vi måste ju alla hjälpas
              åt.
            </seg>
          </u>
          <note type="speaker" n="98835d34">
            Anf. 145 LOTTA N HEDSTRÖM (mp) replik:
          </note>
          <u who="lotta_hedstrom_852ee3" xml:id="i-e139acb2b9d642b3-3" n="1eaa5f1f">
            <seg n="9a487d85">
              Herr talman! Det är bättre att inte skapa kaos och oordning,
              framför allt inte i egna syften som ofta är fördolda.
            </seg>
          </u>
          <note type="speaker" n="4b87465f">
            Anf. 146 EWA BJÖRLING (m) replik:
          </note>
          <u who="ewa_bjorling_d08852" xml:id="i-fd4eb8bc78fc313d-4" n="c689f2c6">
            <seg n="c9b99bdb">
              Herr talman! Då skulle jag vilja ställa frågan så här: Är det
              verkligen bättre att människor lever i en diktatur som i Irak,
              och vem kommer att hjälpa folket där?
            </seg>
            <seg n="973aeab9">
              Det är möjligt att det som USA gör ibland är fel sätt att använda
              sig av. Men när situationen nu ser ut som den gör måste vi ändå
              bidra med att hjälpa till med återuppbyggnaden, och det tycker
              jag att vi behöver göra allihop. Det som ofta är problemet, tycker
              jag, när man diskuterar de här sakerna är att det är väldigt lätt
              att fokusera på det som har varit, att tala om alla fel som har
              begåtts, oavsett vilket land som har gått in i ett annat land,
              i stället för att söka konstruktiva lösningar på den situation
              som råder nu och försöka åtgärda problemet och göra det så bra
              som möjligt för folket i den situation som råder nu och inte tidigare.
              Man måste i stället se framåt, och då är det oerhört viktigt att
              alla deltar och hjälper till med återuppbyggnaden. Även USA, England
              och Nya Zeeland ställer nu upp och hjälper till.
            </seg>
          </u>
          <note type="speaker" n="1fc9b3f9">
            Anf. 147 LOTTA N HEDSTRÖM (mp) replik:
          </note>
          <u who="lotta_hedstrom_852ee3" xml:id="i-e139acb2b9d642b3-4" n="1eaa5f1f">
            <seg n="3d35c2da">
              Herr talman! Jag håller med dig om det du sade på slutet. Här
              och nu är det viktigt att världssamfundet finns där. Det är beklagligt
              att OEF är kvar och att man inte vet exakt vilka uppgifter de
              har. Det är vår ståndpunkt. Det har renderat ett särskilt yttrande,
              inte en reservation. Där är vi helt eniga med resten av riksdagen,
              med ett undantag.
            </seg>
            <seg n="8f02010a">
              Men när det gäller din första del, det här med att ta bort diktaturer,
              tror jag över huvud taget inte att det kan fungera på ett långsiktigt
              hållbart sätt. Det som har skett i Afghanistan var inte ett långsiktigt
              borttagande av vare sig kvinnoförtryck eller talibanförtryck.
              Det kommer att fortgå, därför att det är ett land som har blivit
              eroderat även på sina moraliska värderingar under åtminstone ett
              kvarts sekels ockupation och förtryck av en väldig massa andra
              intressen. Det är det som vi ser resultatet av. Det är här som
              våra analyser går isär.
            </seg>
            <seg n="1c45a5da">
              Det råkar av någon underlig anledning vara ett land som har stått
              för det här hjältemodiga borttagandet av andras diktaturer här
              och där och överallt i världen. Det råkar vara så att det är USA
              som har sysslat med det, och det måste man kritisera. Man måste
              våga kritisera det. Det handlar inte om USA-hat. Det tycker jag
              är en patetisk och överdrivet tillspetsad formulering. Det handlar
              om att se klart på vem som agerar i världen. Det finns en stormakt,
              en fullständigt dominerande militär makt, som tar sig rätten att
              här och där och överallt sätta i gång och rensa. Man kallar det
              för demokratiuppbyggnad och kallar det för att ta bort andras
              diktaturer. Man borde vända ögonen mot sitt eget land, avrusta
              och ställa upp på en väldig massa avtal och överenskommelser som
              resten av världen försöker kämpa med i stället för att höja sig
              över dem och säga att i vår unilateralism är vi suveräna som stormakt.
            </seg>
          </u>
          <note type="speaker" n="cc4ee9b8">
            Anf. 148 ROLF GUNNARSSON (m):
          </note>
          <u who="rolf_gunnarsson_3eea95" xml:id="i-35fc48af898ff750-0" n="deffd705">
            <seg n="8cbcbc05">
              Herr talman! Ewa Björling har redovisat den moderata ståndpunkten
              i själva sakfrågan om den svenska insatsen i Afghanistan, och
              jag instämmer i vad hon sade.
            </seg>
            <seg n="b2602b3e">
              Det är nästan uteslutande utrikespolitiker här i kväll, med några
              undantag. Det är rätt underligt eftersom det är ett konto som
              disponeras av försvarsutskottet.
            </seg>
            <seg n="284fa279">
              Jag vill som försvarspolitiker ta upp frågan om finansieringen
              av de svenska och internationella insatserna, en fråga som också
              Ewa var inne på i sitt anförande. Vi moderater påstår att med
              den finansieringsmodell som praktiseras i dag påverkar de internationella
              insatserna den förbandsverksamhet som finns här hemma, och förbanden
              påverkas negativt.
            </seg>
            <seg n="cd070f4e">
              Den ekonomiska grunden för insatserna har varit 300 miljoner.
              Detta har inneburit att vi lämnat Bosnien för insatser i Kosovo.
              Vi reducerade insatserna i Makedonien. Insatser i Kongo, Liberia
              och nu Afghanistan medförde och medför att regeringen beslutat
              att reducera styrkan i Kosovo till 330 från 550. Att minskningen
              i Kosovo var nödvändig för att klara insatserna i Afghanistan
              bekräftades av UD:s representant när vi fick information i det
              här ärendet i utskotten. Hon sade det rent ut, och det kanske
              var en sanning som inte alla ville höra.
            </seg>
            <seg n="189cbfe6">
              Vi menar att internationella insatser på så kallad löpande räkning
              och en räkning som det inte finns någon ekonomisk täckning för
              gör att pengarna måste tas någon annanstans. Det tas nu pengar
              från förbandsverksamheten. Det kommer rapporter om att förbanden
              här hemma inte har pengar till exempelvis större övningar. Minskade
              övningar på hemmaplan påverkar självklart inte bara kvaliteten
              på de svenska förbanden här hemma, utan minskade övningar på hemmaplan
              eller inga övningar alls, som det har varit i många fall, kan
              också ge sämre förband att skickas ut på internationella uppdrag.
              Det här är lite farligt, som vi ser det.
            </seg>
            <seg n="df71d34d">
              Vi har till och med i en utredning som försvarsutskottet beställt
              fått klart för oss att svenska förband inte har den utbildning
              och kvalitet som man borde ha. ÖB har, som Ewa också nämnde, slagit
              larm om de ekonomiska problem som den här finansieringsmodellen
              ger.
            </seg>
            <seg n="af2e19ad">
              Under åren 20012004 har totalt ca 2 miljarder kronor, det är
              lågt räknat, tagits från förbandsverksamheten och förts till internationella
              insatser. Det här är stora pengar. Som Ewa Björling också sade
              kostar Bodens garnison, som är den stora garnisonen, ca 1 miljard.
              En flygflottilj typ den stora i Såtenäs kostar också 1 miljard.
            </seg>
            <seg n="278cb652">
              Vi moderater har i flera motioner i flera år, jag tror nästan
              alla tio år som jag har varit i riksdagen, tagit upp frågan om
              de internationella insatserna och finansieringen. Det måste, som
              också påpekas i någon skrivning här, till en mer långsiktig planering
              och ett definitivt besked om hur olika insatser ska finansieras.
              Dagens ryckighet måste bort. Vi har påpekat det olyckliga i att
              ta pengar från den direkta förbandsverksamheten hemma, att inte
              ha något direkt konto för det här och att överskrida kontot om
              det finns pengar.
            </seg>
            <seg n="ecff62b1">
              Herr talman! Vi vill ännu en gång inför denna insats i Afghanistan
              flagga för att vi är oroliga för en fortsättning med det här arbetssättet.
              Vi tror att det är olyckligt på många sätt och definitivt en fara
              om vi siktar in oss på ordet kvalitet. Där kan vi hänvisa till
              Jörgen Thulstrups rapport och utvärdering av det svenska försvaret.
            </seg>
            <seg n="8bf1f29e">
              Eftersom vi har en försvarspolitiker här, och dessutom representerar
              hon majoritetspartierna, tänkte jag fråga om inte Socialdemokraterna
              ser någon fara i den här finansieringen, att vi har den här modellen
              i dag, för de internationella uppdragen. Jag säger vi, för vi
              står ju bakom det här med Afghanistan. Men det finns en fara i
              att hela tiden nagga på förbandsverksamheten. Dessutom slår man
              larm om att man inte kan ha stora övningar i bataljoner. Bataljoners
              övningar är sedan grunden för att vara bra och effektiv på utlandsuppdrag.
            </seg>
            <seg n="89e085e4">
              Vi vill ha detta sagt i det här ärendet, men vill än en gång
              säga att i själva sakfrågan är vi inne på majoritetens förslag
              till kammaren, och jag yrkar alltså bifall till förslaget i utskottets
              betänkande.
            </seg>
          </u>
          <note n="06d28cf8">
            Föredrogs
          </note>
          <note n="93071fe5">
            Överläggningen var härmed avslutad.
          </note>
          <note n="ff88899f">
            13 § Bordläggning
          </note>
          <note n="696369db">
            Anmäldes och bordlades
          </note>
          <note n="213e190b">
            14 § Anmälan om frågor för skriftliga svar
          </note>
          <note n="8e155956">
            Anmäldes att följande frågor för skriftliga svar framställts
          </note>
          <note n="9e799cd1">
            den 25 maj
          </note>
          <note n="92274e0e">
            Jan Emanuel Johansson
          </note>
          <note n="b8b65c50">
            Kenneth Johansson
          </note>
          <note n="f03a3ba3">
            Lars-Ivar Ericson
          </note>
          <note n="5f903e55">
            Johan Linander
          </note>
          <note n="9b240ddd">
            Mariam Osman Sherifay
          </note>
          <note n="49408906">
            Gustav Fridolin
          </note>
          <note n="49408906">
            Gustav Fridolin
          </note>
          <note n="49408906">
            Gustav Fridolin
          </note>
          <note n="6bb0d9a8">
            Frågorna redovisas i bilaga som fogats till riksdagens snabbprotokoll
            tisdagen den 1 juni.
          </note>
          <note n="7cd1144f">
            15 § Anmälan om skriftliga svar på frågor
          </note>
          <note n="bbf1a2c9">
            Anmäldes att skriftliga svar på följande frågor inkommit
          </note>
          <note n="9e799cd1">
            den 25 maj
          </note>
          <note n="6f712fa7">
            Yilmaz Kerimo
          </note>
          <note n="ee8d517d">
            Cecilia Wikström
          </note>
          <note n="0a79503f">
            Kent Härstedt
          </note>
          <note n="c7aef786">
            Svaren redovisas i bilaga som fogats till riksdagens snabbprotokoll
            tisdagen den 1 juni.
          </note>
          <note n="34c1dec2">
            16 § Kammaren åtskildes kl. 20.21.
          </note>
          <note n="aa2fa90a">
            Förhandlingarna leddes
          </note>
          <note n="0eebf08c">
            /Monica Gustafson
          </note>
        </div>
      </body>
    </text>
  </TEI>
</teiCorpus>
