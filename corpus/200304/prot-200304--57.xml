<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--57</head>
          <docDate when="2003-01-23">2003-01-23</docDate>
        </div>
      </front>
      <body>
        <div>
          <note n="703fdb0c">
            ﻿
          </note>
          <note n="c7a5c15f">
            Riksdagens protokoll
          </note>
          <note n="2e0b9c1e">
            2003/04:57
          </note>
          <note type="date" n="7925783d">
            Fredagen den 23 januari
          </note>
          <note n="367f667b">
            Kl. 09:00 - 10:52
          </note>
          <note n="0c0cd954">
            1 § Meddelande om aktuell debatt
          </note>
          <note n="0b619f05">
            Andre vice talmannen meddelade att på begäran av Moderata samlingspartiets
            riksdagsgrupp skulle en aktuell debatt med anledning av fritagningen
            från Kumlaanstalten anordnas onsdagen den 28 januari kl. 13.00.
          </note>
          <note n="c2fe967f">
            Från regeringen skulle justitieminister Thomas Bodström delta.
          </note>
          <note n="84594c53">
            Den inkomna skrivelsen hade följande lydelse:
          </note>
          <note n="5ce5ebd2">
            Begäran om aktuell debatt
          </note>
          <note n="bf8e7291">
            På söndagen fritogs tre av landets grövsta brottslingar från
            kriminalvårdsanstalten i Kumla. Fritagningen skedde från vad som
            skall vara landets rymningssäkraste avdelning.
          </note>
          <note n="64009c40">
            Vaktpersonalen iakttog flykten på anstaltens övervakningskameror
            men kunde inte ingripa. Enligt anstaltschefen ingriper personalen
            inte mot fritagning som genomförs av beväpnade personer, utan
            observerar och meddelar polisen. Enligt kriminalvårdsstyrelsens
            första kommentar har personalen följt den beredskapsplan som finns.
          </note>
          <note n="91973ee8">
            Det inträffade sätter blixtbelysning på det erbarmliga tillstånd
            i rättsväsendet som landets regering bär det yttersta ansvaret
            för. Lagstiftning, regelverk och resurser medger varken att kriminalvården
            skyddar sina anstalter mot intrång och fritagningar eller att
            polisen snabbt kommer på plats.
          </note>
          <note n="76e0324d">
            Med vapen, bultsax och aluminiumstegar är det i praktiken möjligt
            att frita fångar från vilket fängelse som helst i landet. Detta
            är en skandal. Politiska beslut måste fattas som gör det möjligt
            att skydda hederliga medborgare mot landets mest förhärdade brottslingar.
          </note>
          <note n="1c8a3fa2">
            Den moderata riksdagsgruppen begär en aktuell debatt i frågan.
          </note>
          <note n="f1908acf">
            Mikael Odenberg
          </note>
          <note n="92d81fac">
            2 § Anmälan om fördröjda svar på interpellationer
          </note>
          <note n="727da9e4">
            Till riksdagen hade inkommit följande skrivelse:
          </note>
          <note n="069912a2">
            Interpellationerna 2003/04:221, 230 och 231
          </note>
          <note n="81b8b981">
            Interpellation 2003/04:221 av Lotta N Hedström (mp) om EU:s vitamin-
            och mineraldirektiv
          </note>
          <note n="55c2cbc8">
            Interpellation 2003/04:230 av Håkan Larsson (c) om stödområdesindelningen
            i Jämtland
          </note>
          <note n="9baa7b45">
            Interpellation 2003/04:231 av Gunnar Sandberg (s) om överföring
            av stödområde 2 B i Jämtland till stödområde 2 A
          </note>
          <note n="2e84db64">
            Interpellationerna kommer att besvaras tisdagen den 10 februari
            2004.
          </note>
          <note n="8d866a67">
            Skälet till dröjsmålet är tjänsteresor.
          </note>
          <note n="9ad6122f">
            Anders Perklev
          </note>
          <note n="1ac1b5e4">
            3 § Svar på interpellation 2003/04:141 om en öppnare arbetsmarknad
          </note>
          <note type="speaker" n="8668fa30">
            Anf. 1 Statsrådet MONA SAHLIN (s):
          </note>
          <u who="unknown" xml:id="i-72863678193e71bc-0" n="f073c1ca">
            <seg n="1ed0b55e">
              Fru talman! Tobias Billström har med hänvisning till situationen
              för invandrade på arbetsmarknaden frågat statsrådet Hans Karlsson
              vilka åtgärder han avser att vidta för att öppna arbetsmarknaden
              för dem som i dag stängs ute samt för att stat och kommun ska
              bli de förebilder de borde vara när det gäller att anställa människor
              med utländsk bakgrund. Interpellationen har överlämnats till mig.
            </seg>
            <seg n="d19094f6">
              Inledningsvis vill jag hålla med Tobias Billström om att det
              är oacceptabelt att människor särbehandlas eller diskrimineras
              på arbetsmarknaden. Det är både en demokratifråga och en samhällsekonomisk
              fråga. Den kompetens som finns hos utlandsfödda måste bättre tas
              till vara i alla sektorer och på alla nivåer i vårt samhälle för
              att kunna säkra en långsiktigt hållbar tillväxt och välfärd och
              för att förhindra ytterligare uppdelning av samhället.
            </seg>
            <seg n="47f979fa">
              Mot denna bakgrund har arbetet med att motverka alla former av
              diskriminering hög prioritet i regeringens arbete. Ombudsmannen
              mot etnisk diskriminering (DO) har fått ökade resurser till följd
              av ett växande antal anmälningar inom arbetslivet. Skyddet mot
              diskriminering har förstärkts genom en ny lagstiftning som trädde
              i kraft den 1 juli 2003. Regeringen har avsatt 7,5 miljoner kronor
              för informations- och utbildningsinsatser om den nya diskrimineringslagstiftningen.
            </seg>
            <seg n="0ae18343">
              Regeringen har även tillsatt en utredning om strukturell diskriminering
              för att komma till rätta med den direkta eller indirekta diskrimineringen
              som uppstår ur rutiner och strukturer som i sig framstår som fullt
              normala och genomtänkta men som medför nackdelar för personer
              med annan etnisk bakgrund.
            </seg>
            <seg n="ed0c2496">
              Inom arbetsmarknadspolitiken har regeringen tagit flera initiativ
              för att öka sysselsättningen bland utlandsfödda. Här är några
              exempel:
            </seg>
            <seg n="b7f4e257">
              En särskild satsning på kompletterande utbildning för arbetslösa
              med utländsk högskoleexamen inom olika bristyrken har gjorts under
              perioden 20012003. Av dem som avslutade utbildningen under år
              2002 var 71 % i arbete tre månader efter utbildningen.
            </seg>
            <seg n="4f22bdf2">
              Från och med i höstas finns möjligheter att få bristyrkesutbildning
              med aktivitetsstöd för redan anställda som har för avsikt att
              byta till arbete inom ett annat yrkesområde. Personer med utländsk
              högskoleexamen är en prioriterad grupp i detta sammanhang. Denna
              försöksverksamhet ska pågå till och med 2005 och bedöms kunna
              bidra till att högutbildade invandrare som arbetar inom fel yrke
              kan få arbete som motsvarar deras utbildning.
            </seg>
            <seg n="af7921e0">
              En försöksverksamhet med arbetsplatsintroduktion för vissa invandrare
              bedrivs vid arbetsförmedlingarna. Försöksverksamheten påbörjades
              den 1 juli förra året. Under perioden fram till 2005 kan upp till
              300 miljoner kronor användas för detta.
            </seg>
            <seg n="8b0ee90f">
              Inom ramen för storstadspolitiken har berörda kommuner i samverkan
              med till exempel länsarbetsnämnd och försäkringskassa och ofta
              med näringslivet utvecklat ett flertal framgångsrika metoder för
              att få fler personer med utländsk bakgrund ut i arbete. Inom ramen
              för fortsättningen på storstadspolitiken kommer regeringen att
              arbeta för att införliva erfarenheterna i ordinarie verksamhet.
            </seg>
            <seg n="ade18842">
              Jag delar Tobias Billströms uppfattning om vikten av förbättrad
              validering som ett instrument för att underlätta inträdet på arbetsmarknaden.
              Regeringen har inrättat en valideringsdelegation för tiden 20042006
              för att uppnå nationell kvalitetssäkring och likvärdighet. Det
              är viktigt att valideringen sker på ett mycket tidigt stadium.
            </seg>
            <seg n="b47a8362">
              Regeringen anser i likhet med Tobias Billström att staten ska
              vara ett föredöme när det gäller etnisk mångfald i arbetslivet.
              Att öka den etniska och kulturella mångfalden på alla nivåer inom
              statsförvaltningen är en prioriterad arbetsgivarpolitisk fråga
              under mandatperioden. Regeringen kommer att noga följa upp myndigheternas
              arbete på detta område, både i samband med myndigheternas redovisning
              av kompetensförsörjning och i regeringens mål- och resultatdialog
              med myndigheterna. Regeringen kommer också aktivt att intensifiera
              arbetet genom utbildningsinsatser.
            </seg>
            <seg n="2e7ccc12">
              Även inom den kommunala sektorn pågår på många håll ett bra arbete
              för att främja etnisk och kulturell mångfald bland de anställda.
              Integrationsverket har i uppdrag att stödja kommuner i deras arbete.
            </seg>
            <seg n="0c73a646">
              En öppnare arbetsmarknad kan inte skapas enbart genom åtgärder
              från regeringen. Det behövs attitydförändringar och gemensamma
              kraftansträngningar från alla berörda parter på arbetsmarknaden.
              Det svåraste steget för utlandsfödda är det över tröskeln. Alla
              arbetsgivare statliga, kommunala och privata måste ta ett större
              ansvar och vidga sin syn på kompetens för att ta till vara de
              utlandsföddas kunskaper och erfarenheter på bästa sätt.
            </seg>
            <seg n="1448cff5">
              Regeringen har tillsatt en arbetsgrupp bestående av företrädare
              från näringslivet och Regeringskansliet med uppgift att undersöka
              hur näringslivets engagemang i arbetet för integration av invandrare
              på arbetsmarknaden bättre kan tas till vara av olika offentliga
              aktörer men också föreslå hur närmare samverkan kan komma till
              stånd. Den gruppen ska lämna sin rapport den 30 april i år.
            </seg>
            <seg n="fd5727d4">
              Avslutningsvis kan jag också informera om att integration på
              arbetsmarknaden är ett av områdena i de pågående tillväxtsamtalen
              med parterna på arbetsmarknaden. Regeringen har stora förhoppningar
              på att tillväxtsamtalen ska resultera i mycket konkreta åtaganden
              från parterna som kan bidra till ökad sysselsättning bland invandrare.
            </seg>
          </u>
          <note type="speaker" n="750b9993">
            Anf. 2 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-976a4ff7bb154a3c-0" n="085fc268">
            <seg n="bdc97ac8">
              Fru talman! Jag ska be att få tacka statsrådet för svaret.
            </seg>
            <seg n="f455d9f5">
              Integrationsfrågorna är den verkliga ödesfrågan för vårt land.
              Vårt samhälle kan över huvud taget inte fungera tillfredsställande
              om inte dessa oerhört allvarliga problem får en lösning.
            </seg>
            <seg n="6e405b8c">
              Det råder inget tvivel om att det allvarligaste problemet för
              de människor som kommer till vårt land är utanförskapet. Huvudfrågan
              är hur vi ska ta emot människor från andra länder och vilka möjligheter
              som finns i form av självförsörjning. Att den socialdemokratiska
              integrationspolitiken har lett till bidragsberoende och utanförskap
              är i dag allmänt bekant, likaså att problemen är som svårast i
              storstädernas ytterområden. Det märks exempelvis särskilt tydligt
              i min valkrets och hemstad Malmö. Det Malmö i dag främst har att
              erbjuda nyanlända invandrare är bidragsberoende, utanförskap och
              gettoisering. Detta är utomordentligt dåliga förutsättningar för
              den som vill bygga sig en framtid i vårt land.
            </seg>
            <seg n="d286a478">
              Det är ödmjukt av statsrådet att i sitt interpellationssvar erkänna
              att en öppnare arbetsmarknad inte kan skapas enbart med hjälp
              av åtgärder från regeringen. Men mer korrekt hade förmodligen
              varit att säga att åtgärder som bara bygger på tilltro till politikens
              förmåga att lösa problemen inte skapar lösningar över huvud taget.
            </seg>
            <seg n="ea808423">
              Det är naturligtvis bra att man öppet kan diskutera och pröva
              anställningsprocesser, men det är ingen svartvit fråga vi diskuterar.
              Det är självfallet inte bra om svenska arbetsgivare, privata likaväl
              som offentliga, har en fördomsfull attityd mot människor som har
              mörkare hudfärg eller att de avfärdar duktiga sökande därför att
              de har ett svåruttalat namn. Men det kan finnas goda skäl till
              att en arbetsgivare vill ha en anställd som är helsvensk likaväl
              som att det kan finnas goda skäl till att en arbetsgivare uteslutande
              anställer människor med invandrarbakgrund. I bägge fallen ter
              sig Diskrimineringsombudsmannens krav på etniska mångfaldsplaner
              och Mona Sahlins koncentration på den etniska mångfalden som sådan
              som aparta. En anställning handlar trots allt om förtroende. Redan
              nu talar de arbetsgivare Mona Sahlin kommenterade i avslutningen
              av sitt svar om anledningen till att de avstår från att kalla
              invandrare till intervju, nämligen att de riskerar att bli anklagade
              för rasism om de inte väljer invandraren före svensken. Så kan
              vi naturligtvis inte ha det.
            </seg>
            <seg n="0ffc53a0">
              Därför måste vi lägga ned mer kraft på att diskutera hur vi bryter
              de onda cirklarna och de system som i dag bryter ned människor.
              Vi måste angripa roten till problemen, de problem som annars hotar
              att skapa en ännu mer sluten arbetsmarknad än vad vi har i dag,
              snarare än de rena symtomen. Vi måste, Mona Sahlin, bota sjukdomen
              och inte bara lindra smärtorna för patienten.
            </seg>
          </u>
          <note type="speaker" n="82990406">
            Anf. 3 ANA MARIA NARTI (fp):
          </note>
          <u who="ana_maria_narti_aaeac7" xml:id="i-23a1d928124e8e2e-0" n="13e073c0">
            <seg n="958fc1ba">
              Fru talman! Tack, Tobias, för att du tar upp en så viktig fråga,
              och tack statsrådet.
            </seg>
            <seg n="b2917ad6">
              Vi träffas för jag vet inte vilken gång i ordningen för att diskutera
              en fråga som inte verkar ha någon lösning. Vi har ändrat lagen.
              Vi har pratat. Vi har haft utbildningssammankomster. Men ingenting
              händer.
            </seg>
            <seg n="0aae761c">
              Till skillnad från Tobias Billström måste jag säga att jag tror
              på den nya lagen om åtgärder mot etnisk diskriminering i arbetslivet.
              Jag gör det för jag vet att situationen för minoritetsgrupper
              i USA aldrig någonsin skulle ha förbättrats utan Bill of Rights.
            </seg>
            <seg n="9f9e4390">
              I mitten av 60-talet var en stor del av de asiatiska invånarna
              i USA fortfarande utan medborgarskap. De fick inte medborgarskap.
              Diskrimineringen var rutinmässig. Svarta eller indianer kunde
              aldrig tänkas förekomma bakom luckan i en bank, alltså som anställda
              på banken. Efter införandet av Bill of Rights har strukturen i
              yrkeslivet förändrats i hela USA, och i dag behövs kanske inte
              längre positiva åtgärder där. Vi befinner oss på den plats där
              USA låg i mitten av 60-talet.
            </seg>
            <seg n="a7536d19">
              Det finns ett mycket tydligt exempel på systematisk diskriminering
              från i somras. En del lärare hade fått behörighet. De var före
              detta Ericssonanställda ingenjörer och alltså formellt likvärdiga
              alla andra sökande av arbete inom skolan. De kallades inte ens
              till intervju. Det är faktiskt ett brott mot lagen om åtgärder
              mot etnisk diskriminering.
            </seg>
            <seg n="ab77ad8a">
              Frågan är: Varför kan man helt och hållet bortse från en lag?
              Om det gällde LAS, lagen om anställningsskydd, skulle ingen personalchef
              eller arbetsgivare ens våga tänka tanken att man glömde bort den
              lagen. Samma sak när det gäller sexuella trakasserier eller MBL.
              Vi kan tycka om eller inte tycka om arbetsrätten, men den finns,
              och den bör följas. Varför tar man ingen som helst hänsyn till
              den lagen i svenskt arbetsliv? Det är helt obegripligt. Och jag
              tycker inte att ett politiskt parti har rätt att försvara denna
              systematiska undanträngning av en lag som redan trätt i kraft.
            </seg>
            <seg n="34f3c1b3">
              Min första fråga till statsrådet är därför: Vad kan vi göra för
              att lagen äntligen ska börja respekteras? Man låtsas nämligen
              att den inte finns.
            </seg>
          </u>
          <note type="speaker" n="27fb7410">
            Anf. 4 Statsrådet MONA SAHLIN (s):
          </note>
          <u who="unknown" xml:id="i-72863678193e71bc-1" n="f073c1ca">
            <seg n="938064b1">
              Fru talman! Låt mig först säga till Tobias Billström att jag
              reagerade ganska starkt över den beskrivning som han i sitt inlägg
              inledningsvis gav av Malmö. Om jag förstod det hela rätt sade
              Tobias Billström att det Malmö i dag främst har att erbjuda nyanlända
              invandrare är bidragsberoende, utanförskap och gettoisering. Den
              erfarenhet jag har av Malmö är att Malmö kan så mycket mer, och
              gör så mycket mer, när det gäller introduktionen av de nyanlända
              flyktingarna.
            </seg>
            <seg n="50f6553d">
              Sedan behöver Malmö naturligtvis hjälp och stöd både från regeringen
              och från övriga kommuner så att vi gemensamt, som ett nationellt
              ansvar, tar på oss den oerhört viktiga uppgiften att på bästa
              möjliga sätt ta emot de nyanlända flyktingar som kommer till vårt
              land. Jag tycker alltså att Tobias Billström förklenade de många
              gånger fantastiska insatser som Malmö gör på just detta område.
            </seg>
            <seg n="a2cf8c5c">
              Även om Tobias Billström och jag delar uppfattning om en del
              av beskrivningarna av situationen finns det dock väldigt mycket
              som vi inte delar. Det handlar om grundinställningen till frågeställningen.
              Arbetet mot diskriminering är inte, som Tobias Billström uttryckte
              det, något apart, utan det är själva förutsättningen för att komma
              åt de problem som han beskriver i sin interpellation. Arbetet
              mot diskriminering är förutsättningen, och det är en naturlig
              följd av det som Tobias Billström själv beskrev, nämligen att
              vi måste bota sjukdomen och inte bara lindra smärtorna. Om man
              inser vad sjukdomen är det som också Ana Maria Narti beskrev betyder
              det att arbetet mot diskriminering är själva botemedlet.
            </seg>
            <seg n="92e9f2d2">
              Ana Maria Narti och jag har diskuterat detta många gånger, och
              kommer nog att fortsätta att göra det, eftersom den här frågeställningen
              ju inte är en fråga, utan den berör alla delar av samhällslivet.
              Därför är den så oerhört svår och samtidigt så central. Jag vet
              att vi båda delar den åsikten.
            </seg>
            <seg n="90aa8434">
              Alltför många ser detta fortfarande som en del av ett politiskt
              förhållningssätt. Ana Maria Narti och jag utgår från att det är
              något mycket djupare och större än så. Jag håller självklart inte
              med om att ingenting händer, men vi är nog överens om att väldigt
              mycket mer borde hända. Ana Maria Narti säger att hon tror på
              lagen, och det gör jag också. För att den ska fungera som den
              är tänkt måste den dock användas, vara väl känd och respekteras.
            </seg>
            <seg n="ffa81454">
              Lagstiftning är inte det enda sättet att arbeta på, men den är
              en oerhört viktig grundförutsättning. Den nya lagen har också
              många fördelar. Dels bekräftar den för många att samhället har
              just en strukturell diskriminering, dels ger den individer verkliga
              rättigheter. Som vi kan se har den än så länge framför allt använts
              på arbetslivet.
            </seg>
            <seg n="7a51a6f2">
              Jag vill även dela med mig av kunskapen att när information om
              lagen sprids till dem som är utsatta blir den också använd. Diskrimineringsombudsmannen
              har haft ett särskilt uppdrag att jobba med den kanske mest utsatta
              och diskriminerade gruppen i Sverige i dag, nämligen romerna.
              Efter ett långt och tålmodigt arbete kan man nu se att det ger
              resultat. De vågar använda lagen, vilket betyder mycket både för
              självkänslan och för kunskapen om diskriminering.
            </seg>
            <seg n="c10d379e">
              Allra sist: Man kan inte, och man får inte, bortse från lagen.
              Jag blir, precis som Ana Maria Narti, upprörd över detta. Det
              är ett av skälen till att Diskrimineringsombudsmannen fått mer
              resurser, och det är också ett av skälen till att vi i tillväxtsamtalen
              med näringslivet diskuterar frågan om information och respekt
              för den lagstiftning som finns.
            </seg>
          </u>
          <note type="speaker" n="497afade">
            Anf. 5 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-976a4ff7bb154a3c-1" n="085fc268">
            <seg n="83ebd83e">
              Fru talman! Först och främst vill jag säga att jag inte sade
              att arbetet mot diskriminering var någonting apart. Jag sade att
              Mona Sahlins koncentration på etniska mångfaldsplaner är någonting
              apart. Det uttalandet står jag för.
            </seg>
            <seg n="fd999322">
              Mona Sahlin borde också fundera igenom den formulering som hon
              använder i sitt svar till mig, nämligen att det svåraste steget
              för de utlandsfödda är det över dörrtröskeln. Jag förundras nämligen
              över hur det kan komma sig att regeringen ägnar, och har ägnat,
              så lite möda åt att uppmärksamma de goda exempel som faktiskt
              finns runtom i vårt land när det gäller arbetet med att sänka
              trösklarna, trots att Mona Sahlin här antyder att man ständigt
              har detta för ögonen. Det tycker jag inte är sant.
            </seg>
            <seg n="e426b130">
              Låt mig ge några goda exempel från Malmö, som kunde ha nämnts
              av Mona Sahlin i den här debatten. Malmö Kommunala Bostadsbolag
              drog tidigt 2001 i gång ett projekt med åtta arbetslösa kvinnor,
              som utbildades till hemservicekonsulenter. Fyra av dem blev omedelbart
              efter utbildningen egenföretagare. De städar åt privatpersoner
              i deras hem, och kunderna som finns över hela Malmö betalar 100
              kr timmen för det arbetet. Samtidigt har dessa kvinnor garanterad
              avtalsenlig lön, vilket innebär att MKB står för cirka hälften
              av de verkliga kostnaderna. De som deltar får i MKB:s projekt
              en så gedigen bas att de kan stå på egna ben som företagare när
              de är färdiga.
            </seg>
            <seg n="ee5c468a">
              Jag har hittills aldrig hört något socialdemokratiskt statsråd
              framhålla MKB:s satsning som lyckad, berömlig och framför allt
              eftersträvansvärd. Kanske vill Mona Sahlin i dag ge kammaren sin
              uppfattning i frågan. Den tror jag att många både i och utanför
              kammaren skulle vara mycket intresserade av att få höra.
            </seg>
            <seg n="bf5d848a">
              Samma sak gäller ett annat projekt som MKB också har startat,
              Jobbakuten, som förmedlar tillfälliga arbeten med kort varaktighet.
              Jobbakuten fungerar obyråkratiskt och administrerar varken bidrag
              eller utbildning för arbetslösa. Dit går arbetssökande som vill
              ha ett enkelt jobb snabbt. De får det ofta inom några timmar tack
              vare MKB:s samarbete med ett nätverk av Malmöföretag. Jobbakuten
              drivs dessutom mobilt med en buss som regelbundet besöker olika
              bostadsområden som MKB har i Malmö.
            </seg>
            <seg n="b4c534c7">
              Är inte detta någonting som borde ha uppmärksammats nationellt?
              Jo, självklart. Det har hunnit gå fyra år sedan MKB startade sitt
              första projekt. När man läser regeringens skrivelse om lokalt
              utvecklingsarbete i Storstäderna ser man att man där inte befattar
              sig närmare med det projektet. Varför gör man inte det?
            </seg>
            <seg n="39eb5c26">
              Jag tror för min del att grundproblemet är att regeringen inte
              har någon styrfart. Statsrådet kommer strax efter den här debatten
              att ha två debatter om främlingsfientlighet och konflikter. Jag
              tror att den bästa medicinen mot mörkret i människors hjärtan
              är att diskutera grunden till problemen och sedan finna lösningar.
            </seg>
            <seg n="bb37a386">
              Min uppfattning är att det krävs betydligt mycket mer än större
              ord i de här frågorna. Det krävs också handlingskraft.
            </seg>
          </u>
          <note type="speaker" n="5f7445f1">
            Anf. 6 ANA MARIA NARTI (fp):
          </note>
          <u who="ana_maria_narti_aaeac7" xml:id="i-23a1d928124e8e2e-1" n="13e073c0">
            <seg n="17703045">
              Fru talman! I augusti 2004 är det tio år sedan jag började försöka
              jobba praktiskt för att hjälpa arbetslösa akademiker från andra
              länder. Jag måste säga att min syn på problematiken har blivit
              allt mörkare. Det spelar ingen roll vilka stora ord vi använder.
              Det gäller en grundläggande mänsklig rättighet, rätten att inte
              bli osynliggjord i arbetslivet. Den grundläggande mänskliga rättigheten
              respekteras inte i Sverige, punkt.
            </seg>
            <seg n="3a8c98dc">
              Kompletterande kurser för akademiker är för få och för inkonsekventa.
              AMS vänder sin enorma struktur Titanicbåten AMS flera gånger under
              decenniet. Då ändras alla regler och bestämmelser. Sedan sitter
              akademiker som har börjat en utbildning utan finansiering för
              resten av utbildningen. Detta händer just nu i Linköping.
            </seg>
            <seg n="c163e5c8">
              Det finns ingen samordning mellan dessa oerhört stora och tunga
              offentliga system. Statsrådet och jag har tusen gånger diskuterat
              frågan: Varför är de fristående invandrargruppernas insatser så
              lite uppmärksammade? I alla delegationer och arbetsgrupper saknas
              invandrarorganisationerna. Varför fortsätter man använda sig av
              synen att invandraren bara är en åtgärdspunkt, ett objekt? Varför
              tar ni inte vara på vår energi och vår lust att skapa oss en bättre
              situation i Sverige i dag?
            </seg>
          </u>
          <note type="speaker" n="bf361286">
            Anf. 7 Statsrådet MONA SAHLIN (s):
          </note>
          <u who="unknown" xml:id="i-72863678193e71bc-2" n="f073c1ca">
            <seg n="ef15ddda">
              Fru talman! Jag är lite osäker på vad det är som är apart, om
              det är mitt arbete mot diskriminering eller med mångfaldsplaner.
              Det kanske är så att Tobias Billström tycker att hela jag är apart
              i de här frågeställningarna, och det är helt okej. Vi tycker rätt
              olika inte om beskrivningen men om åtgärderna.
            </seg>
            <seg n="18231c0d">
              Att över huvud taget komma in på arbetsmarknaden är avgörande.
              Därav formuleringen om att det viktigaste och ibland det svåraste
              steget är det över tröskeln. Det är därför arbetet med hur framför
              allt introduktionen ska förändras och reformeras enligt min bedömning
              är väldigt avgörande.
            </seg>
            <seg n="8aa2624b">
              Det är där samtalet med näringslivet som jag tycker är mycket
              glädjande och konstruktivt kommer in. Att ändra introduktionen
              från statens och kommunernas sida är en sak. Sedan måste det finnas
              arbetsplatser, praktikplatser, lärlingsplatser och introduktionsplatser
              som både privata och offentliga arbetsgivare erbjuder de nyanlända
              flyktingarna för att steget över tröskeln ska vara tydligt och
              ske så fort som möjligt. Det är vad arbetet är väldigt mycket
              inriktat på just nu.
            </seg>
            <seg n="322302da">
              Tobias Billström nämnde här storstadsarbetet. Det är fullt av
              att finna goda exempel och sprida dem. Det är själva syftet med
              storstadspolitiken och har varit det hela tiden. Därtill har också
              Integrationsverket fått i uppdrag att sprida just de goda exemplen.
              Jag förstår inte alls uppfattningen att det saknas något i den
              delen av politiken som Tobias Billström ger uttryck för.
            </seg>
            <seg n="5a111bd3">
              Jag har många gånger berömt MKB. Jag har också besökt MKB och
              sett deras mycket goda arbete. Jag berömmer det gärna igen. MKB
              och ett antal andra kommunala bostadsbolag är föredömen.
            </seg>
            <seg n="9c0f41ba">
              Ana Maria Narti beskrev hur länge hon har jobbat med de här frågeställningarna.
              Jag vill nog också påstå att det är en av orsakerna till att det
              också börjar hända alltmer. Det är framför allt en alltmer tydlig
              koncentration på arbetslösa akademiker och dem som har jobb under
              sina kvalifikationer. Båda de två sakerna är bland de tydligaste
              exemplen på det vi diskuterar i dag.
            </seg>
            <seg n="376fde8e">
              Även om inte Ana Maria Narti är nöjd med hur AMS jobbar har AMS
              fått en hel del nya och mycket tydliga uppdrag bara det senaste
              året. Det handlar just om hur man ska vända sig till och jobba
              med denna grupp och hur man ska förändra sitt sätt att arbeta
              som arbetsförmedling. Jag har nämnt några av de sakerna i svaret
              till Tobias Billström. Jag hoppas också att det kommer att ge
              resultat i ett förändrat arbetssätt från AMS.
            </seg>
          </u>
          <note type="speaker" n="828a8338">
            Anf. 8 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-976a4ff7bb154a3c-2" n="085fc268">
            <seg n="b5775baa">
              Fru talman! Statsrådet Mona Sahlin är inte mer apart än någon
              annan i den här kammaren eller mer apart än vad förhållandet är
              mellan Moderaterna och Socialdemokraterna. Det är klart att det
              finns en skillnad mellan våra två partier. Det är det jag försöker
              framhålla.
            </seg>
            <seg n="c0815cd6">
              Som moderat tror jag på den enskilda människans möjligheter att
              skapa sig en egen framtid. Men vi lever i ett Sverige där vi i
              dag kan se en precis motsatt utveckling äga rum. I Malmö har en
              livsstil brett ut sig där kombinationen av socialbidrag och svartjobb
              har blivit en acceptabel försörjning för många människor.
            </seg>
            <seg n="c707d05e">
              Det finns barn födda i Malmö som växer upp utan att någon i deras
              omgivning har ett riktigt jobb. Problemen är inte isolerade till
              invandrare. Men de blir tydligare där utanförskapet är som störst.
              Vi måste börja signalera att bidrag inte är en acceptabel form
              för långsiktig försörjning. För den som är arbetsför men inte
              har ett jobb ska all kraft inriktas på att finna en ny försörjning.
              Det är min uppfattning.
            </seg>
            <seg n="539cb2da">
              Nu hade jag hoppats att under den här debatten få ta del av statsrådets
              djupare mening i de här frågorna. Det gäller till exempel varför
              MKB:s exempel inte lyfts upp av regeringen och framhålls på allra
              högsta nivå som någonting som man borde ta efter därför att det
              har varit så framgångsrikt. Man säger bara lite svepande: Men
              vi säger det i så många olika sammanhang. Varför gör man det inte
              till nationell politik?
            </seg>
            <seg n="ca98eb3d">
              Jag tycker inte att det räcker med att här överräcka en skrivelse
              som är ett hopkok på tidigare tankar och en lista över förslag
              som saknar en röd tråd. Det är vad den här skrivelsen saknar.
              Det är inte med mer diskrimineringslagstiftning som vi löser integrationsproblemen.
              Det sker bara genom att förbättra förutsättningarna för arbete
              och företagande. Eller för att citera den amerikanske presidenten
              Abraham Lincoln: You can not help men permanently by doing for
              them what they could and should do for themselves. Det är Moderaternas
              budskap till svenska folket. Vad är Mona Sahlins?
            </seg>
          </u>
          <note n="3e1b4c66">
            Överläggningen var härmed avslutad.
          </note>
          <note n="9d33f9f5">
            4 § Svar på interpellation 2003/04:186 om folklig mobilisering
            för att motarbeta nazismen
          </note>
          <note type="speaker" n="a1956353">
            Anf. 9 Statsrådet MONA SAHLIN (s):
          </note>
          <u who="unknown" xml:id="i-72863678193e71bc-3" n="f073c1ca">
            <seg n="25a2c33f">
              Fru talman! Gustav Fridolin har frågat mig dels hur jag ämnar
              agera för att möta den växande nazismen och högerextremismen,
              som manifesterades i Salem den 6 december, med en bred och värdig
              samling för demokratins ideal och humanismens principer, dels
              om jag är beredd att avisera en oberoende utredning kring de polisiära
              insatserna i Salem i syfte att förebygga den typ av ledningsproblem
              och kommunikationssvårigheter som tenderar att försvåra ett gott
              polisarbete i samband med demonstrationer.
            </seg>
            <seg n="8e92365f">
              Även om de främlingsfientliga rörelserna inte är stora är de
              farliga. De utgör ett hot inte bara mot enskilda personer utan
              mot hela den demokratiska miljön.
            </seg>
            <seg n="5718b7a8">
              Det är därför som det är så oerhört viktigt att vi alla tar vår
              del av ansvaret för att motarbeta dessa rörelser och allt vad
              de står för.
            </seg>
            <seg n="70732d8f">
              Detta arbete är mera komplicerat än vad Gustav Fridolin tycks
              mena i sin interpellation. En bred och värdig samling för demokratins
              ideal och humanismens principer är givetvis i många fall en viktig
              del av arbetet. Men detta är lika självklart bara en begränsad
              del av det som krävs.
            </seg>
            <seg n="5ea686dc">
              Jag håller med Gustav Fridolin om att det är viktigt att stå
              upp för demokratins ideal och att högerextremismen måste mötas
              med ett massivt stöd för demokratin och humanismen. Men detta
              innebär inte att det är rätt att i alla situationer oförbehållsamt
              uppmana till manifestationer, till exempel när det kan finnas
              risker för att det i samband med demonstrationer kan uppstå våld.
              Det finns många andra dagar under året än just den 6 december,
              då det kan finnas goda skäl att gemensamt demonstrera sin tro
              på demokratins och humanismens principer.
            </seg>
            <seg n="9d209d90">
              Jag tycker visserligen att de bekanta ord av Martin Luther King
              som Gustav Fridolin citerar är kloka. Men det finns tillfällen
              då det faktiskt kan vara klokare att visa sitt avståndstagande
              på andra sätt än genom att konfrontera. Ingen kan ändå tvivla
              på att regeringen, alla riksdagspartier och en fullkomligt överväldigande
              majoritet av det svenska folket bara känner avsky för de rörelser
              som marscherade i Salem.
            </seg>
            <seg n="43ffbfdf">
              Arbetet för att motarbeta nazism och högerextremism måste vara
              brett och långsiktigt och bedrivas över hela landet och på alla
              nivåer.
            </seg>
            <seg n="e797a15f">
              I den handlingsplan mot rasism, främlingsfientlighet, homofobi
              och diskriminering, som regeringen lade fram 2001, redovisas pågående
              och planerade aktiviteter på många samhällsområden. I samband
              med planens genomförande har ett stort antal nya initiativ tagits.
              Arbetet inom ramen för handlingsplanen bidrar i sig i stor utsträckning
              till kampen mot rasistiska rörelser.
            </seg>
            <seg n="88efab5c">
              Jag kan inte här redovisa alla sådana insatser, men det rör sig
              givetvis om en mängd insatser på många olika samhällsområden.
              Det gäller till exempel insatser för att långsiktigt främja demokratin
              och grundläggande värderingar om alla människors lika värde, inte
              minst inom skolan. En effektiv lagstiftning är givetvis också
              av avgörande betydelse, liksom rättsväsendets insatser.
            </seg>
            <seg n="cf4dfd07">
              Detta arbete har pågått länge och det kommer att fortsätta och
              intensifieras.
            </seg>
            <seg n="5eae0bc4">
              Gustav Fridolin berör i interpellationen också den politiska
              nivån och de politiska partiernas roll i sammanhanget. Jag håller
              helt med honom om att partierna här har en viktig roll. Därför
              får vi inte låta partipolitiska tvister eller meningsskiljaktigheter
              stå i vägen för försök att nå en samsyn om hur partierna tillsammans
              kan verka mot rasistiska och liknande rörelser.
            </seg>
            <seg n="365fb4b6">
              Partisekreterarna för samtliga riksdagspartier har träffats för
              att diskutera ett gemensamt förhållningssätt gentemot främlingsfientliga
              partier. Målet är att nå fram till en gemensam hållning om hur
              partierna konkret ska bemöta främlingsfientliga och rasistiska
              organisationer. Partierna är inte helt eniga, men arbetet fortsätter,
              och förhoppningen är att man tidigt i vår ska kunna presentera
              en gemensam hållning.
            </seg>
            <seg n="cbe2d71c">
              Här vill jag också peka på nätverket Håll rent! Unga riksdagsledamöter
              mot främlingsfientlighet, som upprättats efter ett gemensamt initiativ
              av Luciano Astudillo och Erik Ullenhag. Syftet är bland annat
              att bygga upp en beredskap för att konsekvent bemöta främlingsfientlighet
              och intolerans.
            </seg>
            <seg n="c9d8f23a">
              Vad så gäller Gustav Fridolins fråga om de polisiära insatserna
              i samband med demonstrationerna i Salem vill jag säga följande.
            </seg>
            <seg n="03749aeb">
              Den bild som Gustav Fridolin i sin interpellation målar upp av
              polisens insatser stämmer inte med den information som jag har
              fått. Det finns alltid enskilda händelser där polisen skulle kunna
              ha gjort annorlunda med facit i hand, men i stort verkar polisinsatsen
              i Salem ha varit bra. Polisen lyckades hålla isär de olika grupperingarna,
              och demonstrationerna gick att genomföra. Det pågår sedan en tid
              ett aktivt arbete vid Rikspolisstyrelsen och i polisutbildningen
              med att utveckla nya former för polistaktiken. Taktiken innebär
              väsentligt ökade kunskaper i hur polisen ska hantera demonstrationer
              utan att använda eller provocera fram onödigt våld.
            </seg>
            <seg n="bdfa7a48">
              Såvitt jag kan se finns det för närvarande ingen anledning för
              regeringen att vidta några ytterligare åtgärder med anledning
              av polisens insatser i Salem.
            </seg>
          </u>
          <note n="f68cc048">
            Andre vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note n="e5bd50b6">
            5 § Svar på interpellationerna 2003/04:213, 214 och 223 om antisemitism
          </note>
          <note type="speaker" n="6547afcb">
            Anf. 10 Statsrådet MONA SAHLIN (s):
          </note>
          <u who="unknown" xml:id="i-c639e0164cc21a40-0" n="f073c1ca">
            <seg n="208eda9d">
              Fru talman! Ulrik Lindgren har frågat mig dels vilka åtgärder
              jag avser vidta för att inspektera skolornas bemötande av antisemitism
              och antisemitiska incidenter, dels vilka åtgärder i övrigt jag
              avser att vidta för att stävja antisemitism i Sverige.
            </seg>
            <seg n="5eaa8748">
              Annelie Enochson har frågat utrikesministern vilka åtgärder hon
              avser vidta dels för att på europeisk nivå uppmärksamma rapporten
              Manifestations of anti-Semitism in the European Union, dels för
              att arbetet med att stävja den växande antisemitismen i Sverige
              och Europa ska intensifieras, dels för att stävja den antisemitism
              som hämtar sin näring ur Mellanösternkonflikten. Interpellationen
              har överlämnats till mig.
            </seg>
            <seg n="6299b337">
              Mikael Oscarsson har frågat mig dels vilka konkreta åtgärder
              jag planerar för att stoppa antisemitismen, dels om jag avser
              att likt Australien vidta konkreta åtgärder för att stoppa den
              antisemitism och den hatpropaganda som når TV-tittare i Sverige.
              Som jag tolkar Oscarssons första fråga avser den åtgärder i Sverige.
            </seg>
            <seg n="e33c785e">
              Jag besvarar interpellationerna i ett sammanhang.
            </seg>
            <seg n="de8d0199">
              Den 18 november 2003 besvarade jag en fråga från Annelie Enochson
              om vilka åtgärder jag avser att vidta för att stävja den ökade
              antisemitismen i dagens Sverige.
            </seg>
            <seg n="36e8cbb5">
              Mitt svar utgick från rapporten Det förnekade hatet av Mikael
              Tossavainen, där det görs gällande att ett mönster av antisemitism
              och judehat, som spritt sig bland grupper av araber och muslimer
              i Europa, nu också finns i Sverige.
            </seg>
            <seg n="982f40da">
              I mitt svar tog jag bland annat upp följande.
            </seg>
            <seg n="09ee276c">
              I rapporten understryks att man inte vill peka ut alla araber
              och muslimer i Sverige, som ju många gånger själva utsätts för
              fördomar och diskriminering. Likaså sägs i rapporten att antisemitism
              i dag inte finns specifikt hos araber och muslimer.
            </seg>
            <seg n="24869e57">
              Även om vi inte med säkerhet vet vare sig omfattningen av denna
              antisemitism eller dess orsaker, vill jag med all kraft fördöma
              de uttryck för antisemitism som beskrivs i rapporten.
            </seg>
            <seg n="b95efd4b">
              Konflikträdsla får aldrig hindra oss från att ta tag i allvarliga
              samhällsproblem som rasism och andra uttryck för intolerans är
              exempel på.
            </seg>
            <seg n="884940ee">
              Jag gjorde också klart att allt som kan göras för att förebygga
              och motverka antisemitism måste göras. Jag gav några exempel på
              detta arbete, till exempel skolans värdegrundsarbete och verksamheten
              inom den nya myndigheten Forum för levande historia samt inom
              det nyligen inrättade Centrum mot rasism
            </seg>
            <seg n="ad0a54b8">
              Slutligen påminde jag om att företrädare för muslimer i Sverige
              har förklarat sig se det som en viktig uppgift också för muslimer
              att ta ett eget ansvar i arbetet mot antisemitism.
            </seg>
            <seg n="d7c94adc">
              Vad särskilt angår skolan vill jag tillägga följande.
            </seg>
            <seg n="2a93651f">
              Regeringen har under en rad år satsat medvetet på att förtydliga
              och stödja skolornas arbete med demokrati och värdegrundsfrågor.
              Bland annat har två värdegrundscentrum arbetat under åren 20002003.
              Detta har lett till en ökad medvetenhet om vikten av att arbeta
              med att förmedla, förankra och gestalta de grundläggande demokratiska
              värdena. Ändringar i skollag, läroplaner och kursplaner betonar
              också detta ansvar.
            </seg>
          </u>
          <note n="bf585a96">
            En särskild utredare har fått regeringens uppdrag att lämna förslag
            till åtgärder för att motverka diskriminering på grund av kön,
            etnisk tillhörighet, religion eller annan trosuppfattning, sexuell
            läggning och funktionshinder och annan kränkande behandling inom
            skolväsendet (dir. 2003:114). Uppdraget ska slutredovisas den
            31 oktober i år.
          </note>
          <u who="unknown" xml:id="i-ed170492d8aee71b-0" n="f073c1ca">
            <seg n="4e888375">
              Skolverket ska utöva kvalitetskontroll genom utvärdering, uppföljning
              och utbildningsinspektion. I utbildningsinspektion ingår kvalitetsgranskning
              och tillsyn, och då sker även granskning av och tillsyn över skolornas
              arbete med värdegrundsfrågorna.
            </seg>
            <seg n="dbf3f15c">
              Jag vill också peka på att Integrationsverket, inom ramen för
              sitt återrapporteringskrav vad gäller tillståndet och utvecklingen
              av etnisk och religiös diskriminering, rasism och främlingsfientlighet,
              i februari nästa år ska redovisa dessa förhållanden också vad
              gäller antisemitism och islamofobi.
            </seg>
            <seg n="9d7100cf">
              Slutligen vill jag också nämna den undersökning som Forum för
              levande historia och Brottsförebyggande rådet nu genomför för
              att kartlägga ungdomars attityder, utsatthet och delaktighet beträffande
              rasism, antisemitism, homofobi och islamofobi. Resultatet av undersökningen
              kommer troligen att presenteras under hösten detta år.
            </seg>
            <seg n="b4818d66">
              När det gäller Annelie Enochsons interpellation vill jag tillägga
              följande.
            </seg>
            <seg n="bc4f1d64">
              Den rapport som hon hänvisar till är numera så uppmärksammad
              på europeisk nivå att några ytterligare åtgärder för att uppmärksamma
              den knappast behövs.
            </seg>
            <seg n="bdf2b9ea">
              EU-kommissionens ordförande Romani Prodi har nyligen förklarat
              att kommissionen avser att i början av februari arrangera ett
              seminarium om just antisemitismen i Europa. Sverige kommer givetvis
              att delta i detta seminarium.
            </seg>
            <seg n="b3dab663">
              Enligt min bedömning är de åtgärder i Sverige som syftar till
              att allmänt motverka antisemitism självfallet också ägnade att
              motverka den antisemitism som hämtar sin näring ur Mellanösternkonflikten.
            </seg>
            <seg n="9f1fbb13">
              När det gäller Mikael Oscarsons fråga om antisemitism och hatpropaganda
              som når TV-tittare i Sverige vill jag tillägga följande.
            </seg>
            <seg n="ba1afe86">
              Det är ytterst tveksamt om det rent praktiskt är möjligt att
              stoppa TV-sändningar som sker just via satellit. Även om det vore
              möjligt skulle det kunna strida mot det censurförbud som finns
              i Sverige mot att stoppa just sådana sändningar.
            </seg>
            <seg n="0bb69652">
              Jag vill avsluta detta svar på samma sätt som jag avslutade mitt
              svar på Annelie Enochsons tidigare fråga:
            </seg>
            <seg n="a2c63a07">
              Jag är övertygad om att vi genom det arbete som jag kortfattat
              har beskrivit har goda förutsättningar att lyckas i det långsiktiga
              och brett upplagda arbete som är en förutsättning för framgången
              i kampen mot sådan intolerans som antisemitism är ett exempel
              på.
            </seg>
          </u>
          <note type="speaker" n="ddfe3156">
            Anf. 11 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-2720e78e08da2347-0" n="4ea34f34">
            <seg n="bb7fc9ca">
              Fru talman! Tack för svar från statsrådet Mona Sahlin på min
              interpellation om antisemitism.
            </seg>
            <seg n="548848d0">
              För att om möjligt undvika förvirring är det bra i alla diskussioner
              om deltagarna redovisar en definition av ämnet antisemitism i
              det här fallet. Antisemitism är för mig inte kritik av staten
              Israel och dess politik. Samma regler måste naturligtvis gälla
              för den staten som för alla andra stater; dess politik måste få
              stötas och blötas. Antisemitism är för mig när kritiken övergår
              till något allmänt negativt om judar, där det räcker med själva
              det faktum att någon är jude för att det ska bli rättfärdigat
              att ringakta, diskriminera, trakassera, terrorisera eller till
              och med döda. Juden blir skyldig genom att han är jude, precis
              som när rasister vänder sig mot svarta för att de är svarta.
            </seg>
            <seg n="ac26d6d9">
              Det finns också en besvärlig gråzon, som syns även i svensk debatt,
              mellan kritik och vad som kan kallas för antisemitism. Det finns
              medlemmar av den här riksdagen som jag tycker lånar sig till en
              fullständigt orimlig ensidig skuldbeläggning av staten Israel
              som i sämsta fall också betjänar en antisemitism som handlar om
              att judarna helt enkelt är kollektivt skyldiga så länge de vidmakthåller
              idén om en egen stat i området.
            </seg>
            <seg n="39269075">
              Det finns också raffinerade exempel på antisemitism i Sverige.
              Vi minns alla Aftonbladets påskledare 2002 om den korsfäste Arafat,
              som anknöt till den kristna antisemitismens syn på judarna som
              de som korsfäste Kristus.
            </seg>
            <seg n="61746f87">
              Det finns också tydliga exempel på antisemitism i svensk debatt.
              Religionshistoriken Jan Samuelsson sade i Dagens Nyheter i höstas
              angående judehatet bland arabisktalande att han menade att detta
              hat är både förståeligt, rimligt och befogat.
            </seg>
            <seg n="afd9f968">
              Angående dagens fokus på antisemitismen bland araber och i muslimvärlden
              så är saken betydligt tydligare. Jag tror att vi har en ganska
              gemensam definition av att detta är uppenbar och tydlig antisemitism
              och att den förfärande nog också finns ordentligt representerad
              bland araber och muslimer i Sverige. Mikael Tossavainen har också
              tydligt visat detta i sin rapport.
            </seg>
            <seg n="0fae35e3">
              Jag frågade, fru talman, vilka åtgärder statsrådet avser att
              vidta för att inspektera skolornas bemötande av antisemitism.
              Jag gjorde det med tanke på det som Mikael Tossavainen visar om
              att antisemitism är vanlig bland muslimska och arabiska barn och
              ungdomar i svenska skolor och att den yttrar sig i allmänt fientlig
              inställning till judar, bojkott av undervisning om judendomen
              och Förintelsen, stöd eller förnekande av Förintelsen, bojkott
              av överlevandes föredrag om Förintelsen med flera inslag.
            </seg>
            <seg n="4d4ea8b6">
              Statsrådet svarar naturligtvis med ett fördömande av alla uttryck
              för antisemitism. Jag hade givetvis inte förväntat mig någonting
              annat heller. Men jag tycker att svaret i övrigt är alltför allmänt.
              Det är givetvis bra med skolans värdegrundsarbete och med verksamheten
              inom Forum för levande historia. Det är bra att en särskild utredare
              har till uppdrag att lämna förslag till åtgärder för att motverka
              diskriminering av alla de slag. Det är också bra att Integrationsverket
              ska komma med en rapport igen i februari nästa år om antisemitism
              och islamofobi. Men jag hade en tydlig fråga, och tycker också
              att jag då borde få en högre grad av konkretion i svaret. Vilka
              åtgärder ska vidtas för att Skolverket ska göra en inspektion
              av förhållandena med tanke på det som har förevisats i rapporten?
            </seg>
          </u>
          <note type="speaker" n="fb136ea5">
            Anf. 12 ANNELIE ENOCHSON (kd):
          </note>
          <u who="annelie_enochson_5d2b54" xml:id="i-4b37eac17d3aab37-0" n="3ff48069">
            <seg n="8979ad3c">
              Fru talman! Jag vill tacka för interpellationssvaret även om
              det till viss del var ett plagiat av ett annat svar som jag fått
              tidigare och trots att min interpellation nu var riktad till utrikesminister
              Laila Freivalds.
            </seg>
            <seg n="7aae21b6">
              En av mina tre frågor rör vilka åtgärder som regeringen avser
              att vidta för att på europeisk nivå uppmärksamma rapporten Manifestations
              of anti-Semitism in the European Union . Svaret jag får av statsrådet
              Sahlin är att rapporten numera är så uppmärksammad på europeisk
              nivå att några ytterligare åtgärder inte behövs. Vad menar statsrådet?
              Har statsrådet läst rapporten över huvud taget?
            </seg>
            <seg n="375ac9cb">
              Rapporten är full av information om en ökande och skrämmande
              antisemitism i hela Europa och bör skaka om varje ansvarskännande
              regering och fylla varje minister med en brinnande önskan att
              lyfta fram denna fråga med sina kolleger i olika ministermöten
              runt om i Europa.
            </seg>
            <seg n="deef02cd">
              Jag vill påminna statsrådet om att EU:s centrum för övervakning
              av rasism och främlingsfientlighet, som beställde rapporten, inte
              ville publicera den i januari 2003 när den var klar. Den var tydligen
              för känslig eftersom den visar på att den ökande antisemitismen
              hänger samman med den ökande muslimska invandringen från länder
              i Mellanöstern.
            </seg>
            <seg n="b9512152">
              Det var först i november 2003, när anrika Financial Times uppmärksammade
              detta, som det kom ut att man på EUMC försökte mörklägga hela
              rapporten. Rapporten kom till allmän kännedom genom israeliska
              medier. Jag fick gå genom Jerusalem Post för att hitta rapporten.
              I går fick jag tipsa en journalist på Ekot om var den fanns att
              hämta. Det är alltså inte som statsrådet tycks tro att det är
              lätt att få tag på rapporten. Därför kan rapporten inte rimligen
              ha fått den uppmärksamhet som den borde har fått.
            </seg>
            <seg n="7dfe9a63">
              Rapporten är skriven av två forskare, Werner Bergmann och Juliane
              Wetzel, på ett av världens mest välrenommerade forskningsinstitut
              Centrum för antisemitisk forskning vid Berlins tekniska universitet.
              I rapporten pekas Sverige ut som ett av fem länder de övriga är
              Belgien, Frankrike, Tyskland och Storbritannien där antijudiska
              aktioner har ökat mest sedan 2000. Två saker är påtagliga för
              den ökande antisemitismen i Europa enligt rapporten. Det är dels
              att europeiska judar får stå till svars för Israels politik bara
              för att de är judar, dels den ökande användningen av Internet
              och paraboler som möjliggör att antisemitisk propaganda från arabiska
              länder i Mellanöstern hamnar direkt in i våra europeiska vardagsrum.
            </seg>
            <seg n="a3d68e98">
              Författarna beskriver detta så att judarna i EU-länderna har
              blivit den israelitiska politikens gisslan. Det finns en koppling
              mellan antisemitism och antisionism i arabvärlden som tycks sprida
              sig till Europa.
            </seg>
            <seg n="79bb1609">
              Eftersom en del i Europa fortfarande minns och har upplevt Förintelsen
              så kommer inte antisemitismen att helt kunna blomma ut medan däremot
              antisionismen kan göra det. Kan man inte komma åt juden så kan
              man komma åt den judiska staten.
            </seg>
            <seg n="d8c9fc14">
              Utifrån vad jag nu berättat så framstår det svårt att förstå
              statsrådets svar om att rapporten är tillräckligt uppmärksammad
              och inte behöver uppmärksammas mera. Vidhåller statsrådet att
              inget mera kommer att göras från svensk regering för att uppmärksamma
              rapporten och dess innehåll på internationell nivå? Tycker alltså
              regeringen att det seminarium om antisemitism som Romani Prodi
              kommer att anordna i februari är helt tillräckligt?
            </seg>
          </u>
          <note type="speaker" n="6ddee512">
            Anf. 13 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-6f737bff84ffc317-0" n="73def1b8">
            <seg n="93872187">
              Fru talman! Tack för svaret! Det går inte att stoppa sändningarna
              av hatpropagandan på grund av censurförbudet, säger statsrådet.
              Men det är att göra det alldeles för lätt för sig att hänvisa
              till censurförbudet. Yttrandefriheten i all ära, men den inskränks
              redan genom lag, bland annat genom uppviglingsförbudet och när
              det gäller hets mot folkgrupp och barnpornografi. I fallet med
              de arabiska satellitkanalerna kan regeringen, om den politiska
              viljan finns, luta sig mot förbudet mot hets mot folkgrupp.
            </seg>
            <seg n="c1631c53">
              Minns statsrådet att Ahmed Rami på 90-talet dömdes för hets mot
              folkgrupp på grund av antisemitiska sändningar i Radio Islam?
              I jämförelse med Hizbollahs kanal Al-Manar och den egyptisk-saudiska
              satellitkanalen Iqraa-TV, som sänder till TV-tittare i bland annat
              Sverige, är Ahmed Rami en liten skolpojke i skolan när det gäller
              uppvigling, antisemitism och hatpropaganda. Skyddas inte hans
              sändningar av censurförbud behöver inte heller dessa satellitsändningar
              göra det.
            </seg>
            <seg n="9a8ea3a6">
              Om regeringen inte anser att lagen om hets mot folkgrupp går
              att luta sig mot i detta fall bör regeringen, enligt mitt tycke,
              tillsätta en utredning för att undersöka möjligheten att lägga
              fram ett lagförslag som gör det möjligt att stoppa den här hatpropagandan.
              Men sannolikt skulle Lagrådet hävda att det vore att upprepa en
              lag som redan finns, det vill säga den om hets mot folkgrupp.
            </seg>
            <seg n="d29bfae5">
              Vi hamnar ånyo på den punkten att det är den politiska viljan
              som måste manifesteras. Tycker statsrådet att det är lämpligt
              och rimligt att Sverige framställer sig så politiskt ovilligt
              att stoppa denna blodiga antisemitiska hets mot judar samtidigt
              som vi nu står värdar för den fjärde internationella konferensen
              om folkmord?
            </seg>
            <seg n="eed20990">
              Fru talman! Många arabiska invandrare behåller kontakten med
              sina forna hemländer med hjälp av ett dussintal arabiska TV-kanaler
              som via satellit även når Sverige. Med en parabol på balkongen
              eller genom utbudet hos Lyngsat eller Neptunus Satellite kan de
              bland annat se två TV-kanaler, Hizbollahs TV-kanal Al-Manar och
              den saudisk-egyptiska kanalen Iqraa-TV, som båda sprider grov
              våldsglorifierande antisemitism.
            </seg>
            <seg n="35524858">
              Det finns en tydlig koppling mellan den här sortens propaganda
              och den ökande muslimska antisemitismen i Sverige som enligt rapporter
              allt oftare övergår i fysiskt våld mot judar.
            </seg>
            <seg n="a44cb708">
              Under ramadan i oktobernovember 2003 sände Al-Manar serien Al-Shatat
              i 29 avsnitt. Arabiska skådespelare utklädda till bland annat
              rabbiner begår i serien fruktansvärda grymheter. Avsikten är att
              intensifiera och sprida hatet mot judar. Exempelvis får man se
              hur en jude hälls med hett bly i svalget, får öronen avskurna
              och mördas eftersom han gifter sig med en kristen kvinna.
            </seg>
            <seg n="a496602c">
              I ett annat avsnitt får man se hur pojken Josef i serien får
              halsen avskuren och töms på blod. Med detta vill TV-producenterna
              visa hur judar gör påskbröd på kristet barnablod.
            </seg>
            <seg n="00a3e8c0">
              Enligt Al-Shatat har judar under många århundraden strävat efter
              världsherraväldet. Vid upprepade tillfällen under programseriens
              gång upplystes tittarna om att vad som visades var sanningen.
            </seg>
            <seg n="5a861d3f">
              Till slut blir min fråga till statsrådet: Tror statsrådet att
              denna hatpropaganda har någon del i den ökande antisemitismen
              i Sverige?
            </seg>
          </u>
          <note type="speaker" n="1a358aea">
            Anf. 14 ANA MARIA NARTI (fp):
          </note>
          <u who="ana_maria_narti_aaeac7" xml:id="i-23a1d928124e8e2e-2" n="13e073c0">
            <seg n="b1eefa2e">
              Fru talman! Tack Kristdemokraterna! Tack statsrådet! Det är faktiskt
              absolut omöjligt att tvivla på att vi alla är förenade i viljan
              att stoppa judehatet.
            </seg>
            <seg n="52d6efb8">
              Till skillnad från de andra som talar här har jag egna direkta
              minnen av en vardag med judehat eftersom jag är född 1936. En
              bild kommer jag mycket klart och tydligt ihåg. Det var en affisch
              med en jude med lång näsa och mycket långa klor, och det droppade
              blod från klorna. Den rumänska fascistiska propagandan hade tagit
              upp den otroliga lögnen om att judar mördar kristna barn genom
              att suga deras blod och använda deras blod i ritualer. Att en
              sådan bild återkommer i dag i vardagen är en fruktansvärd chock.
            </seg>
            <seg n="7718dbe2">
              I somras i Frankrike fick jag av en slump träffa en riktig fascist.
              De finns där som ni mycket väl vet tack vare Nationella fronten.
              Han försvarade öppet självmordsbombarna från Mellanöstern. Detta
              visar hur komplext problemet har blivit i dag. Fascister kan förenas
              med extremvänstern och fanatiska islamister i hatet mot judarna
              och USA.
            </seg>
            <seg n="20406f71">
              Jag vill lyfta upp diskussionen till en högre nivå. Annelie Enochson
              har rätt. Det här är inte bara en fråga om inrikespolitik och
              opinionsbildningen här. Det är i allra högsta grad en fråga om
              internationell politik och juridik.
            </seg>
            <seg n="00070104">
              I april vid Interparlamentariska unionens sammankomst i Santiago
              de Chile lyckades jag införa en ny punkt i en resolution om demokrati.
              Den punkten vädjar till alla krafter, inklusive Interparlamentariska
              unionen, att arbeta i FN för en omarbetning av FN:s konvention
              mot rasdiskriminering och rasism konventionen mot etnisk diskriminering
              och rasism är en konvention från 60-talet och i den inkludera
              all politik som bygger på hat och våldsglorifiering. Det betyder
              religiös fanatism, ateistisk intolerans och väpnad klasskamp.
              Jag tycker att detta borde vara svensk offentlig politik i dag.
            </seg>
          </u>
          <note type="speaker" n="2f418a42">
            Anf. 15 TUVE SKÅNBERG (kd):
          </note>
          <u who="tuve_skanberg_14bfab" xml:id="i-89c87a0e17402aaf-0" n="f6bffae3">
            <seg n="3fd3b4d6">
              Fru talman! Till de goda interpellationerna, mycket faktaunderbyggda
              och genomreflekterade, vill jag också, precis som Ana Maria Narti,
              foga en mer personlig upplevelse.
            </seg>
            <seg n="45da0b81">
              När man träffar människor, både offer för antisemitismen och
              bärare av de här tankarna, blir man särskilt drabbad. Jag skulle
              vilja ta er med till en kväll i Jordanien där jag satt tillsammans
              med ett gäng arkeologer. Jag deltog i en arkeologisk utgrävning
              i ett par veckor. Vi satt och samtalade på engelska i fotogenlampans
              sken medan vi hade lite arbete med de krukor som vi hade funnit
              och så vidare. Den ledande jordanska arkeologen, utbildad i västlandet,
              duktig och verserade, tog en öl fast han var muslim och så vidare.
              Han verkade så kulturellt nära. Så kom vi in på grannlandet Israel.
              Jag sade: Ni måste väl ändå hitta något sätt att leva tillsammans?
              De har ju kommit för att stanna.
            </seg>
            <seg n="2ac3bef5">
              Då sade han, den vänliga, välutbildade och trevliga mannen: Nej,
              de ska förintas.
            </seg>
            <seg n="8fdd74cd">
              Jag svarade att det kunde han väl ändå inte mena. Då sade han:
              Tuve, du kommer väl ihåg när USA fick budet att de hade 48 timmar
              på sig att utrymma Saigon, sedan skulle nordvietnameserna komma,
              och helikoptrarna tog bort alla amerikaner och allierade från
              Saigon?
            </seg>
            <seg n="9955c36d">
              Jag svarade att jag mindes det.
            </seg>
            <seg n="9684da48">
              Han sade: Vi ska ge judarna 48 timmar. Sedan ska de bort, fullständigt
              bort.
            </seg>
            <seg n="9e126ce7">
              Då förstod jag hur totalt omöjligt det var att kommunicera. Jag
              frågade honom hur han hade kommit fram till en sådan övertygelse.
              Den var djupt förankrad. Generation hade räckt hatet till generation.
              Trots att han hade en ekonomi och en utbildning som var vida högre
              än hela hans omgivning av palestinier han hade palestinsk bakgrund
              fanns hatet som en del av hans identitet.
            </seg>
            <seg n="029f5660">
              Jag vill därför fråga statsrådet hur vi ska kunna bryta hatets
              tradition, som räcks från en generation till en annan, med de
              palestinska läromedel som vi faktiskt ger bistånd till. Han och
              hans familj hade med sig nyckeln till huset i Palestina som hade
              rivits för ett halvsekel sedan.
            </seg>
          </u>
          <note type="speaker" n="854ca7f8">
            Anf. 16 Statsrådet MONA SAHLIN (s):
          </note>
          <u who="unknown" xml:id="i-72863678193e71bc-4" n="f073c1ca">
            <seg n="250d9d69">
              Fru talman! Jag ska anstränga mig att försöka beröra alla interpellanters
              frågeställningar. För det första vill jag säga till Ulrik Lindgren
              att det är, som du sade, väldigt viktigt med definitionen. Jag
              vill verkligen uttrycka att jag delar den definition som du gav
              uttryck för. Det är oerhört viktigt att man orkar förstå skillnaden
              mellan att kritisera en stat, en regerings politik vilken den
              än vara månde, och att hata och ringakta en hel grupp som judar.
              Det måste alla människor som kallar sig demokrater kunna göra.
              Det är väldigt viktigt.
            </seg>
            <seg n="11674efa">
              Jag vill också säga att när jag i svaret försökte beskriva att
              Skolverkets inspektioner också ska handla om att granska hur man
              jobbar med och bemöter frågeställningar som handlar om värdegrunden
              kunde jag kanske ha varit tydligare. Jag ska direkt efter interpellationen
              ta upp frågan med utbildningsministern om regeringen på något
              sätt tydligare kan peka ut behovet av att dessa inspektioner just
              nu också koncentrerar sig på frågan om förekomsten av rasistiska
              eller antisemitiska reaktioner i skolorna, detta också för att
              ge större pedagogisk hjälp åt lärarna. Jag tror att de behöver
              det angående hur och på vilket sätt de tydligt ska klarlägga hur
              det är att leva i en demokrati, att acceptera och respektera alla
              människors lika värde.
            </seg>
            <seg n="3c52386d">
              För Annelie Enochson vill jag betona att jag självklart inte
              tycker att allt som görs är tillräckligt. Det hoppas jag också
              finns uttryckt i svaret på interpellationen. Det finns ett väldigt
              stort behov av att skärpa arbetet när det gäller all form av intolerans
              och i väldigt hög grad när det gäller antisemitismen. Jag tycker
              att hela svaret ger uttryck för det. Avsikten med att säga att
              uppmärksamheten finns var att det fanns en period när ingen visste
              vad det var för rapport som Annelie Enochson beskriver. Det gör
              de flesta i dag. Därmed är det inte sagt att vi inte behöver göra
              mer. Jag vill betona några saker.
            </seg>
            <seg n="e40a3dac">
              Självklart har jag tagit del av rapporten. Vi går också igenom
              den mycket noggrant på departementet nu för att se om de rekommendationer
              som ges i den också är saker som vi kan ta till oss i Sverige.
              Jag ser fram emot det seminarium som EU ska anordna. Men EU tar
              också fram en egen rapport som ska publiceras under det här kvartalet,
              alltså relativt snart, om förekomsten av antisemitism i Europa.
              På söndag anordnas i ABF-huset här i Helsingfors ett seminarium
              om just denna rapport. Det är oerhört viktigt att uppmärksamheten
              är stor och att man använder den debatt som nu pågår till att
              komma längre i de konkreta föresatserna.
            </seg>
            <seg n="a7b166e1">
              Jag vill ändå säga att ingen med säkerhet vet hur rättvisande
              just den bild som ges av Sverige är i rapporten. Helene Lööw,
              som är chef för Forum för levande historia och också ledamot i
              styrelsen för EUMC som har tagit fram rapporten, påpekar mycket
              riktigt att Sverige, Tyskland och Holland ofta pekas ut i de här
              sammanhangen. Det kan bero på att vi tre är de enda länderna som
              för statistik över hatbrott, också utifrån om det är antisemitism
              bakom. Jag hoppas att fler länder vågar ta det steget så att vi
              verkligen kan se det jag är övertygad om, antisemitismens ökade
              utbredning i Europa i dag.
            </seg>
            <seg n="aa3f4388">
              Jag vill också påpeka för Mikael Oscarsson att det inte är någon
              tvekan om att jag delar upprördheten. Hatpropaganda kan absolut
              sättas i samband med den ökade intoleransen i Sverige i dag. Min
              tveksamhet gällde att det handlade om satellitsändningar som man
              kan plocka ned genom varje enskild parabolantenn i vårt land.
              Jag ser svårigheter i att stoppa det. Däremot behöver vi skärpa
              möjligheten att ingripa mot effekterna av hatpropagandan såväl
              i det svenska Internet från vitmaktmusik och rasistiska organisationer
              som utländsk propaganda som når Sverige. Jag är ledsen, men nu
              knackar talmannen redan.
            </seg>
          </u>
          <note type="speaker" n="dd5f3082">
            Anf. 17 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-2720e78e08da2347-1" n="4ea34f34">
            <seg n="16800a04">
              Fru talman! Tack till Ana Maria Narti och Tuve Skånberg för era
              starka berättelser! Det är väldigt viktigt att levandegöra en
              sådan här diskussion och peka på hur det kan se ut i vardagen.
            </seg>
            <seg n="ab3a7a73">
              Skolverket redovisade nu i januari en stor ambitiös granskning
              av 25 fristående skolor efter det larm som kom via TV år 2003
              om oegentligheter på religiösa fristående skolor. De brister som
              nu Skolverket har funnit och redovisat är tämligen harmlösa i
              jämförelse med TV-påståendena. Men Skolverket ryckte ändå ut ungefär
              som brandkåren vid eldsvåda. Jag är glad över vad jag uppfattar
              som en precisering av statsrådet att statsrådet ska tala med Skolverket
              nu efteråt om lite mer handfasta saker. Men jag efterlyser lite
              mer konkretion än så.
            </seg>
            <seg n="a179136e">
              Man kan undra hur januarirapporten kom till. Var det bara genom
              TV? Kan även en minister säga till Skolverket att nu får ni faktiskt
              titta på det här, eller är det att hoppa över skaklarna och ur
              ramen för vad en minister får göra att konkret säga till Skolverket
              att beakta detta och se vad som måste göras?
            </seg>
            <seg n="9fae9a7b">
              Det Tossavainen berättar i sin rapport om tillståndet i skolan
              är ju alarmerande. Det verkligt alarmerande är inte att samtliga
              lärare som intervjuas vittnar om problem med ett stort antal invandrarungdomar
              med arabisk och muslimsk bakgrund som bojkottar undervisningen,
              är allmänt fientliga mot judar och förnekar Förintelsen. Det verkligt
              alarmerande är inte ens att enskilda elever uppträder kränkande
              mot överlevandes föredrag om Förintelsen. Det verkligt alarmerande
              är den enighet bland de intervjuade lärarna som Tossavainen redovisar
              om att skolledningarna visar ovilja att åtgärda problemet eller
              ens erkänna att det existerar.
            </seg>
            <seg n="5dedc4c6">
              Oavsett orsaken till den här passiviteten är det enligt min mening
              brott mot läroplanen. Läroplanen är väldigt tydlig i värdegrundsskrivningarna
              om att hävda de grundläggande värden som vårt samhällsliv vilar
              på, människolivets okränkbarhet, individens frihet och integritet
              och så vidare. Läroplanen är också väldigt tydlig med att skolans
              uppgift ska vara att framhålla betydelsen av personliga ställningstaganden
              och ge möjligheter till sådana, som det står ordagrant. Skolan
              ska hävda en värdegrund, den ska aktivt driva den, och skolan
              ska också arrangera en arena för att ge möjlighet för elevens
              personliga ställningstagande. Om skolan underlåter att göra detta
              är det ett brott mot läroplanen. I min föreställningsvärld ska
              då Skolverket rycka ut. Blir det en inspektion från Skolverkets
              sida av de faktiska förhållandena?
            </seg>
            <seg n="86f3775a">
              Min andra fråga, fru talman, var vilka åtgärder i övrigt som
              statsrådet avser att vidta för att stävja den tilltagande antisemitismen.
              Jag skulle velat få höra om något mer initiativ än det som redovisas
              i svaret. Jag vet att statsrådet fått förfrågningar om hjälp med
              möten mellan muslimska ledare och företrädare för oroliga judar
              i Sverige och också, vad jag förstår, lovat företrädare för det
              judiska samfundet att försöka medverka till sådant. Vi vet alla
              att för att komma någonstans i konflikter fordras det två viktiga
              ingredienser. Det är dels förmåga att ta till sig kunskap om motparten
              och den situation som faktiskt är, dels att låta sig beröras av
              hur det står till med den andre för att få fördomar och sådant
              desarmerade. Därför är det angeläget, om inte de själva kan, att
              någon annan medverkar till att dessa möten kommer till stånd.
              Kan statsrådet ge något besked på den punkten?
            </seg>
          </u>
          <note type="speaker" n="1154627a">
            Anf. 18 ANNELIE ENOCHSON (kd):
          </note>
          <u who="annelie_enochson_5d2b54" xml:id="i-4b37eac17d3aab37-1" n="3ff48069">
            <seg n="18533ccd">
              Fru talman! Tack statsrådet! Det var väldigt förvånande när det
              kom till kännedom att EU tänkte ta fram en egen rapport. EUMC
              är ändå det organ som jobbar med de här frågorna. Man säger bland
              annat att man inte tycker att kvaliteten håller klassen i den
              forskningsrapport som EUMC hade beställt genom det berlinska institutet.
              Sanningen är väl snarare den att innehållet i den rapport som
              Bergmann och Wetzel tagit fram inte upplevs tillfredsställande.
              Det är för känsligt, så man vill kanske ta fram en ny rapport
              som mer stämmer överens med den åsikt man vill ha. Jag tycker
              att det är väldigt förvånande att EU gör detta.
            </seg>
            <seg n="56be753f">
              För att återgå till EUMC:s rapport skriver man att medierna i
              Europa ofta belyser konflikterna i Mellanöstern ensidigt och att
              Israel oftast, nästan alltid, utmålas som den onda parten. För
              Sveriges del, skriver man, förekommer det antisemitiska argument
              i kvalitetspressen, men få systematiska analyser är tillgängliga
              av det som skrivs. Oftast tar medierna schablonbilder och skapar
              på så sätt en stereotyp av den judiska staten, och då också indirekt
              juden.
            </seg>
            <seg n="36e34f7b">
              Samtidigt skriver Bergmann och Wetzel i sin rapport att det är
              viktigt att betona skillnaden mellan att kritisera Israels politik
              och antisemitism, precis som Ulrik sade här tidigare. Men en central
              slutsats i rapporten lyder: Man kan säga att den historiska antisemitiska
              traditionen att demonisera judarna nu överförs på staten Israel.
              Jag var inne på det förut.
            </seg>
            <seg n="8e1fffc2">
              Vad rapporten tar upp och som bekräftas i den svenska rapporten
              Det förnekade hatet är att antisemitismen växer mest inte i högerextrema
              grupper utan hos den extrema vänstern, som tillsammans med militanta
              muslimska grupper hittat ett gemensamt hatobjekt. Oftast går antiamerikanska
              strömningar hand i hand med antiisraeliska.
            </seg>
            <seg n="5205e51b">
              I Sverige har ett antal uppmärksammade så kallade fredsdemonstrationer
              urartat, exempelvis i oktober 2000 i Malmö där en antiisraelisk
              demonstration slutade med att demonstranterna trängde in i en
              butik och där hotade den judiska affärsinnehavaren.
            </seg>
            <seg n="86455401">
              I rapporten tar man också upp en demonstration i Helsingfors
              i april 2002. Bland andra Liberala ungdomsförbundet hade då en
              fredlig demonstration mot antisemitism och blev då attackerade
              av en mobb propalestinier och vänsterextremister. Detta finns
              beskrivet i rapporten.
            </seg>
            <seg n="51eda8ba">
              Sverige har fem minoritetsgrupper, och en av dem är judarna.
              De är ca 18 000 till antalet. En oro sprider sig nu i denna grupp
              för om man kan fortsätta att vara jude i Sverige.
            </seg>
            <seg n="31e294d7">
              Synagogorna i Sverige måste alltid ha en hög säkerhetsnivå. Alla
              måste gå igenom säkerhetskontroller eftersom terrorhoten är en
              realitet för denna grupp. Det kostar de judiska församlingarna
              i Sverige ca 20 % av deras omkostnader bara att täcka säkerheten
              vid sina synagogor och institutioner. Många judar i dagens Sverige
              vågar inte bära kipa eller davidsstjärna för risken att bli hotad
              eller trakasserad.
            </seg>
            <seg n="d77d133a">
              I interpellationssvaret hänvisar statsrådet till ett annat svar.
              I detta skriver hon: För min egen och regeringens del kan jag
              utan reservation säga: Allt som behövs för att förebygga och motverka
              antisemitism ska göras. Det var fina ord. Tyvärr var inte just
              detta stycke plagierat i vårt interpellationssvar i dag.
            </seg>
            <seg n="c8b42d79">
              Jag vill återigen fråga: Tycker statsrådet att man gör allt för
              att motverka antisemitismen i Sverige i dag?
            </seg>
          </u>
          <note type="speaker" n="e028f54d">
            Anf. 19 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-6f737bff84ffc317-1" n="73def1b8">
            <seg n="49f153eb">
              Fru talman! Först noterar jag med glädje att statsrådet Mona
              Sahlin håller med mig om den beskrivning jag gjorde av att hatpropagandan
              har en del i den ökande antisemitismen i Sverige.
            </seg>
            <seg n="e8a9ea89">
              När vi har kommit så långt måste vi försöka hitta konkreta sätt
              att stoppa det här. Då har vi ett fint exempel från Australien,
              där man förra året inledde en utredning rörande TV-kanalen al-Manars
              sändningar som nådde australiskt territorium. Utredningen utmynnade
              i att de australiska myndigheterna fattade beslut om att al-Manar
              inte längre skulle få sända över Australien. Kanalen stoppades
              därför från att nå de australiska TV-tittarna.
            </seg>
            <seg n="9e4f83af">
              Jag anser att Sverige bör följa Australiens exempel. Kan de så
              kan vi. Vi kan vara ett föredöme här i Europa.
            </seg>
            <seg n="7838a03a">
              Det är också värt att notera att Australien hade en liknande
              lagstiftning som den vi har här i Sverige om hets mot folkgrupp.
            </seg>
            <seg n="d0776ecf">
              Detta tycker jag att statsrådet bör titta närmare på hur man
              kan hitta ett lagrum så att det inte bara blir vackra deklarationer
              utan att man också kan göra någonting konkret och stoppa detta.
              I Sverige är det fråga om ett antal kabelföretag som säljer de
              här kanalerna och tjänar pengar på det. Jag är övertygad om att
              det precis som i Australien går att stoppa det här. Sedan kan
              det väl finnas paraboler, men här finns det ändå sätt för oss
              att göra någonting konkret för att visa att detta inte är okej.
              Sedan får vi se till att också agera på andra nivåer, i kontakter
              med andra länder och i arbetet i unionen.
            </seg>
            <seg n="7b30951e">
              Låt mig också när jag nu har lite tid kvar fortsätta med exempel
              på den här propagandan.
            </seg>
            <seg n="ac61bbb3">
              Egypten är ett annat land, fru talman, som sänder antisemitiska
              program. Eftersom TV-tittandet ökar betydligt under fastemånaden
              ramadan producerade Egypten år 2002 TV-serien Hästen utan ryttare,
              som innehåller ett kategoriskt antisemitiskt budskap genom ambitionen
              att visa på existensen av en judisk världskonspiration.
            </seg>
            <seg n="b5ffda2a">
              Det är emellertid inte bara fråga om sådana här jätteproduktioner
              denna kostade 40 miljoner, och Syriens försvarsminister tackas
              i varje program för sitt bidrag utan också om program som återkommer
              med regelbundenhet. I Iqraakanalens kvinnomagasin, till exempel,
              frågade en intervjuare en treårig egyptisk flicka vad hon tyckte
              om judarna. Hon svarade då att judar är apor och svin. Det står
              i Koranen, sade hon. I programmet Det ljuva livet, som Iqraa-TV
              också sänder, framhöll en inbjuden gäst att martyrerna, det vill
              säga självmordsbombarna, har gjort att barnen fått nya eftersträvansvärda
              förebilder.
            </seg>
            <seg n="feb58ce0">
              Den antisemitiska och våldsglorifierande propagandan har även
              fått fäste i muslimska grupper i Sverige eftersom dessa vid upprepade
              tillfällen bjudit in våldspropagandister till sina bönehus och
              seminarier. I juli 2003 deltog shejk Yousef al-Qaradawi i Helsingforssmoskéns
              konferens för Europeiska rådet för fatwa och forskning. Som ordförande
              i detta råd och högt respekterad bland sunnimuslimer över hela
              världen förespråkade al-Qaradawi martyroperationer på israeler,
              det vill säga uppviglade till folkmord.
            </seg>
            <seg n="b6970463">
              I november 2003 kunde vi läsa att moskén i Göteborg enligt uppgifter
              från säpo har blivit fäste för den av FN terrorlistade saudiska
              gruppen al-Haramein.
            </seg>
          </u>
          <note type="speaker" n="ee3fa36b">
            Anf. 20 ANA MARIA NARTI (fp):
          </note>
          <u who="ana_maria_narti_aaeac7" xml:id="i-23a1d928124e8e2e-3" n="13e073c0">
            <seg n="edbd4028">
              Fru talman! Jag tycker att dagens diskussion är mycket viktig
              och att vi arbetar mycket bra tillsammans här över alla partigränser
              och blockgränser.
            </seg>
            <seg n="56d89c9d">
              Jag vill lyfta fram frågan om den här nya, fruktansvärda alliansen
              av mörka krafter extremvänster, extremhöger plus religiös fanatism.
              Detta är oerhört farligt. Det är fråga om vår vardag och vårt
              arbete var och en i sin miljö. Det är också fråga om internationella,
              mycket kraftiga ställningstaganden.
            </seg>
            <seg n="d76a51ce">
              Jag vill också påminna om att vi för inte så länge sedan hade
              en eurokampanj som var mycket annorlunda än våra vanliga valkampanjer
              och folkomröstningskampanjer. Jag har aldrig träffat på så mycket
              hat under en vanlig politisk kampanj. Jag har fått höra att jag
              vill sälja Sverige, att jag vill införa diktatur i EU och sådant.
              Det var massor med hjärnspöken som hade satts i rörelse. Invandrargrupper
              som arbetade för ja till euron berättade för mig att de hade blivit
              anklagade för att vara fientliga till Sverige därför att de jobbade
              för ja-sidan.
            </seg>
            <seg n="a5dba54b">
              Vi har alltså problemet här och nu med den här mörkeralliansen.
            </seg>
            <seg n="5d200ae3">
              Om vi lyckas få till stånd en internationell överenskommelse
              om att all politik som bygger på hat och våld ska bekämpas kan
              vi också komma överens med distributörer av Internet och TV om
              en självsanering. Det finns möjligheter.
            </seg>
          </u>
          <note type="speaker" n="5a8d6e05">
            Anf. 21 TUVE SKÅNBERG (kd):
          </note>
          <u who="tuve_skanberg_14bfab" xml:id="i-89c87a0e17402aaf-1" n="f6bffae3">
            <seg n="2a4aa467">
              Fru talman! Nästa vecka kommer jag att få besök. Jag fick veta
              i ett mejl i går att en man som jag träffade i Israel för några
              månader sedan är på väg hit för att försöka berätta för svenskarna,
              eftersom medierna uppenbarligen inte klarar det, hur det känns
              att förlora en dotter. Hans dotter var en av de 20 som sprängdes
              till döds för ett par år sedan och som utställningen på Historiska
              museet handlade om, den som Zvi Mazel protesterade emot genom
              att välta en lampa. Han uppfattade då hade han ju bara mediebilden
              att respekten saknades för förlusten av hans dotter, som precis
              hade gått ut från högskolan. Jag försökte i mitt mejl säga att
              jag ska underlätta för honom om han kommer till Sverige det ville
              han att göra sin röst hörd så att han kan berätta att det här
              var vanliga unga människor. Den kvinnliga självmordsbombaren hade
              sprungit mot en grupp barn och ungdomar som stod vid en busshållplats.
              Jag råkade faktiskt själv vid mitt förrförra besök vara tre kilometer
              därifrån och blev alltså om inte indragen så åtminstone väldigt
              berörd av den här händelsen. Det var på det sättet som jag och
              den här mannen träffades i efterhand.
            </seg>
            <seg n="97979d25">
              Jag tror att det är viktigt att regeringen uttrycker förståelse
              för de starka känslor av kränkning som Zvi Mazel gav uttryck för.
              Att börja diskutera vad protokollet tillåter får man eller får
              man inte välta en lampa är ovärdigt när det handlar om att människor
              är oerhört kränkta därför att minnet av deras älskade dras i smutsen
              eller bokstavligt talat dras i ett bad av blod. Jag skulle väldigt
              gärna vilja att statsrådet Sahlin uttryckte förståelse för känslorna
              av kränkning.
            </seg>
          </u>
          <note type="speaker" n="ef197225">
            Anf. 22 Statsrådet MONA SAHLIN (s):
          </note>
          <u who="unknown" xml:id="i-72863678193e71bc-5" n="f073c1ca">
            <seg n="47e1bc39">
              Fru talman! Det finns många tecken på att främlingsfientligheten
              och rasismen i Sverige växer. Det är en viktig del av bakgrunden
              till den diskussion vi har i dag. Det känner såväl judar som muslimer
              och många andra.
            </seg>
            <seg n="bb004d65">
              Jag har mött unga män som inte har vågat ha på sig sin kippa,
              unga kvinnor som inte vågar ha på sig sin slöja och unga homosexuella
              som inte vågar vara öppna. Om man är emot rasism och för tolerans
              så är det alltid en helhet. Man kan inte plocka och välja. Det
              är den respekten och insikten som den här mycket viktiga interpellationsdebatten
              handlar om.
            </seg>
            <seg n="283098b3">
              Ulrik Lindgren och framför allt Annelie Enochson tar som utgångspunkt
              för väldigt långt gångna analyser den rapport som Tossavainen
              har lämnat. Man ska ändå minnas en sak. Den bygger på ett knappt
              tiotal intervjuer. De är viktiga, men jag tror att vi alla kan
              känna behovet av att få ännu större kunskap för att kunna agera
              ännu tydligare. Vi vill alla veta mer.
            </seg>
            <seg n="4a9a24e2">
              Det är därför jag för att ge ett konkret svar till Ulrik Lindgren
              har bett mitt verk, Integrationsverket, gå igenom just antisemitismen
              så att vi ser hur utvecklingen ser ut. Jag ska också, som jag
              sade tidigare, lyssna med utbildningsministern hur han ser på
              Skolverkets roll nu i den aktuella situationen och den mycket
              viktiga debatt som förs. Jag ska också snart ha ett möte med religiösa
              ledare som bland annat utgår från den diskussion jag hade med
              den judiska församlingen och också gå vidare med den önskan som
              har uttryckts om att ordna tillfälle till möten. Så mycket av
              det rasistiska hatet drabbar både judar och muslimer, och att
              använda de konstruktiva, goda, demokratiska krafter som finns
              på alla sidor för att gemensamt argumentera för toleransen ser
              jag som väldigt viktigt.
            </seg>
            <seg n="246367ce">
              Vad gör vi för övrigt? För inte så länge sedan lämnade regeringen
              till riksdagen en handlingsplan som handlar om rasism, antisemitism,
              homofobi och diskriminering. Det jag har nämnt i interpellationssvaret
              är ju långt ifrån alla de konkreta insatser som har gjorts under
              lång tid. Men jag är fullt på det klara med att bland annat den
              rapport som säpo lämnade om att den anmälda brottsligheten med
              antisemitiska motiv ökade under år 2002 är ännu ett skäl till
              att ta det här på mycket stort allvar. Jag tycker att både mina
              och samtliga interpellanters inlägg här har visat att behovet
              och viljan finns.
            </seg>
            <seg n="a3b2646d">
              Jag tror inte, Annelie Enochson, att Europeiska kommissionen
              var rädd för innehållet i den rapport vi talar om nu. Jag tror
              inte att det var det som låg bakom, utan samma sak som vi har
              känt när vi har läst Tossavainens rapport, alltså behovet av att
              verkligen få större kunskap inte att man var rädd för innehållet
              i sig. Det tror jag är en viktig insats, för den här diskussionen
              kommer nog att behövas under lång tid, och uppmärksamheten mot
              de antisemitiska krafterna måste vara stark under mycket lång
              tid.
            </seg>
            <seg n="e6b489da">
              Mikael Oscarsson diskuterade fortsättningsvis hur man kan komma
              längre, och det är en relevant fråga som jag också ska försöka
              gå vidare med och titta närmare på. Om jag har förstått det rätt
              var det Australien gjorde att man stoppade vidaresändningar i
              kabel, men att det är svårt att komma åt parabolerna. Jag ska
              se närmare på frågan.
            </seg>
            <seg n="9d892267">
              Världen är, Tuve Skånberg, full av gråtande mödrar och fäder
              som har förlorat barn. De förtjänar inte bara vår sympati utan
              också vårt aktiva engagemang för att stoppa både krig och rasism
              runtom i världen. Jag hoppas att både du och andra känner att
              regeringen finns på samma sida, för det gör vi verkligen.
            </seg>
          </u>
          <note type="speaker" n="0e4d414e">
            Anf. 23 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-2720e78e08da2347-2" n="4ea34f34">
            <seg n="a0160cf1">
              Fru talman! Jag får än en gång tacka statsrådet Mona Sahlin för
              beskeden. Jag välkomnar givetvis tanken att vi behöver veta mer,
              exempelvis Integrationsverkets uppgift att göra en till rapport
              till nästa år. Jag tackar också för beskedet från statsrådet att
              det åtminstone blir ett telefonsamtal till utbildningsministern
              och kanske därmed också att Skolverket visar mera gadd i den här
              frågan än man hittills har gjort. Naturligtvis är det också mycket
              välkommet om det blir mer initiativ för möten mellan muslimska
              ledare och företrädare för det judiska samfundet.
            </seg>
            <seg n="1ae871b0">
              Den så kallade installationen av Snövit på Historiska museet
              som Tuve Skånberg tog upp är en del som jag tror betjänar antisemitismen
              i Sverige. Den begär nämligen att offren ska förstå, och det anknyter
              till den gamla antisemitismen som säger att judarna egentligen
              själva är skyldiga till judehatet, att de egentligen själva är
              skyldiga själva till vad de har blivit utsatta för. Därför måste
              vi också avvisa och kraftfullt bemöta den typen av yttringar,
              menar jag, för att bekämpa antisemitismen. Flathet inför antisemitism,
              som Tossavainen redovisar i sin undersökning, tjänar ingen på.
              Att lämna antisemitismen i fred i tystnad minskar inte antisemitismen.
              Arabiska muslimska invandrare riskerar ökad islamofobi från svenskar
              med ytterligare försvårad integration som följd, det vill säga:
              Det finns ingen arab eller muslim som tjänar på antisemitism.
            </seg>
            <seg n="6f3c39fb">
              Den ökande antisemitismen är oacceptabel för dem som drabbas
              av den med trakasserier, hot, kränkningar, säkerhetsarrangemang
              med mera. Skolan har här en väldigt viktig uppgift. Den kan inte
              göra allt, men den måste göra sin del för att hävda läroplanen
              och vår gemensamma värdegrund och visa nolltolerans mot antisemitismen.
            </seg>
          </u>
          <note type="speaker" n="79144358">
            Anf. 24 ANNELIE ENOCHSON (kd):
          </note>
          <u who="annelie_enochson_5d2b54" xml:id="i-4b37eac17d3aab37-2" n="3ff48069">
            <seg n="284e61d4">
              Fru talman! Tack, statsrådet Sahlin! Att få större kunskap är
              alltid positivt. Rapporten från EU kan säkert bli bra om man lägger
              med EUMC:s rapport, vilket man sade att man skulle göra. Nu är
              den rapporten byggd på bland annat uppgifter från Expo, säpo och
              från alla de judiska församlingarna, så den är mycket större än
              Mikael Tossavainens.
            </seg>
            <seg n="f8223312">
              I EUMC:s rapport tar man upp några förslag till åtgärder för
              att motverka antisemitismen i Sverige. Man säger som första punkt
              att alla länder ska samla in och analysera brott av antisemitisk
              karaktär och göra det i samarbete med Eurojust och Europol. Man
              ska då särskilja brott av antisemitisk art. Precis som statsrådet
              sade tidigare är ju Nederländerna det land som ligger längst fram
              med detta, och alla andra länder har mycket att lära av det. Man
              bör också i alla rekommendationer och deklarationer mot rasism
              och främlingsfientlighet också nämna antisemitism vid namn. Det
              är den andra punkten.
            </seg>
            <seg n="0e37c78d">
              När det gäller Ana Maria Nartis förslag om hur man ska kunna
              motverka antisemitisk användning av Internet och parabol tycker
              jag att det är ett väldigt bra förslag. Det förslag som man har
              tagit vid seminariet är också värt att stryka under, och jag hoppas
              att statsrådet tar det med sig.
            </seg>
            <seg n="c9b3d275">
              Riksdagens kristna grupp ska åka till den judiska församlingen
              den 3 februari, och jag vill inbjuda statsrådet Sahlin. Jag vet
              att ni har mycket kontakter. Jag tror att vi kommer att få väldigt
              fin information där. Ni är välkomna att följa med. Ingenting annat
              kommer att begäras av er än att ni sitter och lyssnar. Tack för
              det, och tack för debatten!
            </seg>
          </u>
          <note type="speaker" n="1b0f8bb9">
            Anf. 25 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-6f737bff84ffc317-2" n="73def1b8">
            <seg n="536cccb9">
              Fru talman! Jag är glad för den här interpellationsdebatten och
              för det svar vi har fått. Låt oss skicka med det här. Låt oss
              inte agera slätstruket i denna fråga om den hatpropaganda som
              nu pumpas in i många svenska hem.
            </seg>
            <seg n="95bfe421">
              Islamismen, som den tar sig uttryck genom hatet mot judar och
              genom Jihad i form av självmordsattacker som riktar sig mot judar
              och otrogna, är ett hot mot alla som inte tror på islam som den
              högst stående religionen och styrelsesättet. Den är i sin ideologi
              och sitt uttryckssätt jämförbar med andra totalitära ideologier,
              som nazismen och kommunismen.
            </seg>
            <seg n="417830cb">
              För att förebygga det argument som då genast kommer upp, att
              man är islamofob, vill jag understryka att detta inte handlar
              om muslimer i allmänhet. Det handlar om en tolkning av islam,
              det vi kallar islamism, som ser islam som den enda läran, som
              vill att moskéer ska byggas högre än andra byggnader, ett synsätt
              att andra människor är mindre värda och är otrogna om de inte
              tror på islam. För att nå sina syften är man beredd att mörda
              urskillningslöst och uppvigla. Den hatpropaganda som förekommer
              via satellitkanalerna är en del av denna fruktansvärda kampanj.
            </seg>
            <seg n="41ce36da">
              Låt oss använda lagen mot hets mot folkgrupp. Låt oss titta på
              hur de har lyckats i Australien. Låt oss se till att vara ett
              föredöme. Den konferens som börjar på måndag kanske är ett tillfälle
              att visa att vi i Sverige inte bara kan bjuda in till konferenser
              utan också kan vara ett föredöme i vår egen värld och vår egen
              kontinent, att visa att vi kan säga nej, att det inte är okej
              med den propaganda som pumpas ut.
            </seg>
            <seg n="41dcf10e">
              Tack för debatten!
            </seg>
          </u>
          <note n="3e1b4c66">
            Överläggningen var härmed avslutad.
          </note>
          <note n="5462cbda">
            6 § Svar på interpellation 2003/04:193 om användning av föräldraförsäkringen
            som kontaktdagar
          </note>
          <note type="speaker" n="d4ab100c">
            Anf. 26 Statsrådet BERIT ANDNOR (s):
          </note>
          <u who="unknown" xml:id="i-72863678193e71bc-6" n="f073c1ca">
            <seg n="45010e1f">
              Fru talman! Kerstin Lundgren har frågat mig vilka åtgärder jag
              avser att vidta för att underlätta för föräldrarna att besöka
              barnens arbetsplats skolan under hela grundskoleperioden samt
              vilka åtgärder jag avser att vidta för att öka föräldrarnas makt
              över föräldraförsäkringen.
            </seg>
            <seg n="f0d66e7f">
              Föräldraförsäkring, god förskoleverksamhet och barnbidrag till
              alla barn har varit och är hörnstenar i regeringens familjepolitik.
              Utgångspunkten för familjepolitiken är barnens bästa och jämställdhet
              mellan kvinnor och män en politik där förvärvsarbete utgör basen
              för barnfamiljernas ekonomi. Kvinnor och män i Sverige kan kombinera
              förvärvsarbete med familj.
            </seg>
            <seg n="8c07bec5">
              Den svenska föräldraförsäkringen är unik. Den sätter barnet i
              centrum och ger genom sin flexibilitet familjer med olika villkor
              möjlighet till tid med barnen efter vars och ens behov. Föräldraförsäkringen
              har som mål att stödja båda föräldrarnas möjligheter att förena
              förvärvsarbete med föräldraskap och framhåller särskilt männens
              ansvar för sina barn. Det är ett effektivt instrument för att
              utforma stöd som syftar till att förbättra småbarnsföräldrarnas
              situation. En viktig princip är att det är den förälder som till
              huvudsaklig del vårdar barnet som har rätt till föräldrapenning.
              Syftet med föräldrapenningen är att ge föräldrarna möjlighet att
              under en lång tid med ersättning från försäkringen vara tillsammans
              med sitt barn. Kravet att föräldern vårdar barnet när hon eller
              han tar ut föräldrapenning är därför en viktig förutsättning för
              ersättningen.
            </seg>
            <seg n="07926d9d">
              Reglerna för föräldrapenning som betalas ut i samband med ett
              barns födelse är mycket flexibla och ger stora möjligheter att
              utifrån barnets och föräldrarnas behov planera för hur och när
              ledigheten ska tas ut. Det stora flertalet föräldrar har därför
              goda möjligheter att förlägga ledigheten till en tidpunkt som
              för den enskilda familjen förefaller mest lämplig med hänsyn till
              arbets- och inkomstförhållanden.
            </seg>
            <seg n="c665eaaf">
              Tidsramen för uttaget av antalet dagar är samordnad med föräldraledighetslagens
              regler och har byggts ut i takt med att antalet föräldrapenningdagar
              utökats. Utifrån detta och vad jag tidigare har anfört anser jag
              därmed att tidsramen för uttag av föräldrapenning är rimlig.
            </seg>
          </u>
          <note type="speaker" n="821e8323">
            Anf. 27 KERSTIN LUNDGREN (c):
          </note>
          <u who="kerstin_lundgren_078b71" xml:id="i-36016efe1285bdba-0" n="de2babcd">
            <seg n="48404412">
              Fru talman! Tack, statsrådet Berit Andnor, för svaret på min
              fråga.
            </seg>
            <seg n="888b0403">
              Man skulle kunna tro, när man hör svaret, att min fråga gäller
              föräldraförsäkringens förträfflighet. Vi är överens om att föräldraförsäkringen
              är väldigt bra och väldigt viktig, inte minst för att både kvinnor
              och män ska kunna vara tillsammans med sina barn och också kunna
              arbeta.
            </seg>
            <seg n="4ee99d75">
              Min fråga handlar snarare om att vi med barnen i fokus ska försöka
              skapa möjligheter för föräldrarna att vara föräldrar även efter
              det att barnet fyllt åtta år. Gränsen är ju satt vid åtta år.
              Den är alltså inte satt när man börjar skolan vid sex eller sju
              års ålder, utan man har utsträckt den in i grundskoleperioden,
              till åtta år.
            </seg>
            <seg n="b1d58990">
              Barn växer med föräldraengagemang det är vi alla väl medvetna
              om. Alla barn mår väl av vuxna som bryr sig. Alla barn mår väl
              av fler vuxna i skolan. Det är fantastiskt med klassmorfäder och
              annat som vi nu ser, men det är och har också varit väldigt bra
              med närvarande föräldrar för alla barn, inte bara för de egna
              barnen.
            </seg>
            <seg n="f09ff6b0">
              Det finns alla skäl att stärka kontakterna mellan föräldrarna
              och skolan. Det efterfrågas av skolan och av föräldrar. Då är
              det vår uppgift att försöka skapa möjligheter för det.
            </seg>
            <seg n="8994f6e1">
              Kontaktdagarna var en sådan möjlighet. Kontaktdagarna infördes
              en gång för att göra det möjligt för alla föräldrar, inte bara
              för vissa, att vara delaktiga direkt i sina barns skolvardag,
              att skapa de möten som är så viktiga mellan föräldrarna och skolan
              i vardagen.
            </seg>
            <seg n="796dd697">
              Kontaktdagarna har däremot kommit och gått, och man har sett
              spåren ute i både förskola och skola. Senast var de införda med
              en dag per år under perioden den 1 juli 2001 till den 1 juli 2003.
              Då var det enligt sjukpenningnivå tills barnet fyllde elva år.
            </seg>
            <seg n="60bcfd29">
              Föräldrarna försvinner från skolan efter lågstadiet det har vi
              också sett. Många säger att föräldrarna behövs under hela grundskoleperioden.
            </seg>
            <seg n="a7ed6456">
              Skälen till att ta bort kontaktdagarna, som verkligen gjorde
              att föräldrarna mötte skolan i vardagen, var inte att man ville
              strypa mötena. Skälen, som det har beskrivits för mig, var ekonomi,
              statsbudget. Det var också det som framgick i riksdagens uttalande
              när det gällde motionerna om detta tidigare. Man såg inte möjlighet
              att införa två kontaktdagar från 2003 av statsfinansiella skäl.
            </seg>
            <seg n="85e16e5c">
              Då kommer min fråga. Föräldraförsäkringen har byggts ut till
              480 dagar. 90 dagar är lägsta nivå. Det har varit bra. Vi vet
              att delar av det här utnyttjas lördagar och söndagar. Vi vet att
              det utnyttjas under sommartid. Det är helt okej det är flexibelt.
              Men varför då inte ge rätten att spara några dagar, om det nu
              är så att man vill ha gränser? Varför inte ge rätten till föräldrarna
              att spara dagar för att utnyttja under hela grundskoleperioden,
              för att kunna delta och vårda där också, fast på ett annat sätt
              relationen med sina barn och barnens arbetsplats? Varför inte
              ge möjligheten? Det kostar inte statskassan något. Det kostar
              inte arbetsgivaren något. Det är pengar som redan finns utdelade,
              möjligheter som finns utdelade. Men det ger föräldrarna rätt att
              ta ledigt från arbete även när barnen har blivit något äldre,
              under hela grundskoleperioden. Det är ett sätt att stärka banden
              till barnen och skolan och ett sätt att göra föräldraförsäkringen
              mer flexibel utan ökade kostnader.
            </seg>
          </u>
          <note type="speaker" n="b9eb904b">
            Anf. 28 Statsrådet BERIT ANDNOR (s):
          </note>
          <u who="unknown" xml:id="i-72863678193e71bc-7" n="f073c1ca">
            <seg n="8fd4dbe2">
              Fru talman! Jag delar helt Kerstin Lundgrens uppfattning, att
              det är viktigt för barnen att ha en bra och nära kontakt med sina
              föräldrar även efter det att de har fyllt åtta år. Man ska inte
              tolka den möjlighet som vi har, genom föräldraförsäkringen, att
              vårda våra barn i samband med barnets födelse som att det skulle
              vara ett ställningstagande mot att föräldrar och barn behöver
              ha en nära och bra kontakt även senare.
            </seg>
            <seg n="b8e184c9">
              Som jag antar att både Kerstin Lundgren och jag vet har man egentligen
              barn hela livet, och kontakten mellan föräldrar och barn är viktig
              även efter grundskolenivån, även på gymnasienivån. Det är naturligtvis
              oerhört viktigt också för skolans arbete och för barnens utveckling
              att föräldrar och barn har en nära och bra kontakt med skolan
              och att man också har ett samarbete som syftar till att förbättra
              situationen för barnen. Om detta är vi helt överens.
            </seg>
            <seg n="b1f370dd">
              Däremot har vi nog olika uppfattningar om hur vi ska använda
              föräldraförsäkringen. Min uppfattning är att föräldraförsäkringens
              främsta syfte är att ge föräldrar möjlighet att kombinera arbete
              med familj under barnets första tid. Vi har successivt haft möjlighet
              att bygga ut föräldraförsäkringen, vilket jag tycker är bra. Jag
              hoppas att vi kan fortsätta med det även i framtiden, om vi har
              pengar till det. Men själva syftet med föräldraförsäkringen är
              att ersätta föräldrarna för vård av barnet under dess första tid.
              Den är flexibel. Man har möjlighet att ta ut dagar ända fram till
              barnet är åtta år, precis som Kerstin Lundgren säger. Det är mycket
              möjligt att man kan utöka flexibiliteten ytterligare.
            </seg>
            <seg n="49269bc1">
              Just den här punkten kommer att vara en del i den utredning som
              kommer att tillsättas ganska snart, en utredning om föräldraförsäkringen
              som syftar till att öka flexibiliteten men också till att se hur
              vi kan utöka möjligheterna för båda föräldrarna att utnyttja föräldraförsäkringen.
            </seg>
            <seg n="35d4445c">
              Sedan är jag väl själv tveksam i det här fallet. Syftet med just
              kontaktdagarna var att man skulle kunna använda dem för att vara
              i skolan, precis på det sätt som Kerstin Lundgren har beskrivit.
              Tyvärr var vi tvingade att avskaffa dem av ekonomiska skäl. Det
              finns egentligen inget annat argument för det. De har kommit och
              gått, precis som Kerstin Lundgren säger. Vi kunde dock konstatera
              i samband med att vi tog detta beslut att utnyttjandet av dessa
              kontaktdagar var mycket lågt under de senaste åren, mellan 2001
              och 2003, som de fanns.
            </seg>
            <seg n="14060311">
              Jag tycker alltså att vi har en föräldraförsäkring som fungerar
              väldigt bra och som redan i dag är flexibel. Vi ska titta på om
              vi kan öka flexibiliteten ytterligare. Det kanske kan behövas.
              Men jag är tveksam till att utsträcka den i tiden i förhållande
              till barnets ålder.
            </seg>
          </u>
          <note type="speaker" n="0041c937">
            Anf. 29 KERSTIN LUNDGREN (c):
          </note>
          <u who="kerstin_lundgren_078b71" xml:id="i-36016efe1285bdba-1" n="de2babcd">
            <seg n="0a2d61b3">
              Fru talman! Statsrådet Andnor bekräftar att kontaktdagarna tyvärr
              avskaffades av ekonomiska skäl. Jag är väl medveten om att det
              var ett varierat utnyttjande under den korta period som de senast
              var giltiga, men det berodde också mycket på hur mycket de kunde
              marknadsföras hur säkra var de?
            </seg>
            <seg n="e6c132e1">
              Det handlar om möjligheten för föräldrarna att själva förfoga
              över dagar. När man blir förälder har man mycket väl koll på att
              man har de här dagarna, att man har ett konto för att vara tillsammans
              med sina barn. Man vet vad som är dagar med den lägsta nivån.
              Man vet vad som är sjukpenninggrundade dagar. Man har, så att
              säga, själv fokus, och man kan själv styra. Det ger också en tydlig
              signal. Man kanske vill ha gränser för att detta inte ska missbrukas,
              vilket ju inte har gjorts med de här andra 480 dagarna. Man ser
              ju att de flesta dagarna tas ut under de första 21 månaderna.
              Det innebär att man som förälder, när man får möjlighet och har
              kraft att styra, väljer de tidiga åren, men en del sparas. Låt
              oss då säga att man får spara en dag eller två dagar per år. Det
              är kanske 18 dagar eller 36 dagar under hela grundskoleperioden
              som man pratar om, som föräldrar då har rätt att ta ut som kontaktdagar
              för att vara med sina barn i skolan.
            </seg>
            <seg n="e93ecf67">
              Det är en tydlig signal. Som förälder vet man då redan från början,
              och man förmår själv att styra över detta. Jag tror att det är
              viktigt att man ger den kraften till föräldrarna om man ska signalera
              att de behövs också i skolan. Det handlar om att de ska ha den
              möjligheten, ha rätt att ta ledigt. Jag tror att man då kommer
              att utnyttja detta i mycket högre grad och att man också kommer
              att stärka relationen barnenföräldrarnaskolan. Det är någonting
              som behövs för barnens utveckling och för skolans utveckling för
              att man ska nå ett bra resultat för alla barn. Föräldrar i skolan
              betyder inte bara mycket för de egna barnen utan också för hela
              gruppen och för relationen skolabarn.
            </seg>
          </u>
          <note type="speaker" n="f5f21191">
            Anf. 30 Statsrådet BERIT ANDNOR (s):
          </note>
          <u who="unknown" xml:id="i-72863678193e71bc-8" n="f073c1ca">
            <seg n="033f024b">
              Fru talman! Som jag har sagt i mitt svar har vi en föräldraförsäkring
              som redan i grunden är mycket flexibel. Vi kan använda den ända
              tills barnet är åtta år. Vi kan ta ut ledigheten i olika delar
              under den här tiden. Vi kan fördela den mellan oss som föräldrar.
              Det gör att den är unik i både ett europeiskt och ett internationellt
              perspektiv. Jag tror inte att det finns något land som betalar
              sina föräldrar så mycket så länge för att de är hemma med sina
              barn, och det är en fantastisk tillgång.
            </seg>
            <seg n="5d1b334b">
              Sedan ska man komma ihåg att man, när man bygger upp olika typer
              av försäkringssystem eller bidrag, i grunden har ett syfte med
              den försäkring som man skapar. Själva syftet med föräldraförsäkringen
              är att ersätta föräldrarna för det inkomstbortfall som de har
              i samband med att de får ett barn och vill vara lediga från arbetet
              för att vårda sitt barn. Det är det som är själva syftet. Den
              uppfyller alltså inte de syften som nu Kerstin Lundgren tycker
              att föräldraförsäkringen bör uppfylla. Om detta kan man naturligtvis
              ha olika åsikter.
            </seg>
            <seg n="162af48c">
              Vi hade tidigare kontaktdagarna just för att uppfylla det syfte
              som Kerstin Lundgren nu lyfter fram. Tyvärr kunde vi inte behålla
              dem, helt och hållet av ekonomiska skäl. Det är alltid en avvägning
              som vi tvingas göra. Pengarna räcker inte till allt. Vi är väl
              medvetna om att det är på det sättet. Dessutom utnyttjades de
              i väldigt liten utsträckning det handlade om en dag per år för
              barn mellan sex och elva år. Då gjorde vi bedömningen att det
              var möjligt att avskaffa kontaktdagarna. Sedan är det naturligtvis
              önskvärt att vi kan ha kontaktdagar på det sätt som vi hade tidigare.
              Tyvärr har vi inte den ekonomiska möjligheten.
            </seg>
            <seg n="e1d5798d">
              Själva syftet med föräldraförsäkringen vill nog jag bevara därför
              att det är oerhört viktigt att barnet i stor utsträckning får
              tillgång till båda sina föräldrar under dess första tid. Vi vet
              att det är oerhört viktigt för barnets utveckling också framöver.
            </seg>
          </u>
          <note type="speaker" n="45260146">
            Anf. 31 KERSTIN LUNDGREN (c):
          </note>
          <u who="kerstin_lundgren_078b71" xml:id="i-36016efe1285bdba-2" n="de2babcd">
            <seg n="42bdb9c8">
              Fru talman! Visst är vi överens om att det är oerhört viktigt
              att båda föräldrarna finns med barnen under den första tiden.
              Men det handlar om att ge en möjlighet för föräldrarna att ta
              9 eller 18 dagar av de 480. De sparas ofta nu. Det kanske inte
              handlar om att man får ersättning för förlorad arbetsinkomst utan
              om att man får en lägsta nivå. Det handlar om de 90 dagar som
              regeringen anser att man kan vårda barnen utan att ha ersättning
              för förlorad arbetsinkomst, om man nu har ett arbete. De dagarna
              skulle man mycket väl kunna välja att spara, inte för att ta ut
              dem en lördag och söndag utan kanske för att vara med barnen i
              skolan. Det ger en möjlighet för föräldrarna, en rätt för föräldrarna,
              att vara lediga för att vara närvarande i barnens skolvardag och
              möta den på ett bra sätt.
            </seg>
            <seg n="a24e1b32">
              Jag noterar att statsrådet hänvisar till en utredning om föräldraförsäkringen
              men också att hon öppnar dörren för att där se hur man kan öka
              flexibiliteten ytterligare.
            </seg>
            <seg n="6804a26e">
              Jag tycker att det här är en liten sak. Man behöver ju inte se
              det som ett hot mot föräldraförsäkringen eller misstro föräldrarnas
              inneboende vilja att vara med barnen när de är små. Men det skulle
              ge en signal till och en möjlighet för föräldrarna att så att
              säga styra in en del av föräldraförsäkringen under grundskoleperioden.
              Det innebär inte att statskassan förlorar, det innebär inte att
              arbetsgivarna förlorar, och det innebär inte att föräldrarna vare
              sig vinner eller förlorar i förhållande till vad som gäller i
              dag. Men det ger en möjlighet för barnen att bli vinnare därför
              att de får föräldrar som är närvarande i skolan och därmed också
              en vinnare i skolan.
            </seg>
          </u>
          <note type="speaker" n="a1206170">
            Anf. 32 Statsrådet BERIT ANDNOR (s):
          </note>
          <u who="unknown" xml:id="i-c639e0164cc21a40-1" n="f073c1ca">
            <seg n="55d2727c">
              Fru talman! Själva syftet med föräldraförsäkringen är något annat
              i dag än det som Kerstin Lundgren nu efterlyser. Jag nöjer mig
              med att konstatera att föräldraförsäkringen är oerhört flexibel
              i dag. Vi ska i utredningen titta på om vi kan öka flexibiliteten
              ytterligare just därför att samhället förändras. Det händer saker
              och ting hela tiden, och vi förändrar också vår syn på hur vi
              ska kunna utnyttja föräldraförsäkringen. Det är ett av syftena
              med utredningen. Ett annat är att vi ska öka båda föräldrarnas
              uttag av föräldraförsäkringen därför att vi tycker att det är
              väldigt bra om barnen får tillgång till bägge sina föräldrar.
            </seg>
            <seg n="4650c069">
              Denna utredning ska nu tillsättas, och jag arbetar just nu med
              direktiven. Jag noterar Kerstin Lundgrens synpunkter på detta,
              men jag vill ändå betona att föräldraförsäkringens syfte är något
              helt annat, och det skulle i så fall innebära stora förändringar.
              Vi ska komma ihåg att vi har olika syften med de försäkringar
              som vi har byggt upp och de bidrag som vi har och som vi betalar
              gemensamt. Detta kan alltid diskuteras, och vi kan ha olika åsikter
              om det också. Men för min del är det just nu viktigt att bevara
              själva syftet med föräldraförsäkringen.
            </seg>
          </u>
          <note n="3e1b4c66">
            Överläggningen var härmed avslutad.
          </note>
          <note n="5152b967">
            7 § Hänvisning av ärenden till utskott
          </note>
          <note n="ec7e47ca">
            Föredrogs och hänvisades
          </note>
          <note n="b942647f">
            8 § Bordläggning
          </note>
          <note n="f4d881c5">
            Anmäldes och bordlades
          </note>
          <note n="ff1665cb">
            9 § Anmälan om interpellationer
          </note>
          <note n="1204e823">
            Anmäldes att följande interpellationer framställts
          </note>
          <note n="c7682e2b">
            den 23 januari
          </note>
          <note n="1fd3e118">
            Per Bill
          </note>
          <note n="91776cce">
            Axel Darvik
          </note>
          <note n="1fe2be75">
            Interpellationerna redovisas i bilaga som fogats till riksdagens
            snabbprotokoll tisdagen den 3 februari.
          </note>
          <note n="a44b93f8">
            10 § Anmälan om frågor för skriftliga svar
          </note>
          <note n="f801fc66">
            Anmäldes att följande frågor för skriftliga svar framställts
          </note>
          <note n="c7682e2b">
            den 23 januari
          </note>
          <note n="d25104c0">
            Gudrun Schyman
          </note>
          <note n="473cce7e">
            Agne Hansson
          </note>
          <note n="d25104c0">
            Gudrun Schyman
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="d0d419c1">
            Sten Tolgfors
          </note>
          <note n="3d4f6e88">
            Allan Widman
          </note>
          <note n="cf6756da">
            Jörgen Johansson
          </note>
          <note n="975e5953">
            Tina Acketoft
          </note>
          <u who="unknown" xml:id="i-ed170492d8aee71b-1" n="f073c1ca">
            <seg n="81c1e452">
              Luciano Astudillo
            </seg>
          </u>
          <note n="2b0fc1c8">
            Ulf Sjösten
          </note>
          <note n="4338fefe">
            Rolf Gunnarsson
          </note>
          <note n="2b0fc1c8">
            Ulf Sjösten
          </note>
          <note n="02f1fc2e">
            Joe Frans
          </note>
          <note n="d6db129f">
            Trafficking
          </note>
          <note n="d4282ef5">
            Frågorna redovisas i bilaga som fogats till riksdagens snabbprotokoll
            tisdagen den 27 januari.
          </note>
          <note n="04bf6423">
            11 § Kammaren åtskildes kl. 10.52.
          </note>
          <note n="0ea3968f">
            Förhandlingarna leddes av andre vice talmannen.
          </note>
          <note n="391c622d">
            /Monica Gustafson
          </note>
        </div>
      </body>
    </text>
  </TEI>
</teiCorpus>
