<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--104</head>
          <docDate when="2009-04-15">2009-04-15</docDate>
        </div>
      </front>
      <body>
        <div>
          <note n="44bede28">
            ﻿
          </note>
          <note n="2357697e">
            Riksdagens protokoll
          </note>
          <note n="4ce4accf">
            2009/10:104
          </note>
          <note type="date" n="41e09a17">
            Torsdagen den 15 april
          </note>
          <note n="f8041cbe">
            Kl. 13:00 - 16:16
          </note>
          <note n="d7aa2f33">
            1 § Justering av protokoll
          </note>
          <note n="b7e6b5d8">
            Justerades protokollet för den 9 april.
          </note>
          <note n="e2954b93">
            2 § Bordläggningsdebatt med anledning av vårpropositionen
          </note>
          <note n="fc4e6442">
            Anmäldes
          </note>
          <note n="a079a226">
            Finansministern överlämnade 2010 års ekonomiska vårproposition
            2009/10:100.
          </note>
          <note type="speaker" n="71aba238">
            Anf. 1 Finansminister ANDERS BORG (m):
          </note>
          <u who="unknown" xml:id="i-4bf3545acfe5f9ee-0" n="62f47dd2">
            <seg n="7fda3947">
              Herr talman! Jag kan i dag överlämna vårpropositionen till Sveriges
              riksdag.
            </seg>
            <seg n="9d1880f5">
              Vi är på väg ut ur krisen. Förra året stod världsekonomin i det
              närmaste still. Ett land som Sverige, som är tungt beroende av
              basindustri och utrikeshandel, drabbades hårt. Nu ser vi hur läget
              stabiliseras. Vi räknar med en tillväxt på 2,5 procent i år och
              en tillväxt som sedan ligger på strax över 3 procent de kommande
              åren.
            </seg>
            <seg n="19fdfcbd">
              Det sker nu en stabilisering också på arbetsmarknaden. Sysselsättningen
              faller inte längre, och arbetslösheten ökar inte längre i den
              takt vi tidigare har sett. De kommande åren kan vi räkna med att
              arbetslösheten går från 9 procent till 8, från 8 procent till
              7 och från 7 procent till 6. Vi har tappat 100 000 jobb sedan
              toppen under de tidigare, starka, åren, men vi har 50 000 fler
              sysselsatta under 2010 än vi hade 2006. Vi räknar med en sysselsättning
              som stiger med 30 000 det kommande året. Redan 2012 är vi tillbaka
              på den sysselsättningsnivå vi hade före krisen.
            </seg>
            <seg n="e2d0b6c6">
              Sverige är på väg ut ur krisen med mindre skador på jobben, mindre
              skador på välfärden och mindre skador på rättvisan än de flesta
              andra länder. Detta beror på att vi har kunnat föra en kraftfull
              krispolitik. Vi sparade i ladorna under de goda åren och kunde
              stimulera när det kärvade till.
            </seg>
            <seg n="894aff25">
              Vi har tillfört pengar till kommunerna 17 miljarder tillfälligt
              och nästan 30 miljarder permanent för 2011. Vi har investerat
              i infrastruktur. Vi har dämpat fallet i byggsektorn med ROT-avdrag.
              Vi har byggt ut den aktiva arbetsmarknadspolitiken 100 000 i nya
              åtgärder och utbildningsplatser. Vi har i traditionell, klassisk,
              keynesiansk anda sänkt skatterna för löntagare och pensionärer
              för att hålla uppe efterfrågan i en tid av svår ekonomisk kris.
              Det är denna politik vi nu bygger vidare på i vårpropositionen.
            </seg>
            <seg n="7d787365">
              Sverige är på väg ut ur en ekonomisk kris. Då kan vi vidta åtgärder
              för att gjuta samman Sverige. Det är en viktig del av krispolitiken
              att Sverige håller ihop. Därför sänker vi nu skatten för pensionärerna
              5 miljarder i ytterligare skattelättnader. Det betyder att vi
              sammanlagt har sänkt skatterna med 10 miljarder för pensionärerna
              under denna mandatperiod. För den som har varit metallarbetare
              eller sjuksköterska sänks skatten bara i detta steg med ungefär
              4 000 kronor. För en garantipensionär sänker vi skatten med ungefär
              1 000 kronor. Arbetslinjen är central; det ska löna sig att arbeta.
              Men en central del av arbetslinjen är att det ska löna sig att
              ha arbetat. Det är därför vi lägger denna profil på skattesänkningen.
            </seg>
            <seg n="5e581e7d">
              I vårpropositionen gör vi också en viktig insats för att gynna
              dem som drabbats av krisen genom att förstärka flerbarnstilläggen.
              Det är en betydande satsning. För en trebarnsfamilj handlar det
              om nästan 2 000 kronor och för en fembarnsfamilj om nästan 6 000
              kronor. Flerbarnstillägget uppgår därmed för den fembarnsfamiljen
              till 34 000 kronor per år.
            </seg>
            <seg n="24955f19">
              Detta är viktiga åtgärder. Det är viktigt att man håller ihop
              landet under en kris. Det är viktigt att vi gjuter samman och
              bygger ett land där vi känner att vi i krisens tider också kan
              värna dem som har drabbats så att vi säkrar att Sverige ska vara
              det fina, sammanhållna land vi vill se och leva i.
            </seg>
            <seg n="fce6144b">
              Detta är ett avgörande läge för Sverige. Sverige har sällan varit
              i ett så avgörande läge som nu. Nu kommer jobben därför att vi
              har en stark efterfrågan 3 procents tillväxt de kommande åren.
              Nu kommer jobben därför att vi har ansvarsfulla löneökningar som
              i kombination med stigande produktivitet gör att vi har låga kostnader
              i industrin och för företagen. Efterfrågan och låga kostnader
              ger sysselsättningsökning. Det är så vi nu ser att det kan komma
              jobb i svensk ekonomi. Det är därför sysselsättningen ökar med
              30 000 jobb, och det är därför den under åren därefter sammanlagt
              ökar med nästan 150 000 jobb. Det avgörande är dock att vi håller
              fast vid denna politik.
            </seg>
            <seg n="90902c2c">
              Det ska vara lönsamt att driva företag. Det ska inte vara för
              kostsamt att anställa. Det ska inte vara för krångligt att anställa.
              Det är här vi har arbetat hårt. Vi har sänkt arbetsgivaravgifterna
              med 20 miljarder. Vi har minskat krånglet för företagarna vi har
              tagit bort sjuklöneperioden, och vi har minskat arbetsrättsbördan
              genom att vidga möjligheterna till korttidskontrakt. Vi har gjort
              det mer attraktivt vi har tagit bort förmögenhetsskatten, sänkt
              inkomstskatter och förändrat 3:12-regler så att det är mer attraktivt
              att driva företag.
            </seg>
            <seg n="d0a62e7a">
              Vi har förstärkt arbetslinjen. Det är mer lönsamt att arbeta.
              Det är mer lönsamt att arbeta därför att vi har ett jobbavdrag.
              Vi har också säkrat att a-kassan inte ska vara ett bidragssystem
              utan en omställningsförsäkring. Vi har säkrat detta genom att
              understryka i Arbetsförmedlingens instruktioner att det är sökstöd
              som är kärnan i den aktiva arbetsmarknadspolitiken att man är
              på arbetsmarknaden, att man är beredd att byta jobb, beredd att
              röra sig regionalt och beredd att ta de arbeten som finns.
            </seg>
            <seg n="8845fc46">
              Vår arbetslinje, där det blir billigare, mindre krångligt och
              mer attraktivt att anställa i kombination med att det lönar sig
              bättre att arbeta, att a-kassan är en omställningsförsäkring,
              att vi har tagit tag i sjukförsäkringen och sett till att vi inte
              upprepar 70- och 80-talens misstag där en kris leder till en rundgång
              mellan åtgärder, sjukskrivningar och en permanent förtidspension
              det är detta som är den breda arbetslinje som gör att vi nu har
              goda förutsättningar för att sysselsättningen ska komma. Detta
              är grunden. Då kan arbetslösheten gå från 9 procent till 8 procent,
              från 8 procent till 7 procent och från 7 procent till 6 procent.
              Det är denna utveckling vi vill lägga grunden för.
            </seg>
            <seg n="3e183278">
              Arbetslinjen är den första försvarslinjen för sammanhållning.
              Den andra är naturligtvis kunskap. Det är med kunskap vi får social
              rörlighet. Det är med kunskap människor står trygga även i svåra
              tider på arbetsmarknaden. Det är med kunskap vi säkrar att vi
              har välstånd nog att säkra likvärdig välfärd för alla. Därför
              är kunskapslinjen den andra försvarslinjen för sammanhållningen
              i vårt samhälle.
            </seg>
            <seg n="9fbf9074">
              Den tredje försvarslinjen är naturligtvis välfärdens kärna. Människor
              ska oavsett inkomst kunna få äldreomsorg, barnomsorg och sjukvård
              efter behov. Det är därför vi har fäst sådan vikt vid välfärdens
              kärna. Det är därför vi tillför 17 miljarder tillfälligt. Det
              är därför de samlade stöden till kommunsektorn är 27 miljarder
              högre 2011 än de var när vi tillträdde. Det är viktigt för sammanhållningen,
              och sammanhållningen är viktig för att Sverige ska vara ett dynamiskt
              tillväxtland ett land där alla människor har möjligheter att utvecklas
              utifrån sin förmåga och sin kraft.
            </seg>
            <seg n="45655bb5">
              Grunden för tillväxt, välfärd och sysselsättning är starka offentliga
              finanser. Vi är ett av de få länder där finansministern möts av
              krav på nya satsningar, skattesänkningar och utgifter. I praktiskt
              taget hela övriga Europa samlas riksdagar och regeringar för att
              diskutera dramatiska nedskärningar och skattehöjningar.
            </seg>
            <seg n="acfcf0de">
              Vi hade förra året ett underskott på 1 procent. I år och nästa
              ligger det på 12 procent. Därefter är vi tillbaka på överskott.
              För 2014 ligger överskottet på mellan 80 och 90 miljarder i den
              svenska offentliga ekonomin.
            </seg>
            <seg n="d82b05f3">
              När jag tillträdde låg skuldsättningen på 46 procent av bnp.
              Nu, 2010, när vi går till val för ett förnyat mandat ligger den
              på 41 procent av bnp. Det motsvarar en reduktion med 150 miljarder
              kronor som andel av bnp under den svåraste krisen sedan depressionen.
              Här har det inte lånats till skattesänkningar eller till kommunpengar.
              Här har vi sparat i ladorna, amorterat på våra skulder och därför
              kunnat föra en offensiv krispolitik där vi dämpat fallet i efterfrågan.
            </seg>
            <seg n="3b419a30">
              Så här ser det inte ut, mina vänner, i hela Europa. Hos greker,
              portugiser, spanjorer, britter är det katastrofpolitik som står
              på agendan med drakoniska nedskärningar och dramatiska skattehöjningar.
              Där handlar politiken om att år efter år höja skatterna och minska
              utgifterna. Till och med Tyskland och Frankrike, välskötta länder,
              ska varje år leverera 1530 miljarder i skattehöjningar respektive
              nedskärningar.
            </seg>
            <seg n="2c20dc51">
              Så går det om man lyssnar på dem som säger att det alltid ska
              göras mer. Så går det om man inte sparar i ladorna i goda tider.
              Det är inte den diskussion vi har. Vi kan diskutera reformer.
              Finns det 10, finns det 20, finns det 30 miljarder i överöverskott
              som vi kan använda för att stärka välfärden, för att stärka arbetslinjen,
              för att värna välfärdens kärna och för att bygga ett starkt tillväxtsamhälle?
              Det är skiljelinjen mellan dem som tar ansvar för den ekonomiska
              politiken och dem som inte gör det.
            </seg>
            <seg n="b4f5cb61">
              Det finns ingenting självklart i den här utvecklingen. Det finns
              ingenting som är givet i den här utvecklingen. Nu ser vi 30 000
              i sysselsättningsökning inför nästa år och ytterligare 100 000
              därefter. Det bygger på att vi håller grunderna i ordning i svensk
              ekonomi, en ansvarsfull avtalsrörelse, parter på arbetsmarknaden
              som sätter lönerna som är förenliga med en god ekonomisk utveckling.
              Vi är inte färdiga med avtalsrörelsen, men jag tycker redan att
              svensk fackföreningsrörelse och svenska arbetsgivare visat att
              vi har anledning att vara stolta över den svenska modellen. Vi
              får tillbaka produktiviteten så att kostnaderna i ekonomin inte
              drar i väg som sätter press på priser och räntor, för då bryts
              tillväxten.
            </seg>
            <seg n="14b29625">
              Det är här allvaret ligger. Fortsätter vi med en politik som
              sänker kostnaderna för anställda kommer jobben. Reverserar vi
              den, lägger vi en extra avtalsrörelse på den andra avtalsrörelsen
              blir det jobbstopp. Om kostnaderna börjar stiga för att vi har
              flaskhalsar, för att bristtalen kommer, för att det drar i väg
              på fel ställen och blir obalanser, då blir det jobbstopp. Då får
              vi inte en arbetslöshet som går från 9 procent till 8, från 7
              till 6, utan då stannar den vid 8 eller 9 procent. Detta är inte
              en liten risk. Det är ett allvarligt läge för Sverige. Vi har
              en möjlighet att komma tillbaka till nivåerna före krisen; vi
              har en möjlighet att röra oss mot full sysselsättning. Men reverserar
              vi arbetslinjen kan vi vara helt säkra på att vi kommer att få
              mycket allvarliga bekymmer med att klara full sysselsättning i
              svensk ekonomi.
            </seg>
            <seg n="164ad8fb">
              Vi ska naturligtvis bygga vidare på vår framgångspolitik. Vi
              begär ett mandat för nästa mandatperiod för att fortsatt säkra
              starka offentliga finanser. Sverige ska gå in i nästa kris med
              lägre skulder och stora överskott. Vi ska kunna vara aktiva keynesianer
              och stimulera i kristider, men det kan vi bara om vi är ansvarsfulla
              i goda tider.
            </seg>
            <seg n="cae63c71">
              Vi ska bygga vidare på vår politik. Vi ska göra det mer attraktivt
              att anställa. Det ska finnas fler företag som vågar ta steget
              och anställa fler människor.
            </seg>
            <seg n="0ff5c886">
              Vi ska bygga vidare på arbetslinjen. Vi ska säkra att människor
              står till arbetsmarknadens förfogande. Vi ska ha en arbetsmarknadspolitik.
              Det ska också löna sig att vara på arbetsmarknaden. Det ska löna
              sig att arbeta. Det ska löna sig att anstränga sig. Det ska löna
              sig att utbilda sig. Det är arbetslinjen. Då är det många människor
              som är beredda att ta arbete. Då kan vi fortsätta att växa.
            </seg>
            <seg n="a7ff0502">
              Vi ska värna välfärdens kärna. Självfallet ska vi säkra att kommunerna
              och landstingen har resurser att klara sitt åtagande. Men det
              åtagandet räcker inte. Vi måste bygga vidare på kunskapssamhället.
              Jan Björklunds reformer är viktiga första steg, men ska vi klara
              tillväxten och sammanhållningen måste vi gå vidare med mer av
              kunskapsreformer, mer av välfärdsreformer. Det klarar vi om vi
              klarar arbetslinjen. Släpper vi arbetslinjen finns det inga överskott.
            </seg>
            <seg n="9699b2b7">
              Man kan inte tro att man kan ta tillbaka den politik som säkrar
              jobb och offentliga finanser och sedan njuta frukterna av den
              politik man just avskaffat. Det går inte. Ett varningens ord:
              Sverige är i ett allvarligt läge, vi har inte råd med något jobbstopp.
              Vi måste gå vidare.
            </seg>
            <seg n="c666bc6b">
              Vi har tagit Sverige genom krisen. Vi har tagit Sverige genom
              krisen med starka offentliga finanser. Vi har tagit Sverige genom
              krisen med en arbetslöshet som under åren framåt kommer att minska.
              Vi har tagit Sverige genom krisen utan att sammanhållningen har
              drivits isär. Vi måste säkra att vi inte drivs in i långsiktig
              arbetslöshetskil i vårt sammanhållna samhälle.
            </seg>
            <seg n="93862b95">
              Det är det vi begär mandat för i höstens val.
            </seg>
          </u>
          <note type="speaker" n="c48fa244">
            Anf. 2 THOMAS ÖSTROS (s):
          </note>
          <u who="thomas_ostros_ed884d" xml:id="i-d870f92b5420020b-0" n="54a3fe30">
            <seg n="02df2758">
              Herr talman! Får jag börja med att tacka Anders Borg för trevliga
              och bra debatter vi har haft genom åren. Det här är den sista
              vårpropositionen den här mandatperioden. Tack så mycket!
            </seg>
            <seg n="c61da23f">
              Vi har val i höst, och det är ett vägval vi står inför som kommer
              att bli oerhört betydelsefullt för Sveriges utveckling. Vi har
              nyss fått en vårproposition på riksdagens bord där den enda stora
              nyheten är att tillväxten revideras ned kraftigt bnp-tillväxten,
              som avgör jobben, som avgör välfärden, som avgör pensionernas
              utveckling. Finansministern blir så till sig av att valet närmar
              sig att han de senaste månaderna trumpetat ut att vi kommer att
              ha en mycket kraftig tillväxt i år, men han tvingas i vårpropositionen
              att kraftigt skriva ned tillväxten.
            </seg>
            <seg n="b528eb56">
              Trots detta är vårpropositionen kliniskt ren på åtgärder för
              jobben. Vi har en arbetslöshet som har stigit snabbare i Sverige
              än i övriga Europa. Vi har högre arbetslöshet än Tyskland och
              Belgien, länder i förhållande till vilka vi brukar kunna ha lägre
              arbetslöshet. Vi har lika hög arbetslöshet som Finland, och ändå
              lägger finansministern fram en vårproposition helt tom på åtgärder
              i den viktigaste frågan, jobben.
            </seg>
            <seg n="7e753dc5">
              Huvudfrågorna inför valet blir allt tydligare. Är det gigantiska
              skattesänkningar som ska prägla de kommande åren, eller ska vi
              använda resurserna till jobb och välfärd?
            </seg>
            <seg n="80bdf28b">
              De borgerliga partierna har nu lovat 92 miljarder i skattesänkningar
              inför kommande mandatperiod, ofinansierat. Under den här mandatperioden
              har man lånat till skattesänkningar. Det har inte varit några
              överöverskott, det har varit underskott, när finansministern har
              sänkt skatterna för de rikaste.
            </seg>
            <seg n="01901824">
              Vi i de rödgröna partierna är tydliga i vårt budskap. Det är
              inte sänkt skatt för dem som tjänar mest som bäst utvecklar Sverige.
              Sverige ska tillbaka till överskott och en politik för jobb och
              starka finanser.
            </seg>
            <seg n="45eb8a93">
              Den andra huvudfrågan är arbetslösheten. Sverige har nu den högsta
              arbetslösheten på tolv år enligt Konjunkturinstitutet. Nu står
              vi inför den stora risken att arbetslösheten biter sig fast. Den
              borgerliga regeringens svar är att nya jobb skapas bäst om man
              hotar sjuka och arbetslösa med sönderslagen hushållsekonomi. Vi
              i de rödgröna partierna är tydliga: Ökade klyftor skapar inga
              nya jobb.
            </seg>
            <seg n="e33eafa4">
              Den tredje huvudfrågan är: Hur ska vi klara välfärdens finansiering
              när vi har en åldrande befolkning? tack och lov, det är en positiv
              utveckling. Den borgerliga regeringens politik handlar om att
              man måste göra mer och mer på egen hand, mer av privata försäkringar
              i Helsingfors, en barnsjukvårdsförsäkring för dem som har råd,
              de andra får köa. Vårt gemensamma rödgröna svar är att vi har
              ett gemensamt ansvar för våra barn och för våra äldre, för utbildning
              och omsorg. Men då måste man vara tydlig med att det inte finns
              något utrymme för gigantiska skattesänkningar de kommande åren.
              Det behövs en jobbpolitik. Det bästa sättet att säkra långsiktig
              välfärd är att fler människor kommer i arbete. Varje arbetad timme
              kommer att behövas.
            </seg>
            <seg n="8ebc5ac1">
              Frågorna hänger ihop, för svaret beror på: Hur har det fungerat
              den här mandatperioden? Det kommer att avgöra vad som bör göras
              nästa mandatperiod. När regeringen tillträdde för fyra år sedan
              sade Reinfeldt att hans regering skulle utvärderas på jobben.
            </seg>
            <seg n="7f7de70b">
              Låt oss titta på resultatet. Sysselsättningsgraden har sjunkit
              med 2 procentenheter. Det är 100 000 förlorade jobb. Arbetslösheten
              har ökat snabbare i Sverige än i övriga Europa. Våra offentliga
              finanser har allvarligt försvagats. Utanförskapet, som var så
              viktigt i förra valet kommer ni ihåg? har ökat med 70 000 personer.
            </seg>
            <seg n="e073dfd7">
              Varför har ni då misslyckats? Regeringen säger att allt beror
              på finanskrisen. Men man kan väl inte ha en politik som bara fungerar
              i högkonjunktur.
            </seg>
            <seg n="4c74cbee">
              För det första beror det på den ständiga tilltron till att sänkt
              skatt är svaret på alla frågor. Om sänkt skatt vore svar på sysselsättningsfrågan
              skulle länderna i Norden ha sämre sysselsättning än länder med
              låga skatter. Men det är tvärtom.
            </seg>
            <seg n="d2365d54">
              För det andra handlar det om Anders Borgs favoritrecept förvärvsavdraget
              ni vet den där idén som säger att om sjuka och pensionärer betalar
              högre skatt än de som arbetar blir det fler jobb. Jag har aldrig
              förstått hur det går till. Kan Anders Borg i dag förklara hur
              det ger jobb att pensionärer och sjuka betalar mer i skatt än
              de som arbetar? Det vill landets pensionärer höra. Här på Mynttorget
              samlas nu tusentals pensionärer. De är värda att vi talar till
              dem och lyssnar till dem. De protesterar mot att de nu straffbeskattas
              av regeringen med en särskild pensionärsskatt.
            </seg>
            <seg n="805c4bdd">
              Regeringens besked och första tydliga vallöfte är att den klyftan
              ska bestå under nästa mandatperiod. Vi rödgröna är tydliga. Vi
              accepterar inte att pensionärer beskattas hårdare än löntagare.
              De har jobbat hårt i sitt liv och kräver vår respekt. Vi kommer
              att avskaffa den klyftan steg för steg. Det är ett löfte till
              pensionärerna, som nu samlas här utanför för att protestera mot
              regeringen.
            </seg>
            <seg n="952bdffe">
              Herr talman! Regeringen har också misslyckats för att ni har
              avvecklat den aktiva arbetsmarknadspolitiken. Det är klart att
              om människor får varken utbildning eller aktiva insatser knuffas
              de mer och mer och längre och längre bort ifrån arbetsmarknaden.
              Nu har vi en långtidsarbetslöshet som har stigit mycket kraftigt.
              Antalet socialbidragstagare skenar. Vi har ett problem i att när
              man blir socialbidragstagare är marginaleffekten 100 procent för
              att gå från bidragsberoende till arbete, Anders Borg. Men du har
              blivit expert på att föra människor in i socialbidragsberoende.
            </seg>
            <seg n="772c9e9e">
              För det tredje är problemet att vi inte längre har någon näringspolitik
              i landet. När beskedet kom om att en av våra framtidsbranscher,
              svensk läkemedelsindustri, hamnar under svår press och man lägger
              ned hela forskningen i Lund har Sverige en näringsminister som
              är fullt upp engagerad i frågan om hur man med skattebidrag ska
              få människor att gå ut med hunden i stället för att aktivera sig
              för läkemedelsindustrins framtid. Det låter inte som en väl avvägd
              prioritering.
            </seg>
            <seg n="ab24fa6a">
              Vårt rödgröna budskap är att Sverige inte ska konkurrera med
              låga löner. Vi ska konkurrera med kompetens. Effekten av regeringens
              politik är att arbetsmarknadens funktionssätt allvarligt har försämrats.
              Redan tidigt kommer vi att se att det blir flaskhalsar på arbetsmarknaden.
              Det är allvarligt, för det kommer att hindra uppgången. Vi hade
              under tio års regeringstid stadigt minskande problem med flaskhalsar
              på arbetsmarknaden. Som ekonomer säger gick jämviktsarbetslösheten
              ned år för år. Det är oerhört centralt.
            </seg>
            <seg n="0736ed86">
              Med Anders Borg vid rodret har jämviktsarbetslösheten ökat varje
              år, och flaskhalsproblematiken kommer att synas. Det märks att
              Riksbanken redan nu börjar planera för ränteökningar därför att
              arbetsmarknaden inte fungerar på det sätt som den skulle ha gjort
              om man inte hade trängt ut så många människor så långt från möjligheten
              att få ett arbete. Det blir brist på yrkesfolk tidigt i en uppgång,
              och det är ett stort misslyckande.
            </seg>
            <seg n="b83848e6">
              Vi får veta att det är mer av samma politik som gäller. Det säger
              Anders Borg. Jag tror att det är en ny inriktning som behövs.
              Vi har stora utmaningar framför oss. Vi socialdemokrater har erfarenhet
              av att ta Sverige ut ur tuffa tider. Jag var själv med under tio
              år och tog ansvar som minister. Jag var med och städade upp efter
              Carl Bildt, Carl B Hamilton och Anders Borg när ni styrde landet
              under början av 90-talet. Det var mycket stora underskott och
              en mycket tuff period för svenska folket innan vi kom upp på fast
              mark igen.
            </seg>
            <seg n="20787138">
              Vi lämnade över ett överskott till er när ni tog över. Det är
              förklaringen till att vi har starka offentliga finanser i utgångsläget.
              Men ni lämnar nu ett lika stort underskott efter er när ni lämnar
              makten.
            </seg>
            <seg n="44340daf">
              Det var år av ansvarslöshet som vi rödgröna fick ta över tillsammans.
              Vänsterpartiet, Miljöpartiet och vi tog tillsammans steg för steg
              tillbaka till överskott, stark tillväxt och jobbtillväxt.
            </seg>
            <seg n="122487e4">
              Om ett par veckor lämnar vi vår gemensamma rödgröna motion. Vi
              söker svenska folkets förtroende för att ta Sverige tillbaka till
              överskott och starka offentliga finanser. Målet är full sysselsättning.
              Vi kommer att arbeta intensivt med jobbfrågan. Entreprenörskapet
              ska stärkas. Sveriges internationella konkurrenskraft måste stärkas.
              Men vi måste också återupprätta den svenska modellen. Vi måste
              reparera arbetslöshetsförsäkringen och se till att människor som
              är arbetslösa kan få en yrkesutbildning.
            </seg>
            <seg n="265a20ef">
              Vi behöver återupprätta en riktig arbetslinje med en aktiv utbildningslinje
              som ger människor hopp och framtidstro. Vi vill investera i att
              människor som är sjukskrivna kommer tillbaka till arbete. Det
              är så oerhört viktigt att människor får chansen att arbeta och
              försörja sig själva.
            </seg>
            <seg n="511e4746">
              Vi rödgröna söker stöd för att bygga ett mer framtidsinriktat
              Sverige med mer högskoleutbildningar och bättre kvalitet i högskolan.
              Vi ska bygga om Sverige i form av infrastrukturinvesteringar och
              ROT-avdrag. Bygg ut ROT-avdraget så att det också gäller hyreslägenheter!
            </seg>
            <seg n="4f1c1312">
              Det handlar också om välfärden. 25 000 personer har fått lämna
              kommuner och landsting under den här tiden, och det fortsätter
              enligt vårpropositionen. Det är inte en ansvarsfull politik.
            </seg>
            <seg n="baa5ac49">
              Men om detta ska gå krävs det rättvisa. Då krävs det att de som
              tjänar mest ska vara med och bidra. Då krävs det att vi inte skattediskriminerar
              pensionärer. Men det krävs också en fast hand om de offentliga
              finanserna.
            </seg>
            <seg n="3280b96a">
              Vi lämnade över ett överskott på 70 miljarder. Du lämnar tillbaka
              ett underskott på 70 miljarder. Nu är budskapet från de borgerliga
              partierna att det är sänkt skatt på allt. Det är bara fantasin
              som sätter gränser, säger Maud Olofsson. Ja, det är just det som
              är problemet med den borgerliga regeringen.
            </seg>
            <seg n="b9940ca9">
              Den 19 september går vi till val, kära vänner. Alternativet är
              då att få en rödgrön regering med en ny färdriktning för Sverige
              som värnar starka offentliga finanser och investerar i en politik
              för fler jobb, bättre miljö, starkare välfärd och ökad rättvisa.
              Det är vägvalet 2010.
            </seg>
          </u>
          <note type="speaker" n="0f7dd446">
            Anf. 3 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-1" n="62f47dd2">
            <seg n="51fee8b1">
              Herr talman! Sysselsättningsnivån ligger nu 50 000 högre än 2006.
              Nästa år stiger den med 30 000. Därefter stiger den sammantaget
              under de kommande åren med 150 000. Vi når 80-procentsmålet om
              vi bara inte gör några misstag i höstens val och röstar bort arbetslinjen.
            </seg>
            <seg n="d4203d58">
              Nu ljuder varningsklockorna och brandlarmen på Finansdepartementet.
              Det är fara å färde i landet! Alarmklockorna ljuder. Det finns
              en risk för jobbstopp. Det finns en risk för jobbstoppspolitik.
            </seg>
            <seg n="5bef092a">
              Det är alldeles uppenbart vad effekten blir av det rödgröna alternativet.
              Om man höjer arbetsgivaravgifterna med 10 miljarder motsvarar
              det en nästan lika stor kostnadsökning som avtalsrörelsen. På
              en avtalsrörelse lägger man en annan avtalsrörelse.
            </seg>
            <seg n="c145e478">
              Vi ska inte ha låga löner, säger Thomas Östros. Men om vi har
              höga kostnader blir det inga jobb. Om vi gör det dyrare, krångligare
              och mindre attraktivt att driva företag bryter, knäcker och stoppar
              vi. Då är det jobbstopp i svensk ekonomi.
            </seg>
            <seg n="70cfd67e">
              Om vi backar på arbetslinjen slår flaskhalsarna till. Det är
              det vi vet. Det är de spärrar vi har i ekonomin. Då driver vi
              upp jämviktsarbetslösheten. Då stannar arbetslösheten på 89 procent.
              Och det finns inte någon åtgärd som driver upp jämviktsarbetslösheten
              som de rödgröna inte planerar att genomföra. Man går med en precision
              som en laser på de mest skadliga skatter man kan hitta i en ekonomi,
              och så skruvar man upp dem. Det här är farligt. Det är risk för
              jobbstopp. Det är en politik som ställer till det för Sverige.
            </seg>
            <seg n="b0faeab0">
              Jag har tre frågor. Hur kan ett jobbstopp på 10 miljarder i höjda
              kostnader göra att fler jobb kommer de kommande åren? Hur kan
              ett jobbstopp som gör att flaskhalsarna slår till göra att vi
              klarar en utdragen tillväxtperiod? Hur kan ett jobbstopp som gör
              att vi biter oss fast vid en hög arbetslöshet göra att vi klarar
              välfärden? Det är de grundläggande frågorna inför höstens val
              och till Thomas Östros i den här debatten.
            </seg>
          </u>
          <note type="speaker" n="d2c4a797">
            Anf. 4 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-1" n="54a3fe30">
            <seg n="c51aca70">
              Herr talman! Så säger den finansminister som i sin första proposition
              drämde till med en arbetsgivaravgiftshöjning riktad mot småföretagen
              på 5 miljarder kronor.
            </seg>
            <seg n="a3c39566">
              Det är inte konstigt att landets småföretagare är besvikna på
              regeringen. Så här säger den finansminister som har fått utföra
              ett personligt experiment på Sverige. Han kommer till finansministerposten
              och tänker: Nu ska vi experimentera! Ökade klyftor det är vägen
              fram till fler jobb! Därför inför han en helt ny skattemodell
              där pensionärerna betalar mer skatt än andra. Det ska ge jobb.
              Därför inför han en a-kasseavgift som fyrdubblas för kvinnliga
              anställda i handeln medan den hålls nere för manliga anställda
              akademiker. Det ska ge jobb på något vis. Därför halverar han
              den kvalificerade arbetsmarknadsutbildningen och skär ned komvux.
              Det ska ge arbete.
            </seg>
            <seg n="74191e83">
              Det är en politik för sänkta löner. Det är en politik för ökade
              klyftor.
            </seg>
            <seg n="402e8794">
              Men vi har resultatet. Det är 100 000 färre i sysselsättning.
              Och när det gäller utanförskapet, som borde vara viktigt för dig,
              Anders Borg, är det 70 000 fler i utanförskap. Människor lever
              på socialbidrag och har kommit längre ifrån arbetsmarknaden än
              någonsin tidigare.
            </seg>
            <seg n="ff791aa5">
              Titta på ett företagarlän som Jönköping. Där har din politik,
              Anders Borg, åstadkommit att långtidsarbetslösheten ökar med 70
              procent. Det är en livsfarlig politik. Det leder till jobbstopp,
              kan jag lugnt säga. Det leder till en permanent hög arbetslöshet.
            </seg>
            <seg n="a4853314">
              Vi vet hur en politik ska bedrivas för att förhindra att arbetslösheten
              fastnar på de höga nivåer vi har nu. Det är massarbetslöshet,
              Anders Borg.
            </seg>
            <seg n="324f86c7">
              När du nu lägger fram dina prognoser som är mer optimistiska
              än någon annans, vart når du då, Anders Borg? Du säger att om
              fyra år har vi en arbetslöshet och sysselsättning som ligger på
              samma nivå som för fyra år sedan. Åtta år av jobbstopp får vi
              med Anders Borgs politik. Det måste bytas till en sysselsättnings-
              och jobbfrämjande politik, eller hur?
            </seg>
          </u>
          <note type="speaker" n="25ec6c0e">
            Anf. 5 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-2" n="62f47dd2">
            <seg n="745cecef">
              Herr talman! Thomas Östros kan argumentera sig både röd och blå
              om han så önskar. Det ljuder varningsklockor. Lägger man en avtalsrörelse
              på en annan avtalsrörelse stiger kostnaderna. Då spelar det ingen
              roll om fack och arbetsgivare tar ansvar för att vi ska kunna
              ha en sysselsättningsökning de kommande åren. Man lägger 10 miljarder
              i höjda arbetsgivaravgifter på företagen. Man fördubblar arbetsgivaravgifterna.
              Det betyder nästan lika mycket som de framförhandlade löneökningarna
              inom Metall och Handels.
            </seg>
            <seg n="38ed34a6">
              Vidare slår man till med alla metoder man kan för att förvärra
              flaskhalsproblemen. Man räknar hem att man ska kunna ha offentliga
              finanser som bygger på våra sjukförsäkringsreformer och förtidspensionsreformer,
              och så glömmer man bort att man därmed tappar 4050 miljarder.
            </seg>
            <seg n="d3da2bfc">
              Inte en enda av de tre grundläggande frågorna för svensk politik
              svarar Thomas Östros på. Han har inga svar. Hans enda svar är
              ett stort jobbstopp.
            </seg>
          </u>
          <note type="speaker" n="0a558e40">
            Anf. 6 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-2" n="54a3fe30">
            <seg n="4ef8373d">
              Herr talman! Vi har nu prövat din politik grundligt i fyra år,
              Anders Borg. Sjuka har verkligen fått uppleva din politik. Det
              är du som är motorn bakom den mycket hårdhänta behandlingen av
              sjuka i Sverige. Det är du som driver fram det, och Cristina Husmark
              Pehrsson får schavottera.
            </seg>
            <seg n="21e58c41">
              Har det lett till några fler jobb? Nej. Vi har fått ökade klyftor.
              Vi har fått orättvis beskattning. Vi har fått ökat utanförskap.
              Jobbpolitiken har havererat.
            </seg>
            <seg n="9b1c46b1">
              Svenskt Näringsliv visar i en rapport som kom i dag att företagen
              redan börjar meddela att de har svårt att få tag på de människor
              de behöver när ekonomin nu sakta börjar gå lite bättre. Det är
              fler under massarbetslöshetens år 2010 som har svårt att hitta
              rätt folk än det var 2007 under högkonjunkturens topp. Det beror
              på att en jobbpolitik som ensidigt tror på ökade klyftor, på att
              hota människor med fattigdom och på att driva människor framför
              sig så att de ska ta jobb till lägre lön inte fungerar i ett modernt
              land som Sverige.
            </seg>
            <seg n="8435a699">
              Nu krävs investeringar, framtidstro och ett starkt grepp om de
              offentliga finanserna.
            </seg>
            <seg n="779cf007">
              Dessutom sade landets finansminister inte ett ljud till de pensionärer
              som har samlats på Mynttorget här utanför för att protestera mot
              de djupa orättvisor som har skapats.
            </seg>
          </u>
          <note type="speaker" n="e2cdb2eb">
            Anf. 7 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-0" n="0d8bdd83">
            <seg n="e632edde">
              Herr talman! Thomas Östros tog upp pensionärerna. Vi har levererat
              tre skattesänkningar för pensionärer på sammanlagt 10,5 miljarder
              kronor. Det handlar om 5 0006 000 kronor i lägre skatt för de
              flesta pensionärer. Det har motverkat den kris som också drabbat
              pensionärerna i form av den broms som finns i pensionssystemet,
              vilket Socialdemokraterna konstruerat tillsammans med allianspartierna.
            </seg>
            <seg n="ad1d973e">
              Vi har som sagt sänkt skatten med 10,5 miljarder. Under Socialdemokraternas
              tolv år vid makten lyckades man inte sänka skatterna för pensionärerna.
            </seg>
            <seg n="ff7266df">
              Thomas Östros säger att han vill minska skillnaden vid beskattning.
              Han glömmer dock att tala om att det stora bidraget till den minskade
              skillnaden är höjd skatt för löntagare. Det är det alternativ
              som Thomas Östros lade fram i höstas. Varför säger du inte det,
              Thomas Östros?
            </seg>
            <seg n="c3f43d28">
              Varför lyckades du inte själv under din tid som minister att
              sänka skatten för våra pensionärer, Thomas Östros? Vi har gjort
              permanenta skattesänkningar. Jag är stolt över det vi har gjort,
              och jag vill gå vidare med ytterligare skattesänkningar. Varför
              har du inget att visa upp på området? Varför lyckades du inte
              när du hade makten? Varför lyckas du bara tala om det i opposition?
            </seg>
          </u>
          <note type="speaker" n="c594b0a6">
            Anf. 8 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-3" n="54a3fe30">
            <seg n="6a8919cb">
              Herr talman! Jag har verkligen försökt förstå hur Kristdemokraterna
              tänker. Det finns ett socialt patos. Det finns en rörelse inom
              Kristdemokraterna som jag uppfattade på ett annat sätt än vad
              som har visat sig i regeringsställning.
            </seg>
            <seg n="aaba4847">
              En av de frågor jag har är hur man med sådan kirurgisk precision
              kan rikta skattelättnader till den rikaste procenten i Sveriges
              land. De har fått mer i skattelättnader än vad 25 procent av svenska
              folket har fått tillsammans. Är det rimligt? Är det att dela bördorna
              lika?
            </seg>
            <seg n="dd2dcb88">
              Då kommer vi till pensionärerna. Det handlar, tror jag, inte
              bara om kronor och ören. Det är visserligen viktigt, och vi vill
              sänka skatterna för pensionärer, men det är också en fråga om
              moral och om synen på pensionärerna. Om man har jobbat hårt under
              ett långt liv och gjort regelbundna avsättningar till sin pension,
              vad är det då för idé som säger att man ska beskattas hårdare
              när man går i pension? Vad är det för moralisk kompass som Kristdemokraterna
              har i den frågan?
            </seg>
            <seg n="db37b287">
              På vilket sätt skapar detta arbete? Anders Borg ville inte svara
              på det. Det förstår jag, för jag tror inte att det finns något
              svar på hur hårdare beskattning på pensionärer ger ungdomar arbete.
              Det måste i så fall vara en väldigt komplicerad koppling, men
              Stefan Attefall kanske kan reda ut det. Om det inte är så, faller
              hela idén. Då vill ni bara ha en orättvis beskattning. Är det
              Kristdemokraternas politik?
            </seg>
            <seg n="c4a830a4">
              Kristdemokraterna borde förundras lite över frågan om välfärden.
              När man gör gigantiska skattesänkningar med lånade pengar undergräver
              man möjligheterna att ha en bra kvalitet i äldreomsorg, förskola
              och skola. Nu kommer skattesänkningspopulismen som lovar ytterligare
              100 miljarder i skattesänkningar. Var finns engagemanget för en
              stark välfärd, det gemensamma ansvaret, Stefan Attefall?
            </seg>
          </u>
          <note type="speaker" n="104bb0ac">
            Anf. 9 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-1" n="0d8bdd83">
            <seg n="499b28ea">
              Herr talman! Engagemanget finns för att skapa ett samhälle som
              växer där människor kommer i arbete. Jobbskatteavdrag i olika
              former finns i en rad olika länder där de har prövats och också
              varit framgångsrika. Kom ihåg att två tredjedelar av de pengar
              som vi lägger på jobbskatteavdraget går till människor som har
              löner understigande 26 000 kronor i månaden; det är inga höginkomsttagare.
            </seg>
            <seg n="1e224658">
              Jag noterar att Thomas Östros inte svarade på frågan om varför
              han inte lyckades sänka skatten för pensionärerna under sina tolv
              år vid makten. Han lyckades dock med något annat. Han lyckades
              sänka skatten med 50 miljarder för löntagare , inte pensionärer.
              De som hade höga inkomster fick en större skattesänkning än andra.
              Dessutom avskaffade ni arvs- och gåvoskatten, vilket verkligen
              gynnade rika människor. Varför nämner du inte den ensidiga skattesänkningen
              för löntagare när du nu försöker skapa retorik om att det bara
              är löntagare som får skattesänkningar, Thomas Östros? Hur är det
              med retoriken? Är den inte ganska ihålig? Du gjorde inget för
              pensionärerna som minister. Dessutom gjorde du en skattesänkning
              bara för löntagarna.
            </seg>
          </u>
          <note type="speaker" n="d3b55562">
            Anf. 10 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-4" n="54a3fe30">
            <seg n="2d53dabb">
              Herr talman! Stefan Attefall har fel. Vi sänkte skatten för samtliga
              när vi gjorde förändringar i grundavdraget. Sedan gjorde vi en
              kompensation för egenavgifterna som var en del av budgetsaneringen
              efter Kristdemokraternas, Moderaternas, Folkpartiets och Centerpartiets
              fadäser i början av 90-talet. Det blev det återbäring på när vi
              kom på fast mark. När vi sänkte skatten när vi var på fast mark
              var det lika för alla.
            </seg>
            <seg n="157487f0">
              Stefan Attefall säger att i de flesta andra länder har man högre
              skatt för pensionärer. Så är inte fallet. Fredrik Reinfeldt sade
              också det. Han sade att man hade högre pensionärsskatt i Finland.
              Det hade man en kort stund men upptäckte sedan att människor tyckte
              att det var djupt orättfärdigt.
            </seg>
            <seg n="64c7b371">
              Det handlar just om den moraliska dimensionen som finns i skattepolitiken
              och att Kristdemokraterna ställer upp på det enda vallöfte regeringen
              hittills har gett, nämligen att klyftan mellan pensionärer och
              löntagare i beskattningen ska vara kvar. Det har Reinfeldt tydligt
              sagt, det har Borg vidimerat och nu hör vi också Stefan Attefall
              försvara det. Det är ett djupt olyckligt besked till landets pensionärer
              som har samlats på Mynttorget.
            </seg>
          </u>
          <note type="speaker" n="0bca48ca">
            Anf. 11 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-0" n="62f47dd2">
            <seg n="961554be">
              Herr talman! Man har inte så lång tid på sig som repliktagare
              så jag ska för tids vinnande visa det här uppslaget i Dagens Industri.
              Jag ska återkomma till varför jag gör det.
            </seg>
            <seg n="3c7a9c18">
              Jag blir så upprörd över den svartmålning som Thomas Östros och
              Socialdemokraterna gör av Sverige. Sverige är ett bra land. Era
              jeremiader över hur den svenska ekonomin och Sverige är stöter
              mig mycket. Jag tycker att det är ovärdigt.
            </seg>
            <seg n="d2507f74">
              Dagens Industri det är alltså ingen allianstidning är den mest
              spridda tidningen i Sverige. Här står det: Sverige är Europamästare
              i ekonomi. Sverige klarade krisen bäst av de rika länderna. Små
              skulder lyfter Sverige. Bland de rika EU-länderna har Sverige
              klarat krisen bäst. Budgetunderskottet är litet. Inget rikt EU-land
              slår Sverige på fingrarna.
            </seg>
            <seg n="004ecfb7">
              Det är citat från Dagens Industri.
            </seg>
            <seg n="7e0dcc84">
              Thomas Östros börjar med att säga att bnp faller. I själva verket
              har Sverige drabbats av en internationell kris. Bnp föll i Sverige
              med 5 procent, ungefär lika mycket som i andra länder. Det som
              skiljer Sverige från andra länder är att vi nu har en snabb återhämtning.
              Vi kan till exempel se att sysselsättningen är minst 50 000 högre
              i dag än 2006. Trots krisen är alltså sysselsättningen högre i
              dag än när vi tog över. Den kommer sannolikt att vara ytterligare
              minst 30 000 högre år 2011.
            </seg>
            <seg n="7cbf69be">
              Våra motåtgärder mot krisen har fungerat. Våra motåtgärder mot
              arbetslösheten har också fungerat.
            </seg>
          </u>
          <note type="speaker" n="7dfe1108">
            Anf. 12 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-5" n="54a3fe30">
            <seg n="63bf8c61">
              Herr talman! Som Hamilton, med sin erfarenhet av att ha arbetat
              i borgerliga regeringar i början av 90-talet, vet finns det bara
              ett skäl till att Sverige hade ett starkt utgångsläge när krisen
              kom. Det var det överskott på 70 miljarder som vi rödgröna lämnade
              över i offentliga finanser.
            </seg>
            <seg n="32c871ef">
              Nu lämnar Anders Borg och Carl B Hamilton över ett underskott
              på 70 miljarder, om ni får lämna till hösten. Så ser sanningen
              ut.
            </seg>
            <seg n="945e7483">
              Sverige är ett fantastiskt land med fantastiska förutsättningar.
              Den svenska modellen är vida överlägsen många andra modeller när
              det gäller att hantera de stora utmaningar vi har framför oss.
              Men ni skjuter mot de bärande delarna i den modellen som att det
              finns en trygghet i omställningen, att människor inte hamnar i
              fattigdom om de blir sjuka eller arbetslösa, att det finns en
              näringspolitik som investerar i forskning och utveckling så att
              vi får fram nya produkter och är internationellt konkurrenskraftiga.
            </seg>
            <seg n="71697b98">
              Ni satsar på att subventionera jobb som inte klarar sig på marknaden.
            </seg>
            <seg n="4bbe6d51">
              Det handlar om att det ska finnas en välfärd som i svåra tider
              inte behöver säga upp människor i sjukvård, barnomsorg och äldreomsorg
              utan kan utveckla kvaliteten.
            </seg>
            <seg n="8d5a7439">
              När man gör som Carl B Hamilton gjorde nu och som han gjorde
              när de borgerliga var i regeringsställning förra gången, nämligen
              ständigt sänker skatten till varje pris även om det sker med lånade
              medel hamnar man i det läge där vi är nu. Sysselsättningen har
              fallit mycket kraftigt.
            </seg>
            <seg n="a27983d2">
              Hamilton säger att det kommer fler jobb framöver. Om två år kommer
              det jobb. Känner ni igen det? Det sade regeringen 2006. De första
              jobben som nu kommer, sade Anders Borg, är den socialdemokratiska
              regeringens förtjänst. Det kom 150 000 nya jobb. Men om två år,
              sade man, kommer de jobb som Anders Borg har skapat förutsättningar
              för. Vi väntar fortfarande. Det är två år kvar även nu. När infrias
              löftena om denna fantastiska sysselsättningsutveckling, Carl B
              Hamilton? Den finns ju bara i era tomma prognoser.
            </seg>
          </u>
          <note type="speaker" n="97b54b69">
            Anf. 13 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-1" n="62f47dd2">
            <seg n="457cf32e">
              Herr talman! Nej, den finns inte bara i prognoserna. Det är i
              dag 50 000 fler sysselsatta än år 2006 när vi tog över. Det är
              inte bara prognoser. Vi har facit i hand, Thomas Östros.
            </seg>
            <seg n="92341297">
              Det är inga lånade pengar. Statsskulden minskar. Den offentliga
              skulden minskar. Det låter på Thomas Östros som om vi lånar för
              att bygga upp ett skuldberg. Det är helt fel. Den offentliga skulden
              minskar. Statsskulden minskar.
            </seg>
            <seg n="0a272299">
              Det är fascinerande att höra Thomas Östros paradisiska beskrivning
              av Sverige under Göran Perssons och Thomas Östros tid som ministrar
              och beskrivningen av alliansregeringens tid som en helvetets förgård.
              Jag tycker att det är beklämmande med en sådan svartmålning och
              nedsvärtning av Sverige och den politik vi har.
            </seg>
          </u>
          <note type="speaker" n="8d9a57b0">
            Anf. 14 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-6" n="54a3fe30">
            <seg n="caed9992">
              Herr talman! Sverige är ett mycket bra land. Jag brinner av iver
              att få vara med och ta ansvar för att utveckla Sverige vidare.
              Det behövs sannerligen.
            </seg>
            <seg n="e9c4443b">
              Carl B Hamilton försöker, precis som i den förra debatten, att
              få statistiken att låta som om vi har ökad sysselsättning, minskad
              arbetslöshet och inga underskott.
            </seg>
            <seg n="333d7848">
              Lyssna på din finansminister Anders Borg. Han säger från talarstolen
              att det är 100 000 färre sysselsatta. Det är 100 000 fler arbetslösa.
              Det är 70 000 fler i utanförskap.
            </seg>
            <seg n="18b221cc">
              Den tillväxt ni jublade över för en månad sedan har ni fått revidera
              ned kraftigt när ni lägger vårpropositionen på riksdagens bord.
              Ni lämnar ett underskott efter er.
            </seg>
            <seg n="feb7f694">
              Jag har fått lära mig hur viktigt det är att ta ansvar för Sveriges
              ekonomi. Jag har fått lära mig vad som händer om man tappar greppet
              över offentliga finanser när underskottet växer. Därför kommer
              vårt budskap att vara att vi aldrig försätter landet i en situation
              där vi får ett sådant fall i sysselsättningen och en sådan ökning
              i budgetunderskottet. Vi tar ansvar för Sverige.
            </seg>
          </u>
          <note type="speaker" n="04f40fc7">
            Anf. 15 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-0" n="38a4fc05">
            <seg n="d3793dea">
              Herr talman! Den rödgröna oppositionens ekonomiska alternativ
              är fortfarande höljt i dunkel. Thomas Östros säger att det kommer
              en gemensam motion inom några veckor. Då får vi se hur mycket
              som klarnar.
            </seg>
            <seg n="0de1ce38">
              Ett av få klara besked på skatteområdet det verkar vara där som
              de största skillnaderna finns som den rödgröna oppositionen har
              lämnat handlar om att man vill chockhöja kostnaderna för att ha
              unga anställda. Eftersom det kom först undrar jag: Är det ert
              viktigaste besked, att höja skatten för att ha en ung anställd?
            </seg>
            <seg n="c90e5f4d">
              Vi pratar inte om någon liten skattehöjning; vi pratar om en
              chockhöjning. När det gäller en ung person som jobbar inom handels
              och har en månadslön på 16 000 handlar det om lite drygt 2 500
              kronor per månad. Det är över 30 000 kronor per år i ökad kostnad
              för att ha den unga personen anställd.
            </seg>
            <seg n="38502f20">
              Jag noterade att Thomas Östros inte berörde ungdomsarbetslösheten
              i sitt anförande. Det är ett strukturellt problem vi har. Det
              har vi dragits med både i högkonjunktur och, som nu, i lågkonjunktur.
            </seg>
            <seg n="c1c21021">
              Vi jämför oss ibland med Danmark. Det brukar nämnas tre delar
              som skiljer när det gäller ungdomsarbetslösheten i Danmark och
              Sverige. De har en fungerande lärlingsutbildning, en mer flexibel
              arbetsrätt och lägre ingångslöner via lärlingslöner.
            </seg>
            <seg n="92540130">
              Vi har vidtagit åtgärder på alla dessa områden. Vi har sänkt
              kostnaden för att ha unga anställda, i stället för att gå in i
              avtalen. Vi har reformerat gymnasieskolan. På arbetsrättens område
              har vi dragit tillbaka dumma förslag som till exempel skulle försvåra
              säsongsanställningar.
            </seg>
            <seg n="8e645073">
              Problemet med er, Thomas Östros, är att ni inte vill göra något
              av detta. Ni vill inte göra någonting åt det som hindrar oss att
              strukturellt komma närmare Danmarks lägre ungdomsarbetslöshet.
            </seg>
          </u>
          <note type="speaker" n="ad532853">
            Anf. 16 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-7" n="54a3fe30">
            <seg n="8d3d9675">
              Herr talman! Jag tycker att det är bra att Centern vill symbolisera
              regeringens arbete med ungdomsarbetslösheten. Det är kanske ett
              av de allvarligaste misslyckandena under de här fyra åren.
            </seg>
            <seg n="6fe73366">
              Ungdomsarbetslösheten i Sverige är faktiskt en av Europas högsta.
              Det är väldigt allvarligt. Nu kommer de stora ungdomskullarna
              från gymnasiet. De är ivriga att få utbilda sig; det är köer till
              högskolan. Om de inte har fått med sig utbildning vill de revidera
              eller förstärka sin utbildning. De kommer inte in på komvux. Om
              de inte har lust att studera vill de ha ett arbete. De kommer
              in i en totalt tom jobb- och utvecklingsgaranti för ungdomar som
              i huvudsak innebär ren passivitet.
            </seg>
            <seg n="e6a95396">
              Det är farligt. De är det finaste vi har. De är vår framtid.
              De är ivriga, de är välutbildade, de vill ta ansvar och de vill
              vara med. De släpps inte in.
            </seg>
            <seg n="b2877fe7">
              Då har Centern ett förslag som ska lösa allt, nämligen en nedsättning
              av arbetsgivaravgiften för företag som har ungdomar anställda.
            </seg>
            <seg n="5aec7f6c">
              Men den är ett fullständigt fiasko. Det kanske är den mest ineffektiva
              arbetsmarknadspolitiska åtgärd som någonsin har genomförts i Sverige.
              Den kostar 11 miljarder. Alla experter avrådde från detta och
              sade: Gör inte detta. Det skapar inga nya jobb.
            </seg>
            <seg n="41d6dd8f">
              Men ni gjorde det ändå. Vad har hänt? Arbetslösheten i Sverige
              har ökat snabbare just för ungdomar än för övriga, för vilka arbetslösheten
              också har ökat. Det fungerar alltså inte.
            </seg>
            <seg n="9dbf6a31">
              Vi lärde oss genom många års regeringserfarenhet att man måste
              titta på verkligheten. Jag lärde mig det av forskarutbildningen
              också. Man måste titta på verkligheten och inte fastna i modellen
              att se om det fungerar. Men det gör inte ni.
            </seg>
            <seg n="95c18fb5">
              Det som ungdomar behöver är precis det som man har gjort i Danmark.
              Man får ett tydligt besked om att man från dag ett har rätt till
              insatser. Det ska vara utbildning om så krävs. Man ska naturligtvis
              inte heller kunna tacka nej till insatser.
            </seg>
            <seg n="1ba62147">
              Vi ska ställa krav och ge möjligheter till våra ungdomar. Men
              det är inte arbetsrätten som har försvagats i Danmark som har
              skapat ungdomssysselsättning den har varit som den har varit under
              årtionden utan det är aktiva åtgärder. Det är krav och plikt men
              också rätt och möjligheter för ungdomar som har pressat ned ungdomsarbetslösheten.
              Det vill vi göra i Sverige också.
            </seg>
          </u>
          <note type="speaker" n="f3ab300d">
            Anf. 17 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-1" n="38a4fc05">
            <seg n="bb7f6c29">
              Herr talman! Thomas Östros står här och säger att om man höjer
              kostnaden med 2 500 kronor i månaden för att ha en 18-åring anställd
              skulle det inte hända någonting. Det skulle inte hända någonting
              i Thomas Östros värld.
            </seg>
            <seg n="0f3ea88b">
              Uppenbarligen bränner den skattenedsättning som det innebär det
              är ungefär 11 miljarder så mycket i Thomas Östros ficka att han
              inte kan motstå att dra tillbaka den och föra in den någonstans
              i budgetens svarta hål i det rödgröna alternativet.
            </seg>
            <seg n="3926530d">
              Problemet är att vi har haft en finanskris och en lågkonjunktur
              av sällan skådat slag. Ungdomar har drabbats hårt. De har många
              gånger kommit sist in på arbetsplatser och åker först ut.
            </seg>
            <seg n="7474b94d">
              Thomas Östros vill dessutom införa rätt till heltid och försvåra
              för säsongsanställningar. Varför vill du göra det svårare för
              unga att få jobb och göra det dyrare att ha unga anställda? Jag
              kan inte förstå det.
            </seg>
          </u>
          <note type="speaker" n="aa8aa9e3">
            Anf. 18 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-8" n="54a3fe30">
            <seg n="f484f5a3">
              Herr talman! Det är alldeles tydligt att Centern kommer att ta
              en jättekonflikt med till exempel TCO på detta område. TCO har
              tittat ordentligt på om det är arbetsrätten som är orsaken till
              ungdomsarbetslösheten och tittat på hur det ser ut i verkligheten
              och kommit fram till att ungdomar inte drabbas av turordningsreglerna
              på det sätt som du beskriver Roger Tiefensee. Det är få exempel
              som man kan hitta i verkligheten.
            </seg>
            <seg n="43c31325">
              Det som du gjorde var att du drämde till med en mycket kraftig
              skattehöjning för landets småföretag. Inte minst LRF är oerhört
              upprörda över att ni tog bort den skattelättnad som vi införde
              under vår regeringstid. Den var bra för dem som hade tre, fyra
              eller fem anställda, inte minst i tjänstesektorn. Du höjde skatten
              kraftigt och gjorde i stället denna ungdomsinriktade sänkning
              som inte har fungerat alls.
            </seg>
            <seg n="ee3ea66a">
              Vi vill ge en mycket kraftigare rabatt till de företag som anställer
              en långtidsarbetslös ungdom eftersom de behöver få den subventionen
              för denna anställning. Sedan behövs det en ordentlig utbildningssatsning
              och traineeprogram i välfärden.
            </seg>
            <seg n="b2f7a406">
              Bjud in våra unga! Låt dem ta ansvar, och låt dem växa med ansvaret!
              Det är vägen framåt.
            </seg>
            <seg n="ec0f2fc9">
              Unga och pensionärer kommer att vara viktiga för oss i detta
              val.
            </seg>
          </u>
          <note type="speaker" n="fe97e9c8">
            Anf. 19 ROGER TIEFENSEE (c):
          </note>
          <u who="roger_tiefensee_5248fd" xml:id="i-61aa4930cbd88c3f-2" n="38a4fc05">
            <seg n="14223ae5">
              Herr talman! Efter finanskrisen och den djupa lågkonjunkturen
              blir tecknen på återhämtning i den svenska ekonomin nu allt fler
              och allt starkare.
            </seg>
            <seg n="91eb8c7e">
              Regeringen bedömer att sysselsättningen vänder uppåt under andra
              halvan av 2010 och att arbetslösheten snart når sin topp på drygt
              9 procent.
            </seg>
            <seg n="ec7f3886">
              Det ska man jämföra med de bedömningar och prognoser som fanns
              i budgeten i höstas 2010 års budget. Då antogs arbetslösheten
              toppa på 11 procent år 2010.
            </seg>
            <seg n="80de662b">
              Herr talman! Detta är exempel på att regeringens politik har
              gjort skillnad.
            </seg>
            <seg n="6b423aa7">
              Herr talman! Centerpartiets och alliansregeringens viktigaste
              målsättning i den ekonomiska politiken är att minska utanförskapet
              och att få fler i arbete. Därför vill vi stärka arbetslinjen ytterligare,
              främja omställningar och förhindra att människor hamnar i passiva
              system och bidragsberoende. Det är, precis som namnet på vårbudgeten,
              Sveriges väg ur krisen.
            </seg>
            <seg n="45ff2fdb">
              Det är endast genom att fler arbetar, betalar skatt och bidrar
              till vår gemensamma välfärd som vi alla kan få det bättre. Det
              är endast så vi möjliggör reformer såsom fortsatta skattesänkningar
              för pensionärer, satsningar på barnfamiljer och unga samt mindre
              krångel för de företag som skapar nya jobb. Det är just sådana
              åtgärder som vi presenterar i vårbudgeten i dag.
            </seg>
            <seg n="a3dc2399">
              Herr talman! Tack vare att regeringen har byggt upp buffertar
              under goda år och varit sparsam med skattebetalarnas pengar har
              vi kunnat satsa oss ur krisen utan att förtroendet för svensk
              ekonomi har urholkats.
            </seg>
            <seg n="2d683423">
              Att vara sparsam med skattebetalarnas pengar har blivit ett begrepp
              som har satt sig. Men vad innebär det? Ett konkret exempel på
              detta är skydd av värdefulla skogar. Biologisk mångfald är en
              hörnsten i Alliansens miljöpolitik. Regeringen har prioriterat
              skydd av värdefull natur, särskilt delmålet om skydd av värdefull
              skog.
            </seg>
            <seg n="dabfb1b4">
              När alliansregeringen tillträdde 2006 var målet om skyddsvärd
              skog utom räckhåll. Miljömålsrådet uttryckte i sin de facto-rapport
              2006: Med nuvarande anslagsnivå uppnås målet först 2020.
            </seg>
            <seg n="2e417187">
              Målet var tänkt att nås 2010.
            </seg>
            <seg n="aa684d18">
              Centerpartiet och alliansregeringen bytte därför strategi. Vi
              har förstärkt anslaget för biologisk mångfald. Under perioden
              20032006 var det 6 miljarder, och under perioden 20072010 är det
              7 ½ miljarder.
            </seg>
            <seg n="34719dbc">
              Men vi har dessutom använt den statliga marken. Vi har skyddat
              111 000 hektar värdefull skog på statens marker. I vårbudgeten
              presenterar vi det sista steget för att uppnå målet 2010, det
              år som det var tänkt att nås. Vi gör det genom att 100 000 hektar
              produktiv skogsmark överförs från Sveaskog till staten för att
              den ska kunna användas och bytas mot privata skogsägares större
              marker som är skyddsvärda.
            </seg>
            <seg n="af126ca2">
              Mikaela Valtersson och jag har i flera budgetdebatter haft replikskiften
              om just detta. För tre år sedan, den 16 april 2007, ställde Mikaela
              följande frågor till mig:
            </seg>
            <seg n="87e572b1">
              Kommer det någon satsning på biologisk mångfald framöver? När
              har ni tänkt klart? Kommer ni att försöka nå målet om en biologisk
              mångfald, eller är de här pengarna tillbakadragna permanent?
            </seg>
            <seg n="cf153a21">
              Nu har du svaret, Mikaela. Vi når målet som ni inte ens var i
              närheten av att nå. Vi har dessutom varit sparsamma med skattebetalarnas
              pengar. Om man skulle ha fortsatt med den gamla strategin att
              socialisera små skogsbrukares mark och hela tiden köpa mark motsvarande
              de 190 000 hektar som vi har skyddat eller ska byta mot statlig
              mark skulle det ha kostat 9 ½ miljarder. Vi når målet på ett annat
              sätt och är dessutom sparsamma med skattebetalarnas pengar.
            </seg>
            <seg n="85eb142c">
              Herr talman! Jag ska lyfta fram ett annat resultat under mina
              sista 30 sekunder. Det är i de små företagen som vi har den stora
              potentialen att få nya jobb. Därför är jag glad över att vi i
              denna vårbudget också kan presentera förslaget om att ta bort
              revisionsplikten och göra revisionen frivillig för små företag.
              Det innebär en stor regelförenkling. Det frigör utrymme för de
              små företagen att fokusera på sin kärnverksamhet, och det frigör
              inte minst ekonomiskt utrymme. Det kan handla om mellan 10 000
              och 20 000 kronor per företag. Det är en viktig frihetsreform
              för Sveriges företagare.
            </seg>
          </u>
          <note type="speaker" n="2b5ec2f1">
            Anf. 20 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-0" n="70c30967">
            <seg n="80c6a22d">
              Herr talman! Jag tänkte att vi skulle fortsätta den dialog som
              Roger Tiefensee refererade till.
            </seg>
            <seg n="d54b06d0">
              Ni har levererat en budget i dag som är helt tom i fråga om åtgärder
              på klimatsidan. Ni har valt att inte ta ansvar på hemmaplan och
              göra det som krävs för att minska klimatutsläppen. Men ni har
              valt att inte heller ta ledartröjan och ta ansvar internationellt
              och försöka påverka det internationella globala arbetet för att
              komma till rätta med klimatproblemen.
            </seg>
            <seg n="66b71dd6">
              Finansministern brukar nu för tiden säga att det inte är något
              bra med höjd koldioxidskatt. Och det där lilla uppvaknandet som
              vi såg i klimatfrågan efter valet blev kortvarigt. Det är tillbaka
              till de gamla Moderaternas synsätt, och det kan man kanske förstå
              när det gäller Moderaterna. I varje fall är man inte förvånad.
              Men hur kan ni som kallar er för Alliansens gröna alternativ stå
              upp för en så massiv avsaknad av klimat- och miljöansvar?
            </seg>
            <seg n="d0b908d0">
              Inte nog med att ni har en miljöminister som offensivt försvarar
              stora motorvägsbyggen, vargjakt och kärnkraftsutbyggnad. Dessutom
              gör ni inte något för att motverka effekterna av uttagsskatten
              på vindkraftskooperativ, så nu riskerar många vindkraftskooperativ
              att slås ut. Ni avskaffar skatten på handelsgödsel. Ni avskaffar
              klimatinvesteringsstöd. Ni presenterar infrastruktursatsningar
              som kraftigt ökar andelen vägsatsningar i förhållande till satsningarna
              på järnvägen. Därmed frångår ni vår tydliga prioritering av järnvägen
              förra mandatperioden. I Köpenhamn lyckades ni inte leda mötet
              fram till ett klimatavtal. I EU-parlamentet röstar ni emot införandet
              av en europeisk koldioxidskatt trots att ni säger er ha andra
              ambitioner.
            </seg>
            <seg n="fa200366">
              Är detta vad man får om röstar på Centerpartiet när det gäller
              klimat- och miljöpolitiken?
            </seg>
          </u>
          <note type="speaker" n="8418479d">
            Anf. 21 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-3" n="38a4fc05">
            <seg n="291ba4f8">
              Herr talman! Jag noterar att Mikaela Valtersson inte med ett
              ord berört mina frågor och påståenden när det gäller biologisk
              mångfald och skyddet av värdefull skog. Jag skulle uppskatta om
              Mikaela ägnade någon sekund åt det och bekräftade att vi faktiskt
              har nått det mål som ni inte ens var i närheten av att nå. Det
              har vi gjort utan att för den skull ha som mål att socialisera
              små skogsägares marker och på det sättet lägga en våtvarm filt
              över landsbygden. Det känner jag att Mikaela Valtersson och Miljöpartiet
              håller på med. Man vill höja bensinskatten med 2 kronor utan något
              slags kompensation, alltså utan det som brukar kallas för grön
              skatteväxling som ju en gång var Miljöpartiets adelsmärke. Nu
              är det bara rödgrön skattechock som gäller.
            </seg>
            <seg n="3766f6bf">
              Beträffande klimatåtgärder gör vi för att svara på Mikaela Valterssons
              fråga järnvägssatsningar. Vi har lagt fram planer för både väg
              och järnväg investeringar som är större än tidigare järnvägsinvesteringar.
              Vi gör en kraftig satsning för att tågen ska komma i tid, inte
              minst i storstadsområdena. Vi har ju också haft en vinter
            </seg>
            <seg n="8ff9f537">
              Mikaela Valtersson och Miljöpartiet hänger upp sig på att vi
              har mer pengar till underhåll av vägar. Ja, men kolla på det Sverige
              utanför Helsingfors där du, Mikaela, bor! Det är fråga om väldigt
              mycket vägar och om väldigt långa avstånd. Det är rätt så naturligt
              att det behövs ett större underhåll av vägarna eftersom vägnätet
              är tio gånger större än järnvägsnätet. Men vi gör större investeringar
              än ni gjort på järnvägssidan. Ni hade 110 miljarder till järnvägssatsningar
              i era tidigare planer. Hälften av det var finansierat. Det räcker
              inte med vackra ord. Man måste också ha pengarna på bordet!
            </seg>
          </u>
          <note type="speaker" n="c126f924">
            Anf. 22 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-1" n="70c30967">
            <seg n="70f352f9">
              Herr talman! Jag ska, Roger Tiefensee, ägna några sekunder åt
              den biologiska mångfalden. Det ni gör för Sveaskog är bra, men
              det är långt ifrån tillräckligt. Det är en engångsåtgärd. Ni har
              experter och expertmyndigheter, och det har varit en stor process
              i Miljömålsrådet där ni har frågat: Hur ser tillståndet ut? Vad
              behöver göras? De har levererat svar. En mängd åtgärder behöver
              vidtas, men ni struntar i att vidta de åtgärderna. Där står vi
              i dag.
            </seg>
            <seg n="8de77ccc">
              Samtidigt aviserar ni att det blir framtida minskningar av anslaget
              till skyddet av skog med 200 miljoner per år. Det är inte att
              ta ansvar!
            </seg>
            <seg n="e1b8b150">
              Svenska Naturskyddsföreningens nu aktuella granskning av regeringens
              politik visar att det statliga anslaget för år 2010 räcker till
              att skydda hälften av skogsmarken då jämfört med den summa som
              fanns för det år 2006. Det är verkligheten! Det krävs väsentligt
              högre ambitioner för att nå ett långsiktigt mål, men ni har inte
              levererat något mål utan har bara delmål.
            </seg>
          </u>
          <note type="speaker" n="9570629c">
            Anf. 23 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-4" n="38a4fc05">
            <seg n="43efe680">
              Herr talman! Det viktiga är att vi når det delmål som ni inte
              ens var i närheten av att nå. Mikaela Valtersson talar om en engångsåtgärd.
              Ja, tacka för det! Eftersom det fanns ett uppdämt behov måste
              vi nu vidta en omfattande åtgärd för att nå målet.
            </seg>
            <seg n="e55b9186">
              Det är klart att vi när vi byter mark inte behöver ha så stora
              anslag. Men det är inte anslagen som är det viktiga, utan det
              viktiga är antalet hektar som skyddas. Jag tror att Mikaela Valtersson
              och jag är överens om att skyddet av skogen är det viktiga, inte
              hur höga anslagen är. Vi har haft högre anslag än ni hade under
              förra mandatperioden. Vi har 7 ½ miljard till biologisk mångfald.
              Ni hade 6 miljarder. Vi når, men med en annan strategi, det mål
              som ni inte ens var i närheten av att nå. Jag uppskattar att Mikaela
              Valtersson ändå uttrycker lite glädje över detta.
            </seg>
          </u>
          <note type="speaker" n="cbbd1e08">
            Anf. 24 CARL B HAMILTON (fp):
          </note>
          <u who="unknown" xml:id="i-fd3446326790b8a8-2" n="62f47dd2">
            <seg n="a9138e43">
              Herr talman! Jag vill återkomma till detta med att oppositionen
              inte säger ett enda ord om krisen, eller rättare sagt: Man nämner
              den i förbigående, som en bisats. I själva verket är det så att
              bnp i Sverige har fallit med 5 procent vi har kvar 95 procent.
              Då är det inte konstigt att arbetslösheten ökar och att bromsen
              i pensionssystemet slår till. Vi har nu färre arbetsplatser, och
              vi har mindre pengar.
            </seg>
            <seg n="a6b43eda">
              De politiker som kolporterar en falsk eller en halvsann verklighetsuppfattning
              är farliga oavsett om deras falska verklighetsuppfattning är omedveten
              eller helt avsiktlig. Men tack vare att vi haft ordning i de offentliga
              finanserna har vi i Sverige kunnat driva en effektivare krisbekämpning
              än man kanske kunnat i något annat land. Också det förklarar varför
              sysselsättningen i Sverige ökar.
            </seg>
            <seg n="bf8380a6">
              Vi driver en politik för fler jobb och därmed för ökad rättvisa.
              Det är vi som står för rättvisan därför att vi konsekvent, uthålligt,
              envetet och envist arbetar med arbetslinjen. Vilka indikationer
              man än tittar på är det sysselsättningen och arbetslösheten som
              är avgörande för ett land med små inkomstskillnader och små välståndsklyftor.
              Därför är arbetslinjen väsentlig.
            </seg>
            <seg n="dc16b8f8">
              Det är därför som Socialdemokraterna tidigare har drivit frågan
              om full sysselsättning som ett intensivt omhuldat mål. Men nu
              gör man det i teorin, på papperet, inte i den faktiskt förda politiken.
            </seg>
            <seg n="17fd2511">
              Vi känner till och förstår sambandet mellan sysselsättning och
              mer rättvisa. Det är inte så att det först beslutas om pengarna
              i Finansdepartementet och att pengarna sedan trycks i Riksbanken,
              utan det är på det sättet att det finns en sektor utanför kommunen
              och landstinget. Det gäller då privata företag och företagare
              i både varuproduktion och tjänsteproduktion som producerar det
              som sedan beskattas.
            </seg>
            <seg n="8426bf47">
              Jag vill understryka att det finns en tendens till att osynliggöra
              industriarbetaren. Det är bland industriarbetare, oavsett om det
              är män eller om det är kvinnor, som den redan stora arbetslösheten
              har ökat. På bara några veckor hösten 2008 dök exporten med 20
              procent. Det är klart att det har satt sina spår.
            </seg>
            <seg n="47c58420">
              Jag tror att vi i krisbekämpningen måste fokusera på att få industrisektorn
              och exportsektorn tillbaka till tidigare nivåer och tidigare kapacitet
              inte, som oppositionen lätt gör, fokusera på arbetsmarknadspolitik
              och på kommuner och landsting.
            </seg>
            <seg n="48577c1d">
              För att inte osynliggöra detta ska, anser jag, den väldigt viktiga
              anpassning nämnas som man gjorde när man tvingades sluta krisavtal
              i industrisektorn avtal om lägre lönekostnader och inkomster för
              att rädda jobben. Det var väldigt viktiga uppoffringar.
            </seg>
            <seg n="8f58e873">
              Vidare vill jag understryka att regeringen naturligtvis på olika
              sätt stöder nämnda återkomst för industrin. Vi har anslagit medel
              till extra utbildningsplatser i Västra Götaland som en motåtgärd,
              och vi satsar på yrkesutbildning, på högskolan och så vidare.
            </seg>
            <seg n="8bd69651">
              Här nämndes läkemedelsindustrin. Jag vill peka på att de branschprogram
              som Socialdemokraterna lyfte fram handlade om 40 miljoner. Vi
              satsar 5 miljarder på en utbyggnad av forskning, utveckling och
              universitet. Det är helt olika storleksordning här.
            </seg>
            <seg n="3bd72a54">
              Herr talman! Jag vill avsluta med ungdomsarbetslösheten. Den
              är ett mycket stort problem vare sig man är ung eller mamma och
              pappa eller mormor och morfar. Vi vill ha en fortsatt halverad
              arbetsgivaravgift, det vill säga löneskatt, för dem som är under
              26 år. Oppositionen vill avskaffa detta. De vill återföra en full
              arbetsgivaravgift. Det kommer att ge fler arbetslösa ungdomar.
            </seg>
            <seg n="ee387b8c">
              Den halverade arbetsgivaravgiften är en av våra insatser mot
              ungdomsarbetslösheten.
            </seg>
          </u>
          <note type="speaker" n="1dd4a298">
            Anf. 25 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-0" n="1483649b">
            <seg n="d2b2ce65">
              Herr talman! Om man tittar på hur arbetsmarknaden har utvecklats
              det senaste året kan man se att andelen kvinnor som står utanför
              arbetskraften har ökat med 45 000 medan andelen män som står utanför
              arbetskraften har ökat med 2 000. Kvinnors arbetsmarknad har utvecklat
              sig betydligt sämre det senaste året.
            </seg>
            <seg n="cdbf54b2">
              Sysselsättningsgraden minskar mer bland kvinnor än bland män,
              och sysselsättningsgraden bland kvinnor är 5 procent lägre än
              bland män. Deltidsarbetslösheten ökade. Det här ska jämföras med
              de reformer som regeringen har genomfört jobbskatteavdraget, sjukförsäkringen
              och arbetslöshetsförsäkringen som lett till ökade klyftor men
              som har motiverats med att de ska gynna framför allt kvinnor.
            </seg>
            <seg n="f4a84434">
              Jag beskrev arbetsmarknaden, men vad har hänt mer? Jo, vi har
              fått 113 000 fler fattiga kvinnor under den här borgerliga regeringen.
              Var fjärde ensamstående mamma lever under fattigdomsgränsen. Inkomstskillnaden
              har ökat med 1 080 kronor per månad. De 10 procent rikaste har
              fått 60 procent av inkomstförstärkningarna, och i den gruppen
              är 76 procent män.
            </seg>
            <seg n="65984709">
              Det är en lång rad reformer som ni har genomfört som har lett
              till det här. Ni har försämrat sjukförsäkringen och deltidsstämplingen,
              och ni har bidragit till att 25 000 jobb i välfärden har försvunnit.
              Det är resultatet av fyra år av antingen en könsblind politik
              eller en könsmedvetenhet som har lett till det här resultatet.
            </seg>
            <seg n="8ab96d7e">
              Så Carl B Hamilton, med vad förklarar du de här siffrorna över
              utvecklingen på kvinnors arbetsmarknad och den kraftiga ökningen
              av antalet fattiga kvinnor?
            </seg>
          </u>
          <note type="speaker" n="cfd46c60">
            Anf. 26 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-3" n="62f47dd2">
            <seg n="c895c262">
              Herr talman! Tack för den frågan, Ulla Andersson!
            </seg>
            <seg n="698afcf4">
              Vilken del av den svenska arbetsmarknaden är det som har varit
              värst utsatt under de här åren? Jo, det är industrisektorn. Jag
              nämnde precis det. Huvuddelen av dem som arbetar i industrin är
              fortfarande män. Män i Sverige har drabbats betydligt värre av
              arbetslösheten under krisåren än kvinnor. Det är ingen tröst,
              men det är ett konstaterande att det är så det är. Därför blir
              det i själva verket en vad var det du kallade det? könsblind beskrivning
              av arbetsmarknaden att fokusera på kvinnor när det akuta problemet
              är ökad arbetslöshet bland män. Den har ju ökat mycket snabbare.
            </seg>
            <seg n="4a8ada7a">
              I själva verket osynliggör Ulla Andersson arbetslösheten bland
              män i Sverige genom sitt anförande. Jag ställer inte upp på det.
              Jag ställer inte upp på det här osynliggörandet av mäns arbetslöshet.
            </seg>
            <seg n="505421a4">
              Sedan, Ulla Andersson, vill ni på den röda sidan avskaffa RUT-avdraget.
              Det ger jobb åt kanske 11 00012 000 personer. Det är 6 0007 000
              heltidsjobb. 80 procent av dem som jobbar i sektorn är kvinnor,
              och dem vill ni kasta ut i svartjobb eller arbetslöshet. 80 procent
              är kvinnor. 50 procent har invandrarbakgrund. Dem vill ni kasta
              ut i arbetslöshet eller i svartjobb, och ni bagatelliserar hela
              tiden denna konsekvens av att ta bort RUT-avdraget.
            </seg>
            <seg n="6b4c3430">
              Jag undrar, Ulla Andersson: Varför gör du denna könsblinda beskrivning
              av svensk arbetsmarknad 2008, 2009 och 2010?
            </seg>
            <seg n="d74505cf">
              Jag har ytterligare en fråga till Ulla Andersson med anledning
              av detta och inte minst industrisektorn. Ulla Andersson, är du
              marxist?
            </seg>
          </u>
          <note type="speaker" n="178ac773">
            Anf. 27 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-1" n="1483649b">
            <seg n="109ee763">
              Herr talman! Ja du, Carl B Hamilton, jag märker att du inte vill
              svara på mina frågor. Jag frågade varför det hade blivit 113 000
              fler fattiga kvinnor under er regeringsperiod samtidigt med de
              reformer som ni har genomfört som ni säger just ska gynna gruppen
              kvinnor. Jag beskriver hur fattigdomen breder ut sig och hur kvinnors
              arbetsmarknad har påverkats, och du försöker vända det på något
              sätt och absolut inte ta ansvar för den politik som du har fört
              och som har satt så här många kvinnor i en ohållbar situation.
            </seg>
            <seg n="0e4ba979">
              Jag sade att deltidsarbetslösheten har ökat och att 45 000 kvinnor
              har ställts utanför arbetskraften under det här året, och jag
              sade att 25 000 jobb har försvunnit i välfärden.
            </seg>
            <seg n="ec5f34f9">
              Är det inte dags att svara på vad er politik har ställt till
              med? Skulle inte du behöva ta ansvar för det i stället för att
              hålla på att raljera på det sätt som du gör?
            </seg>
          </u>
          <note type="speaker" n="262fd05a">
            Anf. 28 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-4" n="62f47dd2">
            <seg n="c83b0355">
              Herr talman! Jag raljerar inte. Jag talar om konsekvenserna av
              er politik.
            </seg>
            <seg n="a2f36ca3">
              RUT-avdragets avskaffande kommer att kasta ut 10 00012 000 personer
              och 80 procent av dem är kvinnor i arbetslöshet eller svartjobb.
              Det är ju den politik som ni står för. Det tycker jag är ett mycket
              större problem än de andra siffrorna i jeremiaden som kom här
              från Ulla Andersson. Det är ett mycket allvarligt problem.
            </seg>
            <seg n="e1777e5d">
              Dessutom förstår jag inte varför det ska vara på det sättet att
              fönsterputsning är fel för RUT-avdraget vill ni avskaffa men däremot
              är monteringen av fönstren, som oftast sker av manliga byggjobbare,
              okej, för ni vill fortsätta med ROT-avdraget. Detta är verkligen
              en diskriminering av kvinnor i den politik som ni föreslår. Den
              förs inte, och förhoppningsvis kommer den aldrig att föras.
            </seg>
          </u>
          <note type="speaker" n="cba58dd2">
            Anf. 29 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-2" n="70c30967">
            <seg n="e184f5a9">
              Herr talman! Carl B Hamilton, ni har under den här mandatperioden
              aktivt försämrat sjukförsäkringen. Jag tror inte att det är någon
              annan del av den här regeringens politik som har gjort människor
              mer upprörda än just förändringarna i sjukförsäkringen. Att försämra
              för människor som är allvarligt sjuka och minska deras inkomster
              i tron att de ska bli friskare är ett hån mot människor som är
              drabbade av sjukdom.
            </seg>
            <seg n="e159bf5d">
              Jag vet att Folkpartiet åtminstone tidigare har drivit frågan
              om höjt tak i sjukförsäkringen utan att ha lyckats få med sig
              sina regeringskolleger. Jag utgår därför lite välvilligt från
              att ni har ambitioner i den här frågan.
            </seg>
            <seg n="48082d0f">
              Efter en förödande kritik ute i samhället och bland människor
              när ni har infört en bortre gräns i sjukförsäkringen som kastar
              ut allvarligt sjuka människor ur trygghetssystemet har ni gjort
              några smärre justeringar. Men fortfarande finns en väldigt stark
              kritik mot försämringarna i trygghetssystemet och i sjukförsäkringen.
            </seg>
            <seg n="7846872a">
              Fackförbundet Statstjänstemännen visade i en rapport att handläggarna
              på Arbetsförmedlingen och Försäkringskassan är starkt kritiska.
              De säger att det är långt fler av de utförsäkrade än vad regeringen
              har bedömt som är så sjuka att de faktiskt i första hand behöver
              vård. Dessutom sänks ersättningen för deltagandet i Arbetsförmedlingens
              program, tvärtemot vad regeringen själv har sagt tidigare.
            </seg>
            <seg n="a2d05133">
              Reformen fungerar inte alls. Regeringen har grovt felbedömt vårdbehovet
              hos långtidssjuka. Regelverk och insatser är inte på något vis
              anpassade efter de behov som finns. Det här är ett enormt svek
              där ni drar undan samhällets stöd för de människor som behöver
              det allra mest.
            </seg>
            <seg n="ac7a7338">
              Jag skulle vilja höra vad Folkpartiet säger. Finns det skäl att
              ändra och backa tillbaka ytterligare i den här delen av er politik,
              eller är ni nöjda med resultatet av sjukförsäkringsförändringarna?
            </seg>
          </u>
          <note type="speaker" n="11161678">
            Anf. 30 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-5" n="62f47dd2">
            <seg n="bc06d91a">
              Herr talman! Jag tror inte att det är någon i Alliansen som skulle
              säga att man är nöjd, inte alls. Vi vill gå vidare, och vi vill
              naturligtvis följa precis hur den här utvecklingen sker beträffande
              dem som är sjukförsäkrade.
            </seg>
            <seg n="7e753b0e">
              Jag tycker samtidigt att Mikaela Valterssons beskrivning av vad
              som har hänt med reformen är något ålderdomlig. Den är delvis
              överspelad. Det har kommit in information nu om att 70 procent
              av dem som man skulle testa om de kan övergå till ett arbete,
              ett rehabiliteringsprogram eller annan åtgärd från Arbetsförmedlingens
              sida inte har återgått till sjukförsäkringen. Man kan tycka att
              det är dåligt, men jag tycker att det är en mycket större framgång
              än vad de flesta hade räknat med, alltså att hela 70 procent skulle
              kunna lämna sjukförsäkringen.
            </seg>
            <seg n="e47748d3">
              Det är möjligt att det inte håller på sikt. Det är möjligt att
              vi måste vidta ytterligare åtgärder, men det är ett mycket lyckat
              första steg. Det är inte det sista steget, utan det är steg ett.
            </seg>
          </u>
          <note type="speaker" n="b0223069">
            Anf. 31 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-3" n="70c30967">
            <seg n="f3b4ec09">
              Herr talman! Jag tror att människor blir lite upprörda när de
              uppfattar att budskapet från politikerna inte alls handlar om
              den verklighet som de faktiskt upplever i sin vardag, när de ser
              på människor i sin närhet. Det är en katastrofalt misslyckad förändring
              och försämring av sjukförsäkringen som väldigt många ser på nära
              håll.
            </seg>
            <seg n="f8e139f3">
              Carl B Hamilton har den fördelen att han levererar besked som
              är rätt tydliga. Det gäller inte bara beskedet att de rödgröna
              ska osynliggöra männen till skillnad från Alliansen utan även
              det raka besked vi just hörde, nämligen att kommuner och landsting
              inte ska få några pengar utan att vi bara ska satsa på industrin.
            </seg>
            <seg n="aa46b4ef">
              Nu säger du tydligt, Carl B Hamilton, att ni inte alls är nöjda.
              Det är ett första steg i att backa tillbaka på er politik, och
              det kommer att bli fler steg där ni kommer att ångra er och backa
              tillbaka. Det tycker jag är ett glädjande besked.
            </seg>
          </u>
          <note type="speaker" n="b4da9e23">
            Anf. 32 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-6" n="62f47dd2">
            <seg n="8e59a4f8">
              Herr talman! Kommuner och landsting har fått 12 miljarder extra
              under detta år för att fylla ut det gap som uppstått på grund
              av bortfall av skattintäkter. Prognosen nu är att de kommer att
              få ökade skatteintäkter med 13 miljarder. De går alltså plus med
              1 miljard. Därtill kommer att de får ytterligare 5 miljarder i
              permanent förstärkning. De har alltså en betydligt bättre ekonomisk
              situation.
            </seg>
            <seg n="ac979d83">
              Jag vill understryka att den som vill vårda kommuner, landsting
              och sjukförsäkring måste satsa på att fler kommer i arbete i industri
              och privat tjänstesektor. Vi måste ha en långsiktigt starkare
              företagssektor. Den föll ihop med 20 procent av exporten. Så kan
              vi inte ha det, för då kan vi aldrig upprätthålla kommuner, landsting
              och sjukförsäkring i den traditionella omfattning som vi velat
              göra. Vi måste få tillbaka ett producerande Sverige som går från
              95 procent av bnp till 100110 procent av bnp inom de närmaste
              åren.
            </seg>
          </u>
          <note type="speaker" n="0c1150d6">
            Anf. 33 STEFAN ATTEFALL (kd):
          </note>
          <u who="stefan_attefall_17c935" xml:id="i-4eaceb5d9db4c455-2" n="0d8bdd83">
            <seg n="e7313619">
              Herr talman! Sverige står nu på tröskeln till en ljusare framtid.
              Bakom oss har vi västvärldens värsta ekonomiska kris sedan 1930-talet.
              Framför oss ser vi möjligheterna. Vi har stora utmaningar kvar,
              inte minst på arbetsmarknaden, men vi är i ett läge där vi i Sverige
              står starkare än många andra länder. Vi har goda förutsättningar
              att återupprätta full sysselsättning snabbare än vi trodde för
              ett halvår sedan. Medan övriga delar av världen diskuterar skattehöjningar
              och besparingar kan vi planera för ökade välfärdssatsningar och
              för att rusta Sverige för framtiden.
            </seg>
            <seg n="e06fd72d">
              En viktig orsak till detta är att vi kunnat möta finanskrisen
              utifrån en styrkeposition när det gällt offentliga finanser och
              arbetsmarknaden, och vi har hanterat krisen på ett ansvarsfullt
              sätt. Ett mått på detta är att vi 2010 har 50 000 fler människor
              i arbete än vi hade 2006. Ett annat mått kan man läsa om på s.
              62 i vårpropositionen. Där ser vi att om vi lägger ihop alla människor
              som lever på olika sociala ersättningar och bidrag har antalet
              minskat jämfört med 2006.
            </seg>
            <seg n="10b01e3c">
              Låt oss även ta kommuner och landsting som exempel på detta.
              När finanskrisen slog till drabbade det kommunernas skatteintäkter
              hårt. Inkomster som man räknat med försvann plötsligt. Kommunalråd
              och ekonomichefer slet sitt hår. Tidigare kriser som Sverige gått
              igenom har slagit hårt mot just vården, omsorgen och skolan. 1990-talet
              och början av 2000-talet är exempel på detta. Nu hade emellertid
              staten möjligheter att motverka nedgången. Och det gjorde vi!
              Under den här mandatperioden har vi kunnat stödja kommuner och
              landsting med sammanlagt nära 40 miljarder kronor, varav 27 miljarder
              är permanenta förstärkningar för kommunsektorn.
            </seg>
            <seg n="d65704c1">
              Trots den svåra krisen har vi klarat av att i allt väsentligt
              skydda vård, omsorg och skola. Vi har till och med utvecklat dem
              genom kortare vårdköer, fler valmöjligheter i vård och omsorg,
              kvalitetsutveckling och satsning på kunskap i skolan. Vi har bara
              sett början på resultatet av de insatser som gjorts.
            </seg>
            <seg n="bd93dba1">
              Herr talman! Debatten i dag och framöver kommer att handla om
              rättvisa. Men vad är rättvisa? När jag var liten grabb brukade
              mamma ge oss en läsk till lördagsgodiset. En av oss barn fick
              då hälla upp läsken i tre glas, och den som hällde upp fick välja
              glas sist. Så garanterades att alla fick exakt lika mycket. Det
              var rättvist på sitt sätt. Men är det den enda formen av rättvisa?
              Och är det den bästa formen av rättvisa? Det beror på.
            </seg>
            <seg n="c35b7467">
              I skolan är det inte rättvist om alla får lika mycket tid och
              engagemang från läraren. För mig är det rättvisa om den elev som
              har det svårt i matte får mer hjälp att träna upp sina mattekunskaper.
              Den som är törstig ska ha mer vatten än den som inte är törstig.
              Där ska principen inte vara att alla ska ha exakt lika mycket.
              Den som studerat vid högskola och läst till sjuksköterska ska
              rimligen ha högre lön än den som är vårdbiträde; ansvaret förändras,
              man har studieskulder och sådant. Inte heller då kan principen
              om att alla ska ha exakt lika mycket gälla.
            </seg>
            <seg n="de0e8c54">
              För mig som kristdemokrat är solidaritetsprincipen viktig. Alla
              ska ha rätt till en god levnadsstandard, och den som behöver mer
              stöd ska få det. Det är också viktigt att uppmuntra goda dygder,
              så att den som tar ansvar, arbetar hårt och vågar satsa ska kunna
              få utdelning av detta även om det sker i form av högre lön. Rättvisa
              är för mig att så långt som möjligt skapa lika förutsättningar
              för alla, att ge alla samma chans att leva sina liv, att förverkliga
              sina möjligheter och drömmar. Den rike måste självklart bidra
              med mer än den som har små marginaler.
            </seg>
            <seg n="e6a5f33b">
              Vad är då vänstersidans rättvisesyn? Det tycks vara utfallet
              som är den enda måttstocken. Ingen ska få ha mer än någon annan.
              Man bygger på ett slags avundsjukerättvisa.
            </seg>
            <seg n="2acd4b10">
              Grundläggande för en god fördelningspolitik är arbetet. Utan
              arbete finns inte förutsättningar för en god privatekonomi och
              inte heller för en god samhällsekonomi. Men arbete, oavsett om
              det är ideellt eller avlönat, fyller också ett djupare behov.
              I arbetet finner vi arbetsgemenskapen, att få vara med och betyda
              något i ett sammanhang.
            </seg>
            <seg n="8c817567">
              Herr talman! Den ekonomiska vårpropositionen visar att vi är
              på väg ut ur krisen. Vi går nu en utveckling till mötes med stigande
              sysselsättning, ökad välfärd och sunda offentliga finanser. Vi
              tar de första stegen i vårpropositionen genom att stödja flerbarnsfamiljer
              med flerbarnstillägg samt pensionärerna. Mot detta står en rödgrön
              vänsterkartell som vill möta framtiden med högre skatter på arbete,
              mindre makt över det egna livet och mer uppifrånstyrning.
            </seg>
          </u>
          <note type="speaker" n="bf8c5873">
            Anf. 34 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-2" n="1483649b">
            <seg n="1bb1d3aa">
              Herr talman! Det låter vackert. Alla ska förverkliga sina liv
              och drömmar, säger Stefan Attefall, och så borde det vara. Men
              vi lever i ett Sverige där 1,1 miljon människor lever i relativ
              fattigdom. 452 000 kvinnor lever i relativ fattigdom, och barnfattigdomen
              sprider sig. Vi har fått ungefär 79 000 fler fattiga barn i Sverige
              under dessa år.
            </seg>
            <seg n="e188cf80">
              I går kunde vi i tv se ett inslag från Stadsmissionen. Där sade
              man att det framför allt var ensamstående mammor som sökte sig
              dit, och de efterfrågade inte längre hjälp till barnens fritidsaktiviteter,
              utan framför allt ville de ha hjälp med basförnödenheter, såsom
              mat. Samma bild får jag i min hemkommun Gävle. Där är det Diakonia
              som sätter upp varningstecken och säger att det är basförnödenheter
              som numera efterfrågas.
            </seg>
            <seg n="cd4fc391">
              Det är en förskräcklig utveckling, och jag undrar hur Stefan
              Attefall ser på det. Har ni glömt eller har ni medvetet bortsett
              från att sänkt a-kassa betyder att barnen i de familjerna får
              det sämre, att det om man slänger ut människor från sjukförsäkringen
              drabbar barnen i de familjerna, att det när man tvingar människor
              att leva i fattigdom och söka socialbidrag påverkar barnen? Socialbidragen
              ökar i 90 procent av landets kommuner. Det får konsekvenser, Stefan
              Attefall, och då är det långt ifrån alla som kan förverkliga sina
              liv och drömmar.
            </seg>
          </u>
          <note type="speaker" n="1aa24a82">
            Anf. 35 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-3" n="0d8bdd83">
            <seg n="b94bdf2c">
              Herr talman! Det är självklart att det finns många människor
              som har små ekonomiska marginaler. Det finns många människor som
              har drabbats av arbetslöshet på grund av den kris som vi har gått
              igenom och fortfarande lider av. Arbete är oerhört viktigt för
              att möta detta problem.
            </seg>
            <seg n="6bcd8cf9">
              Socialbidragskostnaderna ökar. Det gör de i en lågkonjunktur
              när arbetslösheten stiger. Det följer ett ganska regelbundet mönster.
              Vad vi måste göra är att se om människor fastnar i socialbidragen,
              om det inte bara blir tillfälliga insatser. Då är det en varningssignal.
              Vi har inte sådana indikationer när vi följer utvecklingen, men
              vi måste vara oerhört vaksamma. Det gäller också arbetslösheten.
            </seg>
            <seg n="4a5d48f6">
              För att ta ett exempel: Jag debatterade ensamstående mammor med
              Thomas Östros i radion i morse. Det togs upp ett exempel med ett
              kvinnligt vårdbiträde som hade ganska små marginaler. Då konstaterade
              vi också det kan vi se i Swedbanks ekonomers undersökningar att
              den här gruppen har halkat efter övriga under 15 år. De har inte
              fått det sämre, men de har fått en långsammare utveckling än andra
              under 15 års tid. Det är också de år då Ulla Anderssons parti
              varit med och styrt Sverige. Man har exempelvis inte rört bostadsbidraget
              sedan 1996. Det är klart att vi måste titta på de här frågorna,
              med underhållsstöd och liknande saker. Vi tar ett steg i rätt
              riktning nu genom att höja flerbarnstillägget. Detta träffar en
              del av de grupper som har små marginaler.
            </seg>
            <seg n="1e981bdb">
              Kom också ihåg att den mamma som vi lyssnade på i morse på radio
              drabbas av flera hundra kronors skattehöjning om Ulla Andersson
              får bestämma. Hur skulle hon kunna få en bättre ekonomi med höjd
              skatt?
            </seg>
            <seg n="fc86fb59">
              (Applåder)
            </seg>
          </u>
          <note type="speaker" n="acc18856">
            Anf. 36 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-3" n="1483649b">
            <seg n="c59ffc32">
              Herr talman! Föreningen Sveriges Makalösa Föräldrar har en Facebookgrupp.
              Där skrev en kvinna så här när ni hade höjt flerbarnstillägget
              med 50 kronor: Om det bara vore 50 kronor som saknades vore det
              väl inga problem.
            </seg>
            <seg n="628a201b">
              Det är rätt talande, Stefan Attefall. Samtidigt som du har gett
              inkomstförstärkningar till den rikaste procenten med 3,6 miljarder
              kronor har du gett lika mycket till de 25 procent av befolkningen
              som är fattigast. Det säger rätt mycket om vilka du har prioriterat:
              inte dem med dåliga ekonomiska villkor, utan dem med väldigt höga
              inkomster. Den rikaste procenten tjänar 1 miljon kronor eller
              mer. Du har satsat lika mycket på dem som på de 25 procent som
              har lägst inkomster. Det säger en del om var era prioriteringar
              ligger, och det är inte på utrotning av barnfattigdomen, vilket
              gör mig ledsen. Jag hade förväntat mig mer av Kristdemokraterna
              i den frågan än det resultat vi ser nu. Barnfattigdomen breder
              ut sig, och vi har fått 79 000 fler fattiga barn under er regeringstid.
            </seg>
            <seg n="fc86fb59">
              (Applåder)
            </seg>
          </u>
          <note type="speaker" n="3421ec46">
            Anf. 37 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-4" n="0d8bdd83">
            <seg n="ee64cd81">
              Herr talman! Jag delar Ulla Anderssons uppfattning att vi måste
              göra mer för människor som har små marginaler. Vi måste studera
              detta oerhört noggrant och rikta insatser som verkligen träffar
              de grupperna på ett bra sätt. Vi behöver göra mer. Vi har tagit
              steg i rätt riktning, men vi behöver göra mer. Jag håller med
              om det.
            </seg>
            <seg n="4d7e40e7">
              Det intressanta är då om vi ska börja arbetet med att chockhöja
              skatten för vårdbiträdet som är ensamstående med barn och andra
              vanliga människor. Vi hade tidigare i Sverige västvärldens högsta
              skatt på låginkomsttagare. Vi har börjat vända utvecklingen, bland
              annat tack vare jobbskatteavdraget. Det kan inte vara rätt recept
              att höja skatten. I stället måste vi öka insatserna för att hjälpa
              de här grupperna, titta över de olika stödsystem vi har och också
              självklart se till att vi fortsätter att sänka skatten för människor
              med små inkomster.
            </seg>
            <seg n="e34f0086">
              Ulla Andersson och vänstersidan bollar med statistik. Det visar
              sig att en inkomsttagare med 25 000 kronor per månad blir höginkomsttagare
              i er statistik. Vanliga heltidsarbetande människor har fått en
              rejäl skattesänkning. Vårdbiträdet har fått en månadslön extra.
              Det ska vi inte ta ifrån dem. Vi måste göra mer för att hjälpa
              dem.
            </seg>
            <seg n="fc86fb59">
              (Applåder)
            </seg>
          </u>
          <note type="speaker" n="9e8589aa">
            Anf. 38 ULLA ANDERSSON (v):
          </note>
          <u who="ulla_andersson_78e8c0" xml:id="i-5284784eb1aaad15-0" n="1483649b" next="i-cc3b5acd50c1dea9-0">
            <seg n="7023eb52">
              Herr talman! Vi är fortfarande i den djupaste kris vi har varit
              i sedan 30-talet. Vi ser hur arbetslösheten biter sig fast på
              höga nivåer, framför allt långtidsarbetslösheten. I det läget
              väljer regeringen med denna vårproposition att ge ett rakt besked
              till landets arbetslösa. Det finns bara ett problem, och det är
              att ni inte söker jobb hårt nog. Det är det enda svar Anders Borg
              har. De enda konkreta åtgärder som man är beredd att ta till är
              att ytterligare höja straffbeskattningen av de arbetslösa och
              att uppmana dem att söka ännu fler jobb som inte finns.
            </seg>
            <seg n="3fbda8e2">
              Det vi behöver är fler jobb att söka. I Gävleborg, där jag bor,
              har vi 18 000 arbetslösa som har 300 jobb att söka. Det går alltså
              60 arbetslösa på varje jobböppning. Hur mycket regeringen än drar
              ned på deras veckobudget, hur desperat deras situation än blir,
              kan de ändå inte trolla fram fler jobb genom att söka fler.
            </seg>
            <seg n="c60ca5d2">
              För att prata om arbetslinjen måste vi prata om att det ska finnas
              jobb att söka. Då handlar det inte om att fördjupa klyftorna,
              utan om att se att fler jobb går hand i hand med ökad jämlikhet.
            </seg>
            <seg n="fba69121">
              Sverige har länge satsat på att se till att det finns barnomsorg
              med hög kvalitet, så att föräldrarna kan arbeta. Där behöver vi
              bygga vidare. En satsning på barnomsorg på kvällar, nätter och
              helger betyder fler jobb att söka i förskolan och fler föräldrar
              som kan arbeta. Det ger både större jämlikhet och fler i arbete.
            </seg>
            <seg n="f4dc0fe8">
              Vi behöver lösa bostadsbristen och trångboddheten. Sådana satsningar
              sätter byggnadsarbetare i jobb och skapar en arbetsmarknad där
              folk inte hindras från att ta jobb för att det saknas hyresrätter.
              Det ger både större jämlikhet och fler i arbete.
            </seg>
            <seg n="96caa137">
              Det finns inte utbildningsplatser så det räcker. Massor av unga
              människor får nej när de önskar utbilda sig till det de vill bli,
              trots att vi vet att det är där jobben kommer att komma. Satsningar
              på fler platser betyder att fler anställs för att utbildas och
              att fler kan jobba på sikt. Återigen: Det ger både större jämlikhet
              och fler i arbete.
            </seg>
            <seg n="97a44e8f">
              Den här sortens jobbprogram sattes i gång i en rad länder när
              krisen bröt ut. Men här i Sverige fortsatte regeringen med sitt
              invanda schema: skattesänkningar framför allt. Det är ett viktigt
              skäl till att EU-länderna i stort har klarat krisen betydligt
              bättre än Sverige.
            </seg>
            <seg n="9210c05b">
              För oss rödgröna är jobben och rättvisan i fokus. Det vi kan
              se efter fyra år med borgerlig regering är att det som har varit
              i fokus är fördjupade klyftor, inte jobben. Vilka jobb är det
              egentligen Anders Borg har brytt sig om? Det är inte byggjobben.
              Till skillnad från många andra länder har inte Sverige svarat
              på krisen genom byggande av nya bostäder, upprustning av skolor
              eller något sådant. Nej, ni sänkte skatten i stället. Det är inte
              välfärdsjobben. Över hela landet har det sagts upp förskollärare,
              lärare och undersköterskor, vilket i sin tur har förvärrat krisen.
              25 000 har förlorat jobben på grund av att regeringen har vägrat
              skjuta till de pengar som behövs. Ni sänkte skatten i stället.
            </seg>
            <seg n="8979953f">
              Det enda Anders Borg har brunnit för under de här fyra åren är
              ett par tusen städjobb som skapas genom att man subventionerar
              de rikas städning. Det finns ingen ända på hur stor potential
              regeringen ser där. Till det har det alltid funnits pengar.
            </seg>
            <seg n="4841f036">
              Vi håller på att bygga ett mycket djupt klassamhälle i Sverige.
              Andelen föräldrar utan arbete som lever under fattigdomsgränsen
              i Sverige är i dag högre än EU-genomsnittet. Inkomstskillnaderna
              mellan kvinnor och män har ökat med över 12 000 kronor per år.
              Andelen fattiga uppgår nu till 1,1 miljon människor och har ökat
              med en kvarts miljon under denna mandatperiod. Framför allt är
              det andelen fattiga kvinnor som ökar. Var fjärde ensamstående
              mamma lever under fattigdomsgränsen, och barnfattigdomen breder
              ut sig. En ensamstående mamma skrev på Facebook när flerbarnstillägget
              kom: Om det bara vore 50 kronor som saknades skulle jag inte ha
              några problem.
            </seg>
            <seg n="99a8c399">
              För den som ser det här på nära håll är det uppenbart vilken
              signal den här regeringen skickar. Man sänker skatterna med 100
              miljarder, samtidigt som 100 000 personer förlorar sina jobb,
              sjuka slängs ut från sjukförsäkringen, lärare sägs upp och förskolegruppernas
              storlek ökar. Sedan höjer de flerbarnstillägget med 50 kronor.
            </seg>
            <seg n="da39c7cd">
              De 10 procent som är rikast har fått större inkomstförstärkningar
              än över halva Sveriges befolkning har fått tillsammans. Det är
              detta Moderaterna nu ska försöka paketera om med sin moderna nysvenska
              och kalla rättvisa på riktigt. Vi får en nyliberal teori om att
              smulorna från de rikas bord ska trilla ned och nå även dem med
              mindre inkomster. Det som blir över på gottebordet ska även småfolket
              få ta del av på nåder.
            </seg>
          </u>
          <note n="68351f6a">
            Halleluja, utropar då Kristdemokraterna i kör! Länge leve verkligheten
            folk!
          </note>
          <u who="ulla_andersson_78e8c0" xml:id="i-cc3b5acd50c1dea9-0" n="1483649b" prev="i-5284784eb1aaad15-0">
            <seg n="177436b7">
              Vi har sett fyra år av tydlig, klar och medveten klasspolitik.
              Det är samma politik som ska bestå och förstärkas enligt Anders
              Borg i tidningen Riksdag &amp; Departement nyligen. För klyftornas
              allians är klyftor inte bara försvarbara. Jag skulle vilja säga
              att de är eftersträvansvärda.
            </seg>
            <seg n="9111f7cc">
              Att leva under ständig ekonomisk press och månad efter månad
              gå med en klump i magen med oro över om pengarna ska räcka till
              både mat och hyra är oerhört tärande både för hälsa och vardagen,
              och det påverkar både vuxna och barn. Ett sådant samhälle innebär
              att alla inte kan få chansen att ge järnet i livet. Ekonomiska
              framgångar byggs genom jämlikhet och inte genom fattigdom och
              klyftor.
            </seg>
            <seg n="b46a26cf">
              Boken Jämlikhetsanden , som har gått igenom den samlade forskningen
              på området, visar mycket tydligt att nästan alla sociala problem
              är mindre i jämlika länder än i samhällen med stora klyftor. Det
              gäller inte bara för de lågavlönade, utan de högavlönade mår bättre
              i jämlika samhällen. Det är mindre mentala problem, mindre alkohol-
              och missbruksproblem, mindre fetma, mindre kriminalitet, och till
              och med skolresultaten är bättre.
            </seg>
            <seg n="bdab4e0f">
              I boken tar författaren upp stressen som avgörande förklaringsfaktor
              till varför människor mår dåligt av ojämlikhet. Vad händer när
              man har en regering som inför straffskatt på att bli sjuk och
              att förlora jobbet? Vi vet vad resultatet har blivit. Människor
              känner skam över att inte längre ha något jobb att gå till. Människor
              känner skuld över att inte kunna arbeta på grund av cancerdiagnos.
            </seg>
            <seg n="da6daf0b">
              Det betyder något för oss alla och hur vi tänker när regeringen
              pekar ut människor som fuskare och smitare samtidigt som de verkliga
              skurkarna kan fortsätta med sina skattebrott. Vi i De rödgröna
              har en enkel princip. Vi ser till att lägga fram förslag som leder
              till mer jämlikhet i samhället.
            </seg>
            <seg n="9e5897e2">
              Vi vill ha ett samhälle där människor ser varandra i ögonen och
              tar varandra i handen. Det behövs en grundlig uppgörelse med hela
              det sätt att tänka som regeringen har etablerat, där misstänksamhet
              mot den som hamnar i svårigheter är ledstjärnan. Vi vill bygga
              ett samhälle på förtroende mellan människor.
            </seg>
            <seg n="78a20962">
              I dag på morgonen har hundratusentals föräldrar lämnat över ansvaret
              för sina allra bästa, sina ögonstenar, sina barn till förskolor
              och skolor. Då borde också personalen ha de allra bästa förutsättningar
              att ta hand om dem och ge dem den bästa utvecklingen. Där är vi
              inte i dag, långt ifrån.
            </seg>
            <seg n="d987d71f">
              Vänsterpartiets huvudprojekt är att bygga världens bästa välfärd
              och göra det utan vinstintressen. Vi behöver ge varje barn de
              bästa förutsättningarna att utvecklas. Vi behöver en sådan kvalitet
              i äldreomsorgen att vi alla kan åldras utan oro. Det gör att vi
              prioriterar fler anställda framför skattesänkningar. Vi vill ge
              de anställda ett ordentligt inflytande över sitt arbete och hålla
              vinstintressena borta.
            </seg>
            <seg n="60a70b1c">
              Du ska kunna veta att läkaren som behandlar dig inte har några
              företagsekonomiska intressen utan bara ditt bästa för ögonen.
              Du ska kunna veta att apoteket du går till ger dig den medicin
              du behöver och inte den medicin som de har störst vinstmarginal
              på. Du ska veta att de du möter inte är där för att tjäna pengar
              på dig utan för din skull.
            </seg>
            <seg n="84c73f1b">
              Det behövs stopp för privatiseringar och fler anställda i förskola,
              skola, sjukvård och äldreomsorg. Det är en kassaskåpssäker investering.
              Det ger bättre kvalitet inom de områden som människor efterfrågar
              samtidigt som det skapar jobb, arbetslösheten pressas tillbaka
              och pengarna stannar i det offentliga. Det är kassaskåpssäkert.
              Det ger både större jämlikhet och fler i arbete.
            </seg>
            <seg n="0c404035">
              Herr talman! Framtiden ligger i jämlikhet och i rätten att kunna
              säga ifrån utan att förlora jobbet. Den ligger i arbetsplatser
              där de anställdas åsikter väger tungt. Den ligger i att varje
              elev ska få uppmärksamhet från läraren. Den ligger i att vi ser
              till att alla i Sverige har ett kvalificerat yrke. Den ligger
              i att alla har rätt till vård på samma villkor.
            </seg>
            <seg n="d226895b">
              Vi rödgröna vill bygga ett samhälle baserat på solidaritet och
              förtroende mellan människor, ett samhälle som håller ett fast
              tag om att vi människor är både sköra och starka på samma gång.
              Ett samhälle som slår på de arbetslösa kommer bara att förstöra
              sin framtid.
            </seg>
            <seg n="7629dbe0">
              Tage Danielsson sade: Det behövs tusen droppar för att hålla
              varenda droppe oppe. Vi rödgröna kommer att kämpa för varenda
              droppe.
            </seg>
          </u>
          <note type="speaker" n="ea42dfec">
            Anf. 39 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-3" n="62f47dd2">
            <seg n="08b1c995">
              Herr talman! Rättvisa och sammanhållning präglar ett bra samhälle.
              Nu har vi år efter år fått höra att den här regeringen medvetet,
              systematiskt och kraftfullt ökar orättvisorna.
            </seg>
            <seg n="000e3c5e">
              Vi ser resultatet. Vi har haft en kris, den värsta sedan depressionen.
              Sverige har de minsta ekonomiska skillnaderna i Europa och den
              lägsta risken för fattigdom. Det är vad vi har sett under krisåren.
              Vi har gjort vårt yttersta. Vi har hållit uppe arbetslinjen. Vi
              har satsat på kunskap och på välfärd.
            </seg>
            <seg n="1fc1b2ef">
              Vänsterpartiet är det parti som är mest utrerat vänster. De vill
              inte bara avveckla arbetslinjen utan är angelägna om att också
              avveckla kunskapslinjen. Det är Vänsterpartiets signum. Jag tror
              att de kommer att misslyckas med rättvisan.
            </seg>
            <seg n="ea7fa3f7">
              Det finns en del att minnas. Det finns en fördelningspolitisk
              bilaga till budgeten. Det är de rödgrönas litania. Där man kan
              nämligen läsa om hur det var 19982006. Förmögenhetskoncentrationen
              gick upp 20 procent 19982006, och inkomstspridningen gick upp
              20 procent.
            </seg>
            <seg n="88a6148b">
              Det enda mått man kan hitta som förbättrats för de ekonomiskt
              marginaliserade minskade med en eller två tiondelar för att sedan
              fortsätta att minska från 9,7 till 8,8 under vår period. Det enda
              mått man minskade lyckades vi bättre med.
            </seg>
            <seg n="0193731a">
              Jag har en fråga till Ulla Andersson. Om man nu skulle få en
              rödgrön regering, är det då viktigast att öka förmögenhetskoncentrationen
              med ytterligare 20 procent, eller är det allra viktigast att öka
              inkomstspridningen med ytterligare 20 procent?
            </seg>
            <seg n="2f1a06cc">
              Är det själva målet när ni avvecklar arbetslinjen genom att köra
              jobbstoppspolitiken, eller är det det som är kärnan som ni vill
              uppnå när ni vill avveckla kunskapslinjen? Vad är viktigast, Ulla
              Andersson, att förstärka förmögenhetskoncentrationen eller att
              öka inkomstspridningen?
            </seg>
            <seg n="13879b84">
              Det är där ni var riktigt framgångsrika när ni förde er klasspolitik
              och drev in klyftorna in Sverige.
            </seg>
          </u>
          <note type="speaker" n="51e07e84">
            Anf. 40 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-4" n="1483649b">
            <seg n="eb956bdc">
              Herr talman! Det är riktigt att vi inte lyckades hålla den trenden
              stången förra mandatperioden. Det kommer vi inte att återupprepa.
              Det ni däremot har gjort, Anders Borg, är att ni har fördubblat
              den trenden på två år. Ni har gett lika mycket till de 10 procent
              rikaste som de 60 procent av befolkningen som har lägst inkomster
              har fått.
            </seg>
            <seg n="3cbb90ca">
              Om vi tittar på de rödgröna alternativen från i höstas kan vi
              se att alla tre alternativen har fler jobb än regeringens. Det
              är fler utbildningsplatser, man satsar mer på utbildning än vad
              regeringen har gjort, och man har en bättre inkomstfördelning.
            </seg>
            <seg n="6aa5becb">
              Det är tydligt vilken linje det rödgröna alternativet står för.
              Det är fler jobb, ökad rättvisa och samtidigt något som Moderaterna
              totalt har glömt bort att man har ett ansvar för, nämligen en
              bättre miljö- och klimatomställning.
            </seg>
            <seg n="e60f3a79">
              Om du inte vet det, Anders Borg, kan jag tala om för dig att
              man om man tar täten i en miljö- och klimatomställning också skapar
              många nya framtidsjobb. Ökar man sysselsättning och pressar ned
              arbetslöshet så ökar också jämlikheten. Fler jobb, och ökad jämlikhet.
              Det är en tydlig rödgrön linje som står i konstrast till den stockblå
              politiken.
            </seg>
          </u>
          <note type="speaker" n="1658a70b">
            Anf. 41 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-4" n="62f47dd2">
            <seg n="cd75c481">
              Herr talman! Rättvisa och sammanhållning, förmögenhetskoncentration
              och inkomstspridning där har vi resultaten av vänsterpolitiken
              när man tar bort arbetslinjen och drar ned kunskapslinjen och
              därför inte kan prioritera välfärden.
            </seg>
            <seg n="1c7981db">
              Ulla Andersson nämnde här häpnadsväckande nog inkomstspridningen.
              Den steg från 0,23 från 1998 till 0,28 år 2006. Det är det viktigaste
              måttet vi har. Det ligger nu på 0,28. Under vänsteråren steg det
              med 20 procent. Enligt den statistik vi har fram till år 2008
              ligger den still. Det var tidigare 20 procents ökning. Förmögenhetskoncentrationen
              steg häpnadsväckande nog med 20 procent 19982006. Den har minskat
              från 2006 till 2008.
            </seg>
            <seg n="c11811d6">
              På dessa områden kan vi se resultatet alldeles tydligt när man
              vänder politiken på huvudet, kör jobbstopp mot arbetslinjen, när
              man inte kan prioritera välfärden för att man har slösat bort
              resurserna på bidragspolitiken och när man säljer ut kunskapspolitiken.
              Hur får vi social rörlighet i ett samhälle? Kunskap, kunskap och
              kunskap.
            </seg>
            <seg n="0a8f4631">
              Vänsterpartiet är ett parti för klyftor eftersom man inte har
              en arbetsmarknadspolitik och en kunskapspolitik.
            </seg>
          </u>
          <note type="speaker" n="7b5243ae">
            Anf. 42 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-5" n="1483649b">
            <seg n="68103b2c">
              Herr talman! Om jag var Anders Borg skulle jag inte ta så stora
              ord i min mun. Ni har gynnat den procent av befolkningen som tjänar
              1 miljon eller mer och gett dem 3,7 miljarder i inkomstförstärkningar.
              Det är lika mycket som de 25 procent av fattiga tillsammans får
              att dela på. Ni väljer att subventionera städning i rikas hem
              på Djurgården och på Östermalm, medan ni låter 25 000 arbetstillfällen
              i vård, skola och omsorg försvinna. Ni har inte råd att stoppa
              in pengar till välfärden, för ni prioriterar skattesänkningar
              för dem som redan har det väldigt gott ställt. 10 procent har
              fått lika mycket som de 60 procenten fattigaste, och vi har 1,1
              miljon fattiga människor.
            </seg>
            <seg n="1d59389b">
              Om jag vore du skulle jag skämmas över att stå här och säga att
              vi inte skulle ha en politik för jobb. Alla vi tre partier har
              budgetar som vi har presenterat i höstas som alla tre leder till
              fler jobb än vad ni har lyckats åstadkomma under den här mandatperioden.
              Ni har pressat fram en kraftigt ökad arbetslöshet. Här har vi
              väldigt mycket att göra de kommande fyra åren.
            </seg>
          </u>
          <note type="speaker" n="cf73b63f">
            Anf. 43 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-5" n="38a4fc05">
            <seg n="6f45d174">
              Herr talman! Ulla Andersson och Vänsterpartiet har dragit det
              längsta strået. Det framgångsrika och uppskattade RUT-avdraget
              ska avskaffas.
            </seg>
            <seg n="c615d482">
              Tack vare RUT-avdraget har många nya företag och arbetstillfällen
              skapats i branschen för hushållsnära tjänster. I dag är över 11
              000 personer anställda i branschen för hushållsnära tjänster.
              Avskaffas RUT-avdraget förlorar minst hälften av dem sina jobb
              som en direkt följd av det.
            </seg>
            <seg n="881931c6">
              Thomas Östros raljerade i sitt anförande över en utvidgning av
              den här branschen som faktiskt gjorts i Finland och ställde det
              mot jobb i läkemedelsindustrin. Centerpartiet klarar av att skapa
              förutsättningar för jobb både i tjänstebranschen för hushållsnära
              tjänster och i läkemedelsindustrin. Vi har träffat läkemedelsindustrin,
              och våra regionala samordnare, det centerpartistiska underifrånarbetet,
              har fått i uppdrag att koordinera insatser lokalt och regionalt.
              Men vi ställer inte olika branscher mot varandra. Det är det viktiga.
            </seg>
            <seg n="7dd98610">
              Min fråga till Ulla Andersson är: Varför vill ni slå undan benen
              för branschen hushållsnära tjänster? Varför vill ni skicka ut
              de många gånger kvinnor som har kommit in från arbetslöshet och
              finns i den här branschen, som har kommit in från svartjobb? De
              har nu vita jobb, får pensionspoäng och en trygghet. Varför vill
              ni slå undan benen på dem?
            </seg>
          </u>
          <note type="speaker" n="8ee32272">
            Anf. 44 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-6" n="1483649b">
            <seg n="c9ef12d9">
              Herr talman! Det vi gör, Roger Tiefensee, är framför allt att
              satsa på fler städjobb i skolor och sjukvård. Vi ser väldigt stora
              behov där. Och varje jobb som RUT-avdraget har skapat skulle kunna
              ge två fler städjobb i sjukvård och skolor. Det är lite olika
              prioriteringar vi gör. Jag tycker att det är rätt orättvist att
              min mamma som själv städar hemma ska betala högre skatt än vad
              någon som har städhjälp på Östermalm gör, som väljer att anlita
              en städfirma.
            </seg>
            <seg n="24e7370c">
              Du låter lite som en Almegamegafon när du står här, för vi ska
              komma ihåg att i verkligheten har ju inte den här reformen alls
              lett till de siffrorna. Man skulle kunna säga att varje jobb som
              har skapats på det här sättet, om man nu ska räkna på ett sådant
              sätt, har kostat ungefär 800 000 kronor. Och jag tror inte, till
              skillnad från Roger Tiefensee, att man kan subventionera en viss
              bransch. Det är inte hållbart i förlängningen. Ska vi då fortsätta
              att pumpa in nya skattepengar i just den här branschen? Hur många
              blir då städföretag, hoppar undan och kallar sig städföretag?
            </seg>
            <seg n="e8d052c3">
              Jag måste säga att jag verkligen blir orolig när jag hör Maud
              Olofsson, som till och med tycker att man ska få skatteavdrag
              för att gå ut med hunden. Betyder det att min dotter, som har
              två mopsar som jag verkligen tycker om, om hon skulle anlita någon
              för att gå ut med de två hundarna skulle betala mindre skatt än
              någon som inte har hundar? Är det rätt använda skattepengar när
              vi ser stora behov i välfärden?
            </seg>
            <seg n="a6576978">
              Jag ser stora behov i förskolan. Vi har större förskolegrupper
              i dag än vad vi hade för fyra år sedan. Där borde vi i stället
              lägga pengarna.
            </seg>
          </u>
          <note type="speaker" n="fd843aaa">
            Anf. 45 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-6" n="38a4fc05">
            <seg n="8cae8596">
              Herr talman! Ulla Andersson nämner hela tiden förortskommuner
              till Helsingfors i sina exempel. 4 000 personer i Gävleborg, Ulla
              Anderssons hemlän, utnyttjade hushållstjänstavdraget mellan juni
              2009 och mars i år. Det här är en reform som ger möjligheter i
              vardagen livspusslet blir lättare att få ihop men den ger också
              jobb, och jag föraktar inga jobb.
            </seg>
            <seg n="12982100">
              Nu ställer Ulla Andersson, precis som Thomas Östros, jobb i olika
              branscher mot varandra. Thomas Östros sade i sitt anförande att
              varje arbetad timme är viktig och värdefull, och jag tycker det,
              också i praktiken. Därför ställer inte jag olika branscher och
              olika jobb mot varandra. Det är oerhört viktigt att skapa fortsatta
              förutsättningar för att hushållstjänstbranschen ska kunna växa,
              precis som det är viktigt att skapa förutsättningar för läkemedelsindustrin
              och annan industri, precis som det är viktigt att skapa förutsättningar
              för jobb i kommunerna.
            </seg>
          </u>
          <note type="speaker" n="bdaa3efe">
            Anf. 46 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-7" n="1483649b">
            <seg n="95ae26e2">
              Herr talman! Nej, jag ställer inte heller jobb mot varandra.
              Jag säger bara att det är mer nödvändigt att använda de här pengarna
              på annat håll. Roger Tiefensee säger att 4 000 personer i Gävleborg
              har använt RUT-avdraget. Det betyder att 253 000 personer inte
              har gjort det.
            </seg>
            <seg n="973ad9f9">
              Jag har nyligen åkt runt i mitt hemlän och besökt förskolor,
              och jag måste säga att jag har träffat fantastisk personal som
              gör ett otroligt arbete. Men vilka förutsättningar får man när
              man har 26 barn i en grupp, när man har 23 barn i ett och samma
              rum? Vore det inte lite bättre att använda en del av de här pengarna
              till att förstärka förskolan eller till att skapa fler städjobb
              i sjukvården? Både du och jag har sett ett flertal tv-reportage
              om att det har slagits larm om den dåliga städningen på sjukhusen.
              Vi kan använda pengarna där i stället. Då skapar vi fler jobb
              och till och med jobb som är billigare att skapa, så att vi får
              ut mer av pengarna och samtidigt stärker kvaliteten i välfärden.
            </seg>
            <seg n="cffd807f">
              Valet är enkelt för mig. Jag prioriterar stärkt kvalitet i välfärden
              framför att någon på Östermalm ska få skatterabatt för sin städning.
              Så är det.
            </seg>
          </u>
          <note type="speaker" n="f0d1e76b">
            Anf. 47 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-7" n="62f47dd2">
            <seg n="166c7c7d">
              Herr talman! Med anledning av det som Ulla Andersson sade här
              i den senaste repliken kan jag påminna dem som lyssnar och tittar
              på detta att det är Socialdemokraterna och Vänsterpartiet som
              styr i Gävleborg, så om prioriteringen är den som Ulla Andersson
              förespråkar tillämpas den inte hemma.
            </seg>
            <seg n="da433e1d">
              Jag tror att RUT-frågan måste penetreras något ytterligare, därför
              att vi måste se på den praktiska konsekvensen i oktober 2010 om
              ni skulle vinna valet. Då skulle 11 00012 000 personer kastas
              ut i svartarbete eller arbetslöshet. Det går inte att komma ifrån.
              Och det är i huvudsak kvinnor som skulle kastas ut och i väldigt
              stor utsträckning, kanske hälften, med invandrarbakgrund, det
              vill säga just de grupper som Ulla Andersson i alla andra sammanhang
              lyfter fram. Det är precis de som med kirurgisk precision skulle
              drabbas av den politik som Ulla Andersson vill förverkliga.
            </seg>
            <seg n="830d0127">
              Låt mig också påpeka att de här personerna många gånger har kollektivavtal.
              Jag vill inte påstå att Kommunalarbetareförbundet ställer upp
              särskilt mycket för dem i den offentliga debatten, men de har
              kollektivavtal. Det är inget konstigt. Det finns också väldigt
              många kvinnliga företagare som har startat de här företagen. Det
              finns också en hel del barn som betalar till exempel för städning
              hos sina åldriga föräldrar.
            </seg>
            <seg n="b9c9eef7">
              Detta vill Ulla Andersson avskaffa. 11 00012 000 personer kastas
              ut i svartarbete eller arbetslöshet i oktober om ni vinner valet.
            </seg>
          </u>
          <note type="speaker" n="391ed7a5">
            Anf. 48 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-8" n="1483649b">
            <seg n="b396a81f">
              Herr talman! Först skulle jag vilja säga att Kommunalarbetareförbundet
              är ett himla bra förbund som verkligen kämpar för att förbättra
              kvinnors vardag och villkor.
            </seg>
            <seg n="d050111c">
              Ja, Carl B Hamilton, det finns svartarbete inom väldigt många
              branscher. Vi vet att det finns inom taxinäringen, inom restaurangbranschen,
              inom verkstadsföretag och så vidare. Ska vi skattesubventionera
              var enda en av dessa branscher? Menar du det? Sedan när tycker
              Folkpartiet att det är rätt att skattesubventionera vissa branscher?
              På vilket sätt är det hållbart ekonomiskt i ett samhälle? Varför
              är det just den branschen som i så fall ska subventioneras och
              inte de andra?
            </seg>
            <seg n="8a39c6fd">
              Jag har väldigt svårt att få detta att gå ihop. Den här reformen
              kostar pengar och används framför allt av dem med höga inkomster.
              Vi skulle kunna använda de här pengarna på ett mycket bättre sätt
              och skapa fler arbetstillfällen. Som jag sade tidigare till Roger
              Tiefensee har det kommit alarm på alarm om att våra sjukhus städas
              för dåligt. Kan vi inte använda de här pengarna för att se till
              att det blir bättre städat hos människor som ligger sjuka i stället
              för hos människor som har det gott ställt? Jag tycker att det
              valet är ganska enkelt. Jag beklagar att inte Carl B Hamilton
              gör det.
            </seg>
            <seg n="a37dd0d0">
              Det kanske är så att Folkpartiet har slagit in på en ny linje.
              Man har slutat försvara socialförsäkringarna och slåss i stället
              för skattesubventionerade branscher.
            </seg>
          </u>
          <note type="speaker" n="4ab34428">
            Anf. 49 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-8" n="62f47dd2">
            <seg n="7f05007a">
              Fru talman! Jag ska lämna detta med RUT. Jag tror att jag med
              gott samvete och i trygg förvissning kan överlämna till lyssnarna
              och tittarna att avgöra vem som vann den här duellen.
            </seg>
            <seg n="bc7caf9c">
              Nu ska jag tala om någonting som Ulla Andersson hela tiden talar
              om, nämligen kommuner och landsting. Jag vill ställa en fråga
              till Ulla Andersson. Kan välfärden bestå i att vi alla anställer
              varandra i kommuner och landsting? Eller vem är det som betalar?
              Vems pengar är det vi tar?
            </seg>
            <seg n="9b3a10fc">
              Jag förstår att Ulla Andersson inte är kommunist, men Ulla Andersson
              talade om klassamhället tidigare. Då är min fråga: Är Ulla Andersson
              marxist? Det är en viktig fråga att få svar på. Hela föreställningsvärlden
              inom marxismen är ju att företagare är utsugare. Vem är det då
              som ska betala den offentliga sektorn? Är det de här utsugarna
              och de utsugna? Är Ulla Andersson marxist?
            </seg>
          </u>
          <note type="speaker" n="62126abc">
            Anf. 50 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-9" n="1483649b">
            <seg n="f32da377">
              Fru talman! Antingen finansierar vi välfärden tillsammans genom
              skatter och fördelar det rättvist skatt betalar man ju efter bärkraft,
              i alla fall var det så innan ni tillträdde eller också finansierar
              vi den välfärd vi var och en behöver genom avgifter, och både
              du och jag vet att det slår oerhört orättvist.
            </seg>
            <seg n="02ba289d">
              Vi vill alla ha en bra välfärd. Det säger alla människor som
              jag möter i alla fall. Då säger man sig också vara beredd att
              betala för den. Man vet vad konsekvenserna blir om man fortsätter
              på den linje som har påbörjats där vi har förlorat 25 000 välfärdsarbeten.
              Det betyder att väldigt många barn har fått en sämre vardag och
              att väldigt många äldre har fått en sämre hemtjänst på grund av
              att ni har prioriterat skattesänkningar i stället för pengar till
              kommunerna. 25 000 välfärdsjobb har försvunnit under det senaste
              året.
            </seg>
            <seg n="9c1a9b3d">
              Ni skulle kunna välja att säga i dag: Vi kommer med pengar till
              er så att ni kan rädda de jobb som nu riskerar att gå förlorade.
            </seg>
            <seg n="10e767c0">
              I stället har ni i den är propositionen sagt att den här utvecklingen
              kommer att fortgå. Ni tar inget ansvar för att se till att välfärdens
              kvalitet stärks eller åtminstone hålls kvar på den nuvarande nivån.
            </seg>
          </u>
          <note type="speaker" n="6ef1aefa">
            Anf. 51 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-5" n="0d8bdd83">
            <seg n="d2a4040f">
              Fru talman! Jag måste erkänna att jag också har blivit nyfiken.
              Vi fick inget svar på frågan om Ulla Andersson är marxist eller
              inte, men det kanske kommer. Man vet aldrig.
            </seg>
            <seg n="48d6d06a">
              Jag tycker att det replikskifte som Anders Borg hade med Ulla
              Andersson var intressant. Det handlade om hur inkomstspridningen
              och förmögenhetskoncentrationen hade ökat under de år då Ulla
              Andersson var en del av regeringsunderlaget och då Ulla Andersson
              satt och förhandlade om varenda budget och många andra propositioner.
              Det illustrerar faktiskt en ganska viktig sak, och det är att
              retorik och tal om rättvisa inte alltid blir rättvisa i praktiken
              därför att man har fel instrument. Man har fel analys av verkligheten,
              och man vidtar fel åtgärder.
            </seg>
            <seg n="591744a3">
              Problemet med Vänsterns rättvisesyn är att det är utfallet i
              det statiska ögonblicket som är i fokus och inte vilka drivkrafter
              som vi skapar i ett samhälle, vilka öppningar vi skapar för människor,
              hur vi får människor och företag att utvecklas, hur vi skapar
              arbete och hur mekanismerna ser ut i ett samhälle. Den analysen
              saknar Ulla Andersson fullständigt. Det är därför hög retorik
              om rättvisa i praktiken blir ökad inkomstspridning och ökad förmögenhetskoncentration.
            </seg>
            <seg n="b55581e0">
              Men det handlar inte bara om det. Sveriges statsfinanser är bland
              de starkaste i hela västvärlden även efter den här krisen. Vi
              gick in i den här krisen utifrån en styrkeposition. Det beror
              självfallet delvis också på vad som gjordes före valet 2006 men
              också på hur vi hanterade situationen efter valet 2006. Det här
              bygger på många av de regelverk vi har byggt upp kring ekonomin,
              men det är sådant som Ulla Andersson vill rasera. Och inte nog
              med det, utan Ulla Andersson ville i varje ögonblick under den
              här krisen använda mer pengar till allting tidigare än regeringen.
              Hade vi lytt Ulla Andersson och hennes partikamrater hade vi också
              ägt en bilfabrik i Trollhättan just nu.
            </seg>
            <seg n="7086e265">
              Varför vill du rasera de ekonomisk-politiska regelverken som
              betyder så mycket för de goda offentliga finanserna?
            </seg>
          </u>
          <note type="speaker" n="7660dfef">
            Anf. 52 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-10" n="1483649b">
            <seg n="b10ef1c4">
              Fru talman! Jag tycker att det resultat vi lämnade efter oss
              efter den förra mandatperioden med 70 miljarder i överskott är
              talande nog när det gäller det sista påståendet.
            </seg>
            <seg n="cbcde2c1">
              Jag skulle vilja säga så här till dig, Stefan Attefall: Jag tror
              att detta med drivkrafter handlar om människosyn. Jag tror inte
              att människor blir friska av att slängas ut från sjukförsäkringen
              eller för att ni har bestämt ett antal dagar man får vara sjuk.
              Jag tror inte att människor mår bättre genom att få sämre ekonomi.
              Jag tror inte heller att de 18 000 arbetslösa hemma i mitt län
              som har 300 jobb att dela på mår bättre av att a-kasseersättningen
              är sänkt. Jag tror inte att de söker fler jobb på grund av det.
              Jag tror inte heller att det blir fler jobb på grund av det. Jag
              tror faktiskt inte heller att de som har tvingats att lämna a-kassan
              under er politik mår bättre.
            </seg>
            <seg n="35d5201a">
              Du och jag ser lite olika på drivkrafter. Jag tror på jämlikhet.
              Jag tror på trygghet. Jag tror att vi ska ha trygghetssystem som
              omhuldar människor och som ger dem möjligheter. Om de förlorar
              jobbet ska de känna att de har en viss ekonomisk trygghet, att
              de kan utbilda om sig och söka nya jobb och ändå ha det rätt bra.
              De ska kunna bo kvar i sitt hus med sina barn.
            </seg>
            <seg n="535c0316">
              Jag tror att det är viktigare än att se till att man får en halverad
              inkomst om man förlorar jobbet, vilket ni har åstadkommit under
              den här krisen. Alla de i fordonsindustrin som har förlorat jobben
              har fått nästan en halvering av inkomsten. Det är dåligt för individen,
              men det är också dåligt för samhällsekonomin. Då minskar ni ju
              efterfrågan i ekonomin.
            </seg>
            <seg n="a437873f">
              Jag tror på jämlikhet, och jag tror på trygghet. Jag tror inte
              på att jaga människor med sänkta ersättningar i a-kassan och sjukförsäkringen.
              Jag tror varken att det blir fler jobb eller att människor blir
              friskare av det, snarare tvärtom.
            </seg>
          </u>
          <note type="speaker" n="101141a1">
            Anf. 53 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-6" n="0d8bdd83">
            <seg n="9ce846e2">
              Fru talman! Det var inte många korrekta beskrivningar som Ulla
              Andersson gav av hur verkligheten ser ut. Det var fragment av
              korrekta beskrivningar, men vi kan lämna det åt sidan.
            </seg>
            <seg n="142e5ecf">
              Vi har olika syn på drivkrafter och hur jobb skapas i ekonomin.
              Du kanske har en marxistisk syn på detta jag vet inte men jag
              har den synen att företagsamhet bygger på att det finns människor
              som vill satsa. De får en ekonomisk utdelning av detta, de upplever
              att de kan förverkliga en god idé, de anställer människor och
              de människorna får pengar som de kan köpa saker och ting för.
              Sedan kanske de kommer med goda idéer och startar företag eller
              försörjer sig själva och sina nära och kära på annat sätt.
            </seg>
            <seg n="8da437a1">
              Så fungerar hela ekonomin. Den rullar runt på det sättet. Vi
              har haft ett system där vi kanske har haft den hårdaste beskattningen
              i hela världen på våra låginkomsttagare. Om vi sänker skatten
              så att ett vårdbiträde får en månadslön mer i lön att leva på,
              förändrar inte det möjligheterna för det här vårdbiträdet?
            </seg>
            <seg n="3624329a">
              Det vårdbiträde som jag och Thomas Östros diskuterade i morse
              i radion funderar nu på att läsa till sjuksköterska. Hon såg en
              möjlighet att förbättra sin egen situation och sin ekonomi och
              skaffa sig ett jobb som utvecklar henne. Det är sådana drivkrafter
              jag vill skapa. Du ser inte de sambanden. Jag förstår det.
            </seg>
          </u>
          <note type="speaker" n="1cb123c3">
            Anf. 54 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-11" n="1483649b">
            <seg n="3c2b8e99">
              Fru talman! All forskning visar att den nordiska välfärdsmodellen
              med ett relativt högt skatteuttag där man har använt pengarna
              till att fördela om och satsa på välfärd och rättvisa ger ett
              bättre resultat än de andra alternativen. Det betyder att man
              har en aktiv arbetsmarknadspolitik, att man har goda och omfattande
              trygghetssystem och att man har likvärdiga parter på arbetsmarknaden,
              det vill säga att de är lika starka.
            </seg>
            <seg n="33bb4c29">
              Resultatet av den här modellen visar att man har lägre arbetslöshet,
              högre sysselsättning, fler som står till arbetsmarknadens förfogande,
              bättre kreativitet och bättre jämställdhet. Den modellen tycker
              vi är värd att försvara och utveckla, medan ni gör allt vad ni
              kan för att ha sönder den. Resultatet är förskräckligt hög arbetslöshet,
              sjunkande sysselsättning och 1,1 miljoner fattiga människor, där
              framför allt andelen fattiga kvinnor ökar.
            </seg>
            <seg n="d7841455">
              Jag tycker att er politik har visat ett resultat som är avskräckande.
            </seg>
          </u>
          <note type="speaker" n="1309a803">
            Anf. 55 MIKAELA VALTERSSON (mp):
          </note>
          <u who="mikaela_valtersson_233a55" xml:id="i-4c9f9ff92ad59465-4" n="70c30967">
            <seg n="44c18712">
              Fru talman! Nu har vi haft en moderatledd regering i snart fyra
              år, och vi börjar väldigt tydligt se effekterna av den politik
              som har förts. Vi har facit i handen i dag, och det är långt värre
              än vad jag kunde befara.
            </seg>
            <seg n="6d90ee1b">
              Regeringens viktigaste mål i början av mandatperioden var att
              öka sysselsättningen och minska det så kallade utanförskapet.
              Det har varit djupt problematiskt att använda begreppet utanförskap
              på detta sätt och definiera människor som är hemma från jobbet
              i influensa som att de lever i utanförskap. Kraftigt sänkta skatter
              var receptet som skulle lösa alla problem. Men hur blev det då?
              Det har blivit drygt 100 000 fler arbetslösa under mandatperioden
              och ett utanförskap som med regeringens sätt att mäta bara ökar.
              Antalet personer som befinner sig i långtidsarbetslöshet ökar
              kraftigt, och landets pensionärer betalar högre skatt än löntagare.
            </seg>
            <seg n="db507dae">
              Det här är ett fatalt misslyckande. Inte ens de nya moderaterna
              kan trolla bort 100 000 fler arbetslösa.
            </seg>
            <seg n="552d84ed">
              Vi i det rödgröna samarbetet är överens om att i stället satsa
              stort på utbildning och människors möjligheter till utveckling
              och ny kompetens. Vi tror på att ge människor nya chanser. Vi
              vill genomföra förändringar av samhället som leder till både jobb
              och minskade klimatutsläpp.
            </seg>
            <seg n="9e50145e">
              Man kan inte påstå att fördelningspolitik är regeringens paradgren
              precis eller att Moderaterna har gjort sig ett namn på att måna
              om människor med låga inkomster. Men de som redan har det gott
              ställt i Sverige har fått kraftigt höjda inkomster, och de som
              behöver samhällets stöd som allra mest och som lever på små marginaler
              har fått se sina inkomster minska.
            </seg>
            <seg n="4a40e56e">
              Försörjningsstödet ökar markant ute i kommunerna. Det är resultatet
              av en medveten politik, som kraftigt försämrat sjuk- och arbetslöshetsförsäkringen,
              som har lett till att allt fler människor i dag inte alls omfattas
              av försäkringssystemen. Man undrar om ni alls har lyssnat på människor
              under era omtalade besök där ute i verkligheten.
            </seg>
            <seg n="4dd94104">
              Bristen på empati är så slående möter ni inga människor som är
              låginkomsttagare eller sjuka, eller är ni helt enkelt blinda för
              deras situation?
            </seg>
            <seg n="db870af6">
              Men gränsen börjar bli nådd när man försöker leka någon tvärtomlek
              och prångla ut en helt annan verklighet än vad till och med era
              egna siffror visar.
            </seg>
            <seg n="87364032">
              Anders Borg försöker bli politikens svar på Joe Labero när han
              försöker med konststycket att visa på att er politik skulle ha
              lett till minskade klyftor samtidigt som finansministern själv
              visar bilder på att den har lett till ökade klyftor. Vi var nog
              inte många som lät oss luras av det desperata knepet. Att klyftorna
              har ökat är en direkt effekt av en medvetet förd politik något
              man ville skulle hända. Logiken är inte helt enkel: Öka klyftor
              för att de sedan ska minska som att äta mer fet mat för att gå
              ned i vikt.
            </seg>
            <seg n="b322d086">
              Men om man tittar på en del av de löften ni hade i er första
              regeringsdeklaration, som jag roade mig med att läsa i går kväll,
              ser man att denna logik kommer igen på fler områden.
            </seg>
            <seg n="2943bb8f">
              Ni säger där att a-kassan ska bli obligatorisk och omfatta alla.
              Aha! Alla ska vara med genom att få en halv miljon att lämna den.
            </seg>
            <seg n="36410354">
              Ni skulle få bukt med ungdomsarbetslösheten genom att öka den.
            </seg>
            <seg n="3a0e97ae">
              Förbudet att uppföra nya kärnkraftsreaktorer ska bestå, sägs
              det tydligt bestå genom att avskaffas.
            </seg>
            <seg n="36920386">
              Ni säger i den ekonomiska vårpropositionen att utanförskapet
              minskar och visar sedan i siffror under den rubriken att det faktiskt
              i dag ökar. Det ska öka för att sedan minska. Jag tror att det
              finns en uppenbar risk att människors förtroende för politiken
              får sig en rejäl törn när man behandlar den verklighet de själva
              upplever varje dag så vårdslöst. Se er omkring och beskriv den
              verklighet som faktiskt finns!
            </seg>
            <seg n="cca80bbf">
              På en direkt fråga till Anders Borg i Ekots lördagsintervju förra
              veckan varför man har fört en politik som leder till ökade klyftor
              hummar Anders Borg att politik handlar om avvägningar. Han säger
              att man ibland faktiskt måste göra saker som leder till ökade
              klyftor. Nej, Anders Borg, det är inget man måste! Det är ett
              val! Politik är att vilja, att välja väg och att stå för det inför
              väljarna.
            </seg>
            <seg n="f34b364d">
              Det rödgröna alternativet erbjuder en mänsklig politik, en politik
              som innebär ökad trygghet för människor som drabbas av sjukdom
              och arbetslöshet. Vi tänker inte lämna människor i sticket när
              de behöver samhällets stöd som mest.
            </seg>
            <seg n="8e5d78ac">
              Det är fler och fler som upplever att regeringen har ett omänskligt
              egoistiskt anletsdrag. Sjuka, arbetslösa, fattigpensionärer verkar
              regeringen se som en restpost som kollektivt skall bestraffas.
            </seg>
            <seg n="d747989d">
              Regeringen räknar väl med att många som har det bra och som storgynnats
              av dess politik skall bli goda alliansanhängare. Jag tror dock
              att många av dessa har känsla för alla dem som alliansen drabbat
              med försvårat utanförskap.
            </seg>
            <seg n="496c0c4c">
              Vem är det som är så här hård mot Alliansen? Ja, det är en av
              deras egna, tidigare arbetsmarknadsminister Börje Hörnlund i Aftonbladet
              i en debattartikel.
            </seg>
            <seg n="269f8ec1">
              Nej, det spelar ingen roll, Anders Borg, hur många gånger ni
              kallar er nya moderater, hur många gånger du visar felaktiga siffror
              eller bestämmer att moderater inte längre ska bära pärlhalsband
              eller slips. Det lyser liksom igenom ändå: bristen på empati och
              förståelse för människors olika livssituationer. Ni uppvisar en
              sådan brist på empati att det känns som en kylig vind har svept
              in över Sverige.
            </seg>
            <seg n="35d620a0">
              Men det verkar som att den moderata taktiken börjar sina och
              alltmer märkliga utspel väljs. Om ni vill se hur desperation ser
              ut kan ni besöka nästa pressträff med Anders Borg eller annan
              valfri moderat. Ena dagen ska Miljöpartiet krossas, och nästa
              dag ska de kampanja för ett rättvisare Sverige.
            </seg>
            <seg n="f600f103">
              Varenda vecka lanseras nya kampanjer. Vad ska nästa kampanj bli?
              Det är kanske: Blunda, håll för öronen och hoppas att ingen märker
              att politiken misslyckats.
            </seg>
            <seg n="6848ae8e">
              Fru talman! Denna mandatperiod har fört med sig en regering som
              vill skicka ut sjuka på arbetsmarknaden för att finansiera skattesänkningar.
            </seg>
            <seg n="06650025">
              I ett klarsynt och ärligt ögonblick i Svenska Dagbladet 2007
              säger socialförsäkringsminister Cristina Husmark Pehrsson: De
              nya skärpta riktlinjerna för sjukskrivningar ska bidra till att
              betala regeringens skattesänkningar.
            </seg>
            <seg n="8e6081a7">
              Jo tack! Det har de gjort. Där kan ni bocka av ett löfte.
            </seg>
            <seg n="773a5d83">
              Vi i de rödgröna är helt överens om att det behöver göras stora
              förbättringar i den trasiga sjukförsäkringen. Ingen ska utförsäkras
              av en administrativ gräns om man är sjuk.
            </seg>
            <seg n="941baa7a">
              Man blir inte friskare för att man slutar få stöd från samhället
              efter en viss period. Människor som står långt från arbetsmarknaden
              kommer inte närmare den genom att förlora stödet.
            </seg>
            <seg n="13c5093d">
              Ni väljer att helt blunda för läget i skolor, förskolor och äldreomsorg.
              Ni tillför inga pengar till lärare och personal i äldreomsorgen.
              Er politik kommer att innebära att kommunerna nu är tvungna att
              höja skatten och skära ned antalet lärare framöver.
            </seg>
            <seg n="6b35cb8c">
              Sverige behöver sannerligen en rödgrön regering.
            </seg>
            <seg n="e91dc821">
              Fru talman! Den här mandatperioden har inneburit fyra förlorade
              år för klimat- och miljöpolitiken. Det är tydligt att regeringen
              i grunden är blind för de klimatutmaningar som samhället står
              inför. De bristande ambitionerna var tydliga redan före valet
              när man avfärdade klimat- och miljöpolitiken som ett icke-prioriterat
              område.
            </seg>
            <seg n="92979858">
              Klimatomställningen är en av de största utmaningar vi står inför.
              Effekterna av fortsatta utsläpp på dagens nivåer kommer att bli
              förödande.
            </seg>
            <seg n="01d7c43b">
              Ni har under hela mandatperioden försvarat era bristande klimatambitioner
              på hemmaplan med klimatfrågans globala natur och att åtgärder
              i stället ska vidtas i andra länder.
            </seg>
            <seg n="24e74af1">
              I de stimulanspaket som har presenterats under den ekonomiska
              krisen har ni inte tagit tillfället, som många andra länder har
              gjort, att presentera åtgärder som också kan bidra till en minskad
              klimatpåverkan.
            </seg>
            <seg n="f7a85dd7">
              Det är inte nog med det. Man har faktiskt bedrivit en politik
              som direkt har förvärrat situationen. Man har avvecklat klimatinvesteringsprogrammen.
              Man har infört ett ROT-avdrag utan att ta den gyllene chans som
              fanns att se till att det kunde bidra till en klimat- och energiomställning
              i bostadssektorn. Man har gjort att Sverige står sämre rustat
              för framtiden.
            </seg>
            <seg n="8f8a5ae8">
              En rödgrön regering kommer att ta ett tydligt ansvar och höja
              ambitionerna i klimatpolitiken. Vi kommer att arbeta för att Sverige
              förbättrar sin konkurrenskraft genom smarta klimatsatsningar.
              Det behövs en regering i Sverige som inser att man måste både
              ta ansvar på hemmaplan och driva en ambitiös internationell klimatpolitik.
            </seg>
            <seg n="4e0798e8">
              När det gäller övriga miljöområden ser det tyvärr lika illa ut.
              Sällan har det funnits en regering som så aktivt motverkat alla
              former av reformer som skulle kunna främja omställningen till
              ett hållbart samhälle.
            </seg>
            <seg n="fc16487b">
              Fru talman! Det är val i höst. Valet står mellan en regering
              som verkar ha tappat riktning och tröttnat på att regera, som
              inte verkar tro på sina egna idéer längre och som försöker lappa
              och laga i sina egna dåligt genomförda förslag, och ett rödgrönt
              alternativ som tror på framtiden, som vill rusta Sverige starkt
              och klimatsmart, öka människors trygghet, satsa på företagande
              och ökad kvalitet i skola, sjukvård och äldreomsorg.
            </seg>
          </u>
          <note type="speaker" n="08c86a11">
            Anf. 56 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-5" n="62f47dd2">
            <seg n="35b72b53">
              Fru talman! Jag brukar förbereda mina debatter genom att gå i
              skogen hemmavid. Det är ett sätt att utvärdera politiken att se
              vad som sker i ens bygd när den genomförs.
            </seg>
            <seg n="eb2993ef">
              Här står Mikaela Valtersson som föreslår 2 kronor i höjd bensinskatt,
              2 kronor i höjd kilometerskatt, avveckling av den svenska energisektorn,
              höjda miljökrav på basindustrin, skärpta regler för djurhållning,
              neddragna väginvesteringar och avskaffade RUT- och ROT-avdrag.
              Jag kan berätta vad det betyder för en bygd som min.
            </seg>
            <seg n="4ed9a6d0">
              Där jobbar man i skogsbruket. Man avverkar, röjer och transporterar
              timmer. För en liten åkare på långtransport är det 200 000300
              000 kronor som Mikaela Valtersson drar in i kilometerskatt. För
              den som har en skogsmaskin det finns stora eller små, några drar
              2 liter i timmen andra drar 15 liter i timmen hugger dieselskatten
              som en klinga in i marginalerna.
            </seg>
            <seg n="3a35d767">
              Hur ska de som arbetar för industrin klara sig när marginalerna
              krymper och vi inte längre har en fungerande energisektor?
            </seg>
            <seg n="f3312b62">
              Jag blickar runt i den bygd där jag bor vad mer försörjer man
              sig på där, om man arbetar? Jo, man har mjölkkor eller köttdjur
              och arbetar med jordbruket. Där ska djurskyddsinspektörer, miljöskyddsmyndigheter,
              krav, regler och paragrafer slå ut dem. Vi tappar 1 000 mjölkgårdar
              per år. Hur många det blir när Mikaela Valtersson har fått härja
              vet jag inte.
            </seg>
            <seg n="25af4b65">
              Vad jag är helt säker på är att om Thomas Östros står för precisionen
              i jobbstoppet står Mikaela Valtersson för den lasermässiga precisionen
              i avfolkningspolitiken. Vem ska kunna bo på landsbygden om vi
              höjer bensinskatten med 2 kronor, lägger på en kilometerskatt,
              tar bort energiförsörjningen, slår ut vår basindustri, tar bort
              väginvesteringarna och gör det omöjligt för människor att leva
              utanför storstäderna? Vad är det för moral i en politik som omöjliggör
              ett liv utanför Helsingforss innerstad?
            </seg>
          </u>
          <note type="speaker" n="add5509d">
            Anf. 57 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-5" n="70c30967">
            <seg n="f8e872d8">
              Fru talman! Att satsa på framtidens energi är att ta ansvar,
              Anders Borg. Att satsa på att stödja och få fram förnybara energisatsningar
              och det som faktiskt kommer att finnas långsiktigt och behöver
              finnas är att ta ansvar. Att aktivt stimulera framtagandet och
              utvecklingen av dessa energislag och sätt att försörja energisektorn
              är att ta ansvar.
            </seg>
            <seg n="a4b0b7ab">
              Om vi hade lyssnat på och anpassat oss efter Moderaterna hade
              vi inte haft mycket till klimatpolitik i dag. Vi hade inte kunnat
              fasa ut villaoljan, näst intill.
            </seg>
            <seg n="c42e3310">
              Moderaterna har sedan många år stått här och hotat med att varenda
              steg som skulle förbättra klimat- och miljöpolitiken skulle vara
              förödande för Sverige. Jag är glad över att vi inte lyssnade på
              det då utan hade modet att göra förändringar som gör att vi i
              dag har kommit en liten bit på väg. Nu har vi fått fyra års avbrott
              i det, vilket gör att vi står lite sämre rustade. Därför krävs
              det en ny regering som återigen tar ansvar.
            </seg>
            <seg n="f6a9e86c">
              Landsbygden kommer att vara förlorare på ett kraftigt höjt oljepris.
              I stället för att vara helt beroende av fossila bränslen behöver
              man ha beredskap och valmöjlighet. Därför är sådana åtgärder som
              vi föreslår, som konverteringsstöd, utbyggnad av biogas i hela
              landet och att få fram förnybara bränslen och energislag det som
              krävs och som också hjälper landsbygden.
            </seg>
            <seg n="f8f4fcff">
              Ni gjorde en höjning av koldioxidskatten i början av mandatperioden,
              men sedan har ni inte gjort något mer. Och ni har inte gjort något
              för att ta fram de alternativ som människor behöver om man höjer
              miljöstyrande skatter. Man behöver också satsa på bra investeringar
              i energisektorn, i bostadssektorn och på järnvägssidan. Där har
              ni inte gjort något utöver det lilla steg ni gjorde i och med
              koldioxidskattehöjningen.
            </seg>
            <seg n="bb7c4ac6">
              Vad är Moderaternas framtidsrecept? På vilket sätt kommer ni
              att ta klimatansvar inför nästa mandatperiod? Det är otroligt
              många människor som är engagerade i den här frågan och som jag
              tror skulle vilja ha ett svar från Anders Borg om vad en moderat
              politik betyder när det gäller klimatpolitiken.
            </seg>
          </u>
          <note type="speaker" n="29d9961f">
            Anf. 58 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-6" n="62f47dd2">
            <seg n="788df9a0">
              Fru talman! Det är alldeles uppenbart att Mikaela Valterssons
              grundläggande tanke är att agera dörrmatta åt Thomas Östros jobbstoppspolitik.
              Men nu ska vi inte bara diskutera De rödgröna utan vi ska specifikt
              diskutera Miljöpartiet. I en demokrati röstar man på partier,
              och man ska rösta på deras program.
            </seg>
            <seg n="c5565b36">
              Låt oss alltså titta på programmet. Man vill ha 2 kronor i höjd
              bensinskatt. Man slår på med 2 kronor i höjd kilometerskatt. Man
              avvecklar energiförsörjning som är avgörande för basindustrin.
              Man lägger på basindustrin nya miljökrav. Man lägger på djurhållningen
              nya inspektörer och regelverk. Man tar bort väginvesteringarna,
              och man lägger ned RUT- och ROT-avdragen. Människor som bor i
              glesbygden förlorar jobben.
            </seg>
            <seg n="07e30ae5">
              Vi fick ett besked: Landsbygdsbefolkningen förlorar på höjda
              oljepriser. Det var det besked Mikaela Valtersson gav. Hon vill
              höja dieselskatten med 2 kronor och bensinskatten med 1:70. Vi
              vet vilka som förlorar på det. Det är landsbygdens befolkning.
            </seg>
            <seg n="afdd5a09">
              Miljöpartiets politik är en flyttlasspolitik. Det är en avfolkningspolitik.
              Den skulle tömma landet på folk. Det kan inte en enda människa
              vilja rösta på. Det är en obegriplig politik.
            </seg>
          </u>
          <note type="speaker" n="d5f47690">
            Anf. 59 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-6" n="70c30967">
            <seg n="0c396ee1">
              Fru talman! Det verkar som om Anders Borg hade slut på synonymer
              där. Men jag kan ge dig en ordbok, så kan du fylla på beskrivningen
              av Miljöpartiets politik.
            </seg>
            <seg n="9c2267d6">
              Ni har haft fyra år på er att ta fram alternativ för människor
              som gör att man kan välja klimatsmarta alternativ. Ni har haft
              fyra år på er att se till att det finns en biogasmack i varje
              kommun. Ni har haft fyra år på er att införa ett konverteringsstöd
              för bilar. Och ni har inte tagit den möjligheten.
            </seg>
            <seg n="fb2bb976">
              Ni har haft en möjlighet att se till att vi stimulerar en omställning
              i bostadssektorn så att det görs energi- och klimatsmarta ombyggnationer.
              Ni har struntat i den möjligheten. Ni har inte alls gjort något
              för att få fram alternativ för människor.
            </seg>
            <seg n="034239d0">
              Jag har träffat mycket näringslivsmänniskor och företagare på
              sista tiden, och de har en mycket mer framsynt syn på detta än
              Anders Borg. Det är sällan man i dag hör någon som ser miljöomställning
              bara som ett hot. Företagarna ser det som en möjlighet en chans
              och en konkurrensfördel att ställa om och gå i bräschen för utvecklingen
              och skapa nya arbetstillfällen.
            </seg>
          </u>
          <note type="speaker" n="0510b0f1">
            Anf. 60 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-7" n="38a4fc05">
            <seg n="e38ede86">
              Fru talman! Att Miljöpartiet är för friår visste vi, men efter
              den här debatten och efter att vi har sett Miljöpartiets valmanifest
              blir det allt tydligare att Miljöpartiet också är emot jobb i
              sig.
            </seg>
            <seg n="db325af3">
              Hushållsbranschen ska avskaffas, trots att Mikaela Valtersson
              har tillstått att den ger jobb. Nu har Vänsterpartiet fått sin
              vilja igenom. Mikaela Valtersson ville gärna skjuta på detta,
              men det ska göras direkt.
            </seg>
            <seg n="7350a32c">
              I vårt tidigare replikskifte var Mikaela Valtersson besviken
              över att regeringen inte längre väljer att socialisera småbrukares
              skog. Uppenbart vill hon satsa pengar, 9 ½ miljard, på att fortsätta
              köpa upp småbrukares skog och därmed lägga en våtvarm filt på
              möjligheter för företag på landsbygden. Där blir det tydligt att
              udden är riktad mot landsbygden och möjligheten till jobb där.
            </seg>
            <seg n="d6a38837">
              Precis som vi hörde i förra replikskiftet handlar det om höjd
              bensinskatt med 2 kronor utan någon kompensation. Förut var adelsmärket
              för Miljöpartiet den gröna skatteväxlingen. Nu är det bara skattehöjningar,
              ingen växling.
            </seg>
            <seg n="c83767ba">
              Centerpartiet tycker att vi ska göra en grön skatteväxling nästa
              år eller nästa mandatperiod. Men att bara sikta på skattehöjningar
              slår direkt mot jobben och mot människor som är beroende av att
              kunna transportera sig där det inte finns kollektivtrafik.
            </seg>
            <seg n="ce2a1490">
              Dessutom gör man kraftiga neddragningar på vägunderhållet. Vi
              har ett land med mycket vägar, och det är naturligt att vi har
              större underhåll på vägar än på järnvägar. Både vägunderhållet
              och järnvägsunderhållet var eftersatt under den förra mandatperioden.
              Vi har börjat jobba ifatt det. Men vi har också haft en omfattande
              vinter med tjällossning som resultat, och nu verkar det som om
              Miljöpartiet rent fysiskt vill stoppa biltrafiken. Det är vad
              Miljöpartiet och Mikaela Valtersson står för.
            </seg>
          </u>
          <note type="speaker" n="24ec0019">
            Anf. 61 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-7" n="70c30967">
            <seg n="25a13323">
              Fru talman! Jag tror att ni har lite problem, Roger Tiefensee,
              med att fylla de här två minuterna med all vår politik och med
              partiprogram. Om du fokuserar lite kanske du skulle kunna få ett
              svar på det du frågar om. Nu kan jag välja att prata om vad jag
              vill.
            </seg>
            <seg n="849e661a">
              Det är trevligt, tycker jag, att du har läst vårt valmanifest.
              Men just nu är du faktiskt till och med lite mer ute och cyklar
              än vanligt. Du pratar om RUT och ROT. Vi föreslår att man ska
              göra mer än det ni gör. Vi föreslår lättnader för bredare delar
              av tjänstesektorn i vårt valmanifest. Det är ett av våra viktigaste
              förslag för nästa mandatperiod. I stället för att subventionera
              och ha ett hushållsbidrag, ett RUT-avdrag, för bara en liten smal
              sektor föreslår vi att man gör bredare lättnader. Det är nämligen
              bra att stödja tjänstesektorn. Det är en bra inriktning på politiken.
            </seg>
            <seg n="163d31f9">
              Roger Tiefensee tog också upp skatteväxlingen. Vi står upp för
              att man behöver miljöstyrande skatter och att man behöver förändringar
              där.
            </seg>
            <seg n="a018cb33">
              Nu sade Roger Tiefensee att man vill detta till nästa mandatperiod.
              Ni har tydligen inte lyckats under den här mandatperioden, men
              det är intressant att se vad ni har för förslag till nästa mandatperiod.
            </seg>
            <seg n="525da575">
              Det man behöver göra samtidigt som detta är att se till att satsa
              på alternativ, att se till att människor har möjlighet att välja
              någonting annat än fossila bränslen, till exempel. Där har vi
              stora och massiva förslag och väldigt kraftfulla åtgärder för
              att ställa om i infrastrukturen, i transportsektorn och i bostadssektorn
              och få fram förnybar energi.
            </seg>
            <seg n="c4520e49">
              Den stora bristen med den här regeringen är att ni har tagit
              ett litet steg vad gäller de miljöstyrande skatterna, men ni gör
              inget för att få fram de här alternativen och för att ge människor
              möjlighet att välja rätt och välja klimatsmart.
            </seg>
          </u>
          <note type="speaker" n="8a102b1d">
            Anf. 62 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-61aa4930cbd88c3f-8" n="38a4fc05">
            <seg n="ac4b2a0d">
              Fru talman! Jag håller med Mikaela Valtersson om att vi ska stimulera
              tjänstesektorn. Om jag inte har uppfattat det fel har dina tilltänkta
              koalitionspartner avfärdat era förslag i valmanifestet. När ni
              lägger fram en gemensam budget och sedan ska ha en kongress eller
              jag vet inte vad Miljöpartiet kallar det för kommer ju detta redan
              att vara överspelat. Ni kommer redan att ha förhandlat bort det
              här i en gemensam rödgrön budget. Det är ert problem.
            </seg>
            <seg n="fce4e2b8">
              När det gäller omställningen och förutsättningar för både miljö
              och jobb kan vi ta ett exempel. I december 2005 fanns det 23 000
              miljöbilar i det här landet ute på vägarna. I december 2009 var
              det 277 000. Det är resultat av både en medveten jobbpolitik och
              en medveten miljöpolitik. Centerpartiet är resultatinriktat när
              det gäller miljöpolitiken och jobbpolitiken. Ni i Miljöpartiet
              pratar.
            </seg>
          </u>
          <note type="speaker" n="711c0c11">
            Anf. 63 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-8" n="70c30967">
            <seg n="e3b38fef">
              Fru talman! Om jag inte har uppfattat Centern och Roger Tiefensee
              fel säger ni nu till exempel att ni vill sänka arbetsgivaravgifterna
              för småföretag igen, dem som ni höjde i början av mandatperioden.
              Har ni era kamrater på er sida när det gäller det? Eller är det
              samma logik som jag redovisade i mitt anförande, att man gör tvärtemot
              vad man säger?
            </seg>
            <seg n="966ddf3e">
              Ni började den här mandatperioden med att höja skatten för landets
              småföretagare. Det chockade väldigt många och förvånade många
              att en borgerlig regering drämde till och höjde skatten. Nu har
              Centern gått ut och sagt: Nästa mandatperiod vill vi sänka den
              där skatten igen. Vad är det för logik? Har ni era kompisar med
              er när det gäller det? Och när ska ni presentera er politik för
              nästkommande mandatperiod, så att väljarna vet vad det är de röstar
              om?
            </seg>
          </u>
          <note type="speaker" n="038a2ab1">
            Anf. 64 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-9" n="62f47dd2">
            <seg n="37e03625">
              Fru talman! När man är i en koalition vi har ju samma frågeställning
              är alltid frågan: Hur ska man vara en lojal och effektiv koalitionspartner
              och samtidigt ha en egen profil som politiskt parti? Det är ett
              dilemma, och det får man lösa på bästa möjliga sätt.
            </seg>
            <seg n="12ec2c4c">
              Det som slog mig när jag hörde Mikaela Valterssons huvudanförande
              var att ni har suddat bort er profil i detta samarbete. Det har
              inte gått så mycket till Thomas Östros utan till Vänsterpartiet.
              Mikaela Valterssons anförande och det anförande som Ulla Andersson
              tidigare höll var intill förväxling lika. Det var bara lite grönt
              på slutet som skilde. Men i övrigt var det samma. Det var väldigt
              konstigt. Det var väldigt överraskande, ska jag säga. Jag antar
              att det även var överraskande för en del andra här i kammaren
              att denna profillöshet demonstrerades så tydligt.
            </seg>
            <seg n="91bcdbc2">
              Fru talman! I budgetpolitiken är det två frågor som står i fokus.
              Den ena är: Vad kostar det? Den andra är: Vems pengar ska vi ta?
            </seg>
            <seg n="2d10b117">
              Jag har också läst det här valmanifestet. I det finns det 17
              betydande budgetförsvagningar, och så finns det en intäktsökning,
              och det är den här omtalade fossilbränsleskattehöjningen.
            </seg>
            <seg n="5e4c83da">
              Vad kostar allt det här? Jag gjorde ett snabbt överslag och var
              väldigt försiktig och faktiskt också ärlig. Det går inte att komma
              ifrån att det under nästa mandatperiod rör sig om flera hundra
              miljarder kronor i offentliga budgetar som era utgifter ska öka
              med.
            </seg>
            <seg n="4c93b04d">
              Det är kostnaden. Då är min fråga: Vems pengar ska ni ta? Vem
              ska betala? Har ni, som Ulla Andersson, ingen skattebas utan bara
              skatter?
            </seg>
          </u>
          <note type="speaker" n="11925a9d">
            Anf. 65 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-9" n="70c30967">
            <seg n="ed6b99e8">
              Fru talman! Det är bra, tycker jag, att Carl B Hamilton har upptäckt
              att vi är ganska ense i det rödgröna samarbetet. Vi har väldigt
              lika inriktningar och tror på att Sverige behöver en rättvisare
              politik, en politik som ger människor ökad trygghet, som ser till
              att människor inte slängs ut från sjukförsäkringen eller arbetslöshetsförsäkringen,
              som skapar jobb och som satsar på klimat- och miljöomställning.
            </seg>
            <seg n="9154cd22">
              Miljöpartiet har faktiskt länge lyckats hålla de här två bollarna,
              både miljö och solidaritet, i luften samtidigt.
            </seg>
            <seg n="5250c46b">
              Vi kommer att leverera en politik på alla dessa områden som är
              mer offensiv och som gör Sverige bättre. Det är vi väldigt överens
              om, och jag tror att det är det som märks i dag. Vi kommer också
              att se till att finansiera de reformer vi gör. Vi har för vana
              att göra det du kan titta tillbaka på våra budgetförslag.
            </seg>
            <seg n="44edc705">
              Sedan pekar vi i ett valmanifest ut en riktning som vi vill ha
              för nästa mandatperiod. Det handlar om vilka förändringar vi går
              till val på. En del av dem kanske kommer att återfinnas i budgetar
              nu. En del av dem kommer senare under mandatperioden, och de kommer
              att vara finansierade när vi genomför dem.
            </seg>
          </u>
          <note type="speaker" n="6c28a5bc">
            Anf. 66 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-10" n="62f47dd2">
            <seg n="4c97e7ad">
              Fru talman! Det går inte att finansiera de utgifter som ni har
              i ert valmanifest under nästa mandatperiod. Det rör sig om flera
              hundra miljarder kronor. Det måste bli tryckpressarna. Det måste
              bli upplåning. Det måste bli ett stigande inflationstryck och
              en permanent högre räntenivå för att man, sannolikt med utländsk
              hjälp, ska kunna finansiera dessa gigantiska utgiftsökningar.
            </seg>
            <seg n="35220157">
              Jag blev väldigt överraskad över att ni totalt släppt er tidigare
              ambition att ha en någorlunda vettig ekonomisk politik. Nu är
              det enorma utgiftsökningar och bara en intäktsökning, den här
              skatten på bränsle.
            </seg>
            <seg n="621d3916">
              Kort sagt: Thomas Östros! Med Miljöpartiets valmanifest skulle
              du få ta över ett program för att göra Sverige till ett sydeuropeiskt
              land.
            </seg>
          </u>
          <note type="speaker" n="0a857b07">
            Anf. 67 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-10" n="70c30967">
            <seg n="e7f7db5c">
              Fru talman! Det var Carl B Hamiltons prognosverkstad som nu talade.
            </seg>
            <seg n="c800b269">
              Om man lägger ihop alla utspel från de borgerliga partiernas
              sida om skattesänkningar landar det kanske på 100 miljarder totalt.
              Hur ska det här finansieras? Ska det göras av människor som är
              sjuka och arbetslösa? Eller är det ensamstående föräldrar som
              återigen ska få se sina små marginaler gå till höginkomsttagare?
              Var är den logiken?
            </seg>
            <seg n="20de1ec1">
              Det här är inte seriöst. Man kan göra så här. Man kan lägga ihop
              alla utspel, och man kan säga att skattesänkningar skulle landa
              på 100 miljarder. Men det vore inte helt seriöst. Därför låter
              jag bli.
            </seg>
          </u>
          <note type="speaker" n="c6903f6b">
            Anf. 68 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-7" n="0d8bdd83">
            <seg n="0f9c56e9">
              Fru talman! Äntligen är det min tur. Det är alltid intressant
              att diskutera.
            </seg>
            <seg n="f246603f">
              Miljöpartiet har haft det här med en grön skatteväxling som en
              bärande idé. Det finns anledning att ha en stark sympati för de
              grundläggande tankarna bakom detta. Sverige har också man kan
              titta på skattereformen 19901991 och även framåt tagit steg i
              den riktningen. Vi ligger före många andra länder runt om i världen.
            </seg>
            <seg n="7469ab5f">
              Tanken med en grön skatteväxling har varit att man ska höja skatten
              på sådant som är skadligt för miljön och sänka skatten på arbete.
              Det är en sympatisk tanke.
            </seg>
            <seg n="54774ba3">
              Jag delar helt Anders Borgs varning när det gäller dem som bor
              utanför städer och på landsbygden om era konkreta förslag går
              igenom: 2 kronors höjd bensinskatt, kilometerskatt, slaget mot
              skogsindustrin, jordbruket och basindustrin. Ni har så dramatiska
              förslag. Ni har ingen förståelse för den konkurrensutsatta industrins
              situation.
            </seg>
            <seg n="c408f6b4">
              Om vi bortser från detta är tanken med de pengar ni får in att
              ni ska använda dem till att sänka skatten på arbete. Men tittar
              man på ert budgetalternativ från i höstas, vad föreslår ni? Ni
              höjer arbetsgivaravgiften för både yngre och äldre och gör det
              därmed dyrare att ha dessa anställda. Ni höjer skatten för samtliga
              som arbetar med 10 miljarder kronor om året.
            </seg>
            <seg n="f4de56b5">
              Ni avskaffar RUT omedelbart, har ni sagt, och ROT lite senare.
              Det höjer skatten på arbete som utförs i hemmen av städare, hantverkare
              och trädgårdsarbetare. Sammantaget höjer ni skatterna med 40 miljarder
              kronor i ert budgetalternativ.
            </seg>
            <seg n="900d7336">
              Er gröna skatteväxling har förvandlats till svartväxling, eftersom
              ni både sviker er egen politik och lurar era väljare. Min fråga
              är: Hur kunde det gå så illa för Miljöpartiet?
            </seg>
          </u>
          <note type="speaker" n="f6810d74">
            Anf. 69 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-11" n="70c30967">
            <seg n="a4f86b33">
              Fru talman! Jag känner inte riktigt att det är det som är verklighetsbeskrivningen
              just nu, att det går illa för Miljöpartiet. Men man kan ha olika
              uppfattningar.
            </seg>
            <seg n="d5f65c1c">
              Det är märkligt, tycker jag, med den starka sympatin för den
              gröna skatteväxlingen som nu finns i alla borgerliga partier.
              Var fanns den förra mandatperioden? Var fanns den när vi genomförde
              den gröna skatteväxlingen och ni röstade emot varenda gång?
            </seg>
            <seg n="64100ce2">
              Det är lätt att ha sympati i efterhand när ni kan sitta och försöka
              skryta med de effekter som har blivit av den offensiva miljö-
              och klimatpolitik som vi hade förra mandatperioden. Men ni har
              röstat emot de steg som vi har tagit för att försöka göra Sverige
              mer klimatvänligt.
            </seg>
            <seg n="93367a71">
              Vi anser fortfarande att det finns en logisk och bra koppling
              mellan att man behöver höja skatten på det som är dåligt för miljön,
              det som leder till ökade klimatutsläpp, och i stället sänka den
              på det som är bra. Därför föreslår vi sänkta arbetsgivaravgifter
              för småföretag. Vi föreslår nu framöver att vi går vidare med
              att sänka momsen i stora delar av tjänstesektorn.
            </seg>
            <seg n="0f479c83">
              Det är fortfarande precis samma logik. Vi har nu också sett att
              vi måste satsa rejält på en omställning och se till att vi får
              fram alternativ. Vi ser till att satsa på investeringar så att
              vi kan bygga järnväg, bygga ut kollektivtrafiken, ställa om bostadssektorn
              till att bli mer energi- och klimatsmart och stödja utvecklandet
              av förnybar energi.
            </seg>
            <seg n="aa9cff56">
              Det är den utvecklingen vi vill se. Det är det som vi fortsätter
              att driva.
            </seg>
          </u>
          <note type="speaker" n="1d444286">
            Anf. 70 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-4eaceb5d9db4c455-8" n="0d8bdd83">
            <seg n="f1e3d218">
              Fru talman! Jag noterar att det nya som har hänt sedan budgetalternativet
              är att ni vill ha en sänkt moms på tjänster. Det är ett förslag
              som vi just utreder, som vi är positiva till och prövar om vi
              kan genomföra. Välkommen med i gänget då med detta! Du verkar
              ha problem med dina partner.
            </seg>
            <seg n="c49b3e56">
              Det sammantagna paketet av skattehöjningar ger en kraftigt försämrad
              möjlighet för människor som är beroende av bilen för att klara
              sig till jobbet, affären, fotbollsträningen eller fritis. De människorna
              får kraftigt försvårade möjligheter att leva på landsbygden.
            </seg>
            <seg n="2d6521dc">
              Ni tar inte ens de pengarna till skattesänkningar. Nettoeffekten
              av era förslag är kraftigt höjda skatter på arbete. Det är det
              som är ert budgetalternativ. Ni har svikit idén med skatteväxling.
              Inte nog med att den är orealistiskt utförd i era förslag. Ni
              sviker hela den grundtanke som ni har haft. Det är det som är
              det märkliga.
            </seg>
            <seg n="d4b29e06">
              När vi har röstat emot de förslag som ni har lagt fram tidigare
              har det ofta varit för att det i praktiken har varit en skattehöjning.
              Vi sänker skatten på arbete. Det är det vi har satsat energin
              på. Det gör inte Miljöpartiet längre.
            </seg>
          </u>
          <note type="speaker" n="b846de1f">
            Anf. 71 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-12" n="70c30967">
            <seg n="ab81d762">
              Fru talman! Om man nu värnar grön skatteväxling kan man inte
              bara sänka skatten på arbete. Det är vad ni gör med gigantiska
              80 miljarder.
            </seg>
            <seg n="c21e57e9">
              Det är inte grön skatteväxling. Kommer ni att ha sådana förslag
              framöver? Kommer ni verkligen att stå för den gröna skatteväxling
              som ni nu vurmar så för? Jag har inte sett det hittills.
            </seg>
            <seg n="d9341834">
              Valet står nu mellan en rödgrön regering med en klimatvänlig,
              modern och grön ekonomi som gör att vi lättare kan ställa om och
              ge miljontals nya jobb. Vi kanske kan se till att bli världsledande
              i det med ett näringsliv som vi stöder i en sådan omställning.
              Det handlar om det eller en regering som helt verkar resignera
              inför klimatfrågan, som inte förstår betydelsen av den stora viktiga
              frågan.
            </seg>
          </u>
          <note type="speaker" n="3f227163">
            Anf. 72 Finansminister ANDERS BORG (m):
          </note>
          <u who="unknown" xml:id="i-4bf3545acfe5f9ee-7" n="62f47dd2">
            <seg n="bceab703">
              Fru talman! Sverige är på väg ur den kanske svåraste ekonomiska
              krisen världsekonomin har genomgått. Vi ser en tillväxt på 2 ½
              procent i år och strax över 3 procent åren därefter.
            </seg>
            <seg n="9a1c8ce7">
              Vi har tappat 100 000 jobb, men vi ligger ändå väsentligt högre
              i sysselsättning än vad vi gjorde 2006. I februari 2010 låg vi
              60 000 högre än vad vi gjorde i februari 2006. Det är inte bara
              prognoser som visar att vi har klarat krisen väl. Det är också
              utfallen på arbetsmarknaden som ger den tydliga indikationen.
            </seg>
            <seg n="e69f7bcf">
              Frågan är nu: När kommer jobben och hur länge kan de växa? Vårt
              svar är tydligt. Det är arbetslinjen. Det handlar om att göra
              det mer lönsamt att anställa, mindre krångligt och mer attraktivt
              att driva företag. Samtidigt ska vi förstärka arbetslinjen. Fler
              ska vara på arbetsmarknaden. Människor ska inte föras ut i utanförskap.
            </seg>
            <seg n="d1095b7f">
              Det handlar om sammanhållning. Vi ska hålla ihop samhället. Med
              hjälp av arbetslinjen, med hjälp av kunskap och genom att sätta
              välfärden i centrum ska vi ha ett samhälle där alla medborgare
              får goda livsmöjligheter.
            </seg>
            <seg n="f4c57f63">
              Vi ska ta ansvar för starka offentliga finanser. Det är vårt
              alternativ. Då kan vi möta även nästa kris.
            </seg>
            <seg n="e8b1467f">
              Vi har ett val i höst. Då ska vi pröva alternativen. Nu går larmet
              över svensk ekonomi. Det är fara å färde. Det är ett allvarligt
              läge. Det finns en risk att vi får en vänsterregering till hösten.
              Vi vet vad den har för avsikt att göra.
            </seg>
            <seg n="e576ff50">
              Det är ett jobbstopp Socialdemokraterna planerar att genomföra.
              Det blir 10 miljarder dyrare att anställa unga människor, näst
              intill en avtalsrörelse ovanpå avtalsrörelsen. Har ni funderat
              igenom vad det betyder?
            </seg>
            <seg n="4591af1e">
              Det ska krånglas till. RUT- och ROT-avdrag ska tas bort och förmögenhetsskatt
              återinföras. Det ska bli straffbeskattning på dem som utbildar
              sig och tar extra ansvar.
            </seg>
            <seg n="decc450a">
              Arbetslinjen ska monteras ned. Kärnan i den socialdemokratiska
              politiken är en kraftig utbyggnad av bidragssystemen, 1617 miljarder
              i höjda bidrag och Ams-åtgärder, finansierat med kraftigt höjda
              skatter på låg- och medelinkomsttagare.
            </seg>
            <seg n="b895ea85">
              Det är en politik som kommer att bryta sysselsättningstillväxten
              och riskera att köra in svensk ekonomi i flaskhalsar. Sysselsättningsökningen
              bryts, och arbetslösheten biter sig fast.
            </seg>
            <seg n="443d9ded">
              Det är en mycket farlig politik som vi måste uppmana väljarna
              att ta på fullt allvar. För Socialdemokraterna är beredda att
              genomföra ett jobbstopp. Det är därför vi ska säkra att vi inte
              tar de riskerna i höstens val.
            </seg>
            <seg n="dc43407f">
              Jag har inga problem med Miljöpartiets miljöpolitik. Det är ett
              ansvarsfullt alternativ att ta hand om Sverige när det gäller
              miljön.
            </seg>
            <seg n="1a0dc6bb">
              Men låt oss titta på jobbpolitiken. Och låt oss göra det ur ett
              glesbygds- och landsbygdsperspektiv. Det blir 2 kronor i höjd
              bensinskatt, en svartväxling väl beskriven av Roger Tiefensee
              och Stefan Attefall.
            </seg>
            <seg n="faddaf4c">
              Man höjer inkomstskatterna och bensinskatterna. Det är en svartväxling.
            </seg>
            <seg n="c8218526">
              Det är en kilometerskatt. Det handlar om 2 kronor. Man kör långa
              sträckor med lastbilar. 90 procent av rundtimret i Sverige går
              på lastbil. De lastbilarna måste tankas. En kilometerskatt, 2
              kronor per kilometer, är en kostnadsökning på 200 000300 000 kronor
              för en åkare som kör med en bil på långtransport.
            </seg>
            <seg n="0f5a2870">
              Det handlar om att avveckla energin, att lägga på nya miljökrav
              på basindustrin, att skärpa kraven på djurhållningen, att avveckla
              väginvesteringarna, att ta tillbaka RUT- och ROT-avdrag. Det är
              Miljöpartiets alternativ.
            </seg>
            <seg n="f78ecc23">
              Har ni någonsin satt er ned och analyserat vad det betyder för
              människors möjligheter att leva utanför storstadsområdena? Det
              är alldeles förödande.
            </seg>
            <seg n="446ab1f7">
              När jag tittar på min egen hembygd är det med skogen och jorden
              som människor arbetar. Därutöver måste de oftast använda bilen
              för att komma till sina arbeten.
            </seg>
            <seg n="4aa4dc4e">
              Alla de sakerna försvåras dramatiskt. Det är ingen som tvivlar
              på att vi behöver göra mer när det gäller miljöskatterna på sikt.
              Det är ingen som tvivlar på att vi har ett ansvar för klimatet.
            </seg>
            <seg n="3041a64a">
              Men 2 kronor i bensinskatt, 2 kronor i kilometerskatt, och ovanpå
              det en överreglering av jordbruket som leder till mer och mer
              avveckling av vår landsbygd är en utflyttningspolitik. Flyttlassen
              och avfolkningen skulle ta fart på nytt.
            </seg>
            <seg n="a92f826b">
              Detta menar Miljöpartiet på fullt allvar att de ska genomföra.
              Först har de lagt sig som en grön dörrmatta för Thomas Östros
              jobbstoppspolitik. Sedan lanserar de en egen bombmatta av åtgärder
              för att slå ut jobben utanför storstäderna.
            </seg>
            <seg n="37fce2ca">
              Detta, mina damer och herrar, är en politik som vi måste sätta
              stopp för. Vi ska ha jobb i hela Sverige. Människor ska ha möjlighet
              att gå till ett arbete, för de behöver arbetskamrater. Människor
              ska ha en känsla av stolthet över egen försörjning.
            </seg>
            <seg n="e0d79635">
              Det är därför full sysselsättning är grunden för trygghet. Det
              är därför full sysselsättning är grunden för att vi ska klara
              välfärden. Det är därför full sysselsättning är grunden för ett
              samhälle som håller ihop. Det är därför vi måste ha en politik
              som gör att det lönar sig bättre att arbeta, att fler företag
              startas och att fler företag anställer. Det är den politiken vi
              föreslår.
            </seg>
            <seg n="9fad9a0c">
              I vänsterkoalitionen ingår också Vänsterpartiet. Jag kan i vissa
              stycken ha stor respekt för Vänsterpartiets politik. Man vill
              satsa mer pengar på välfärden, på kommuner och landsting. Det
              är en självklarhet att man kan känna sympati för den politiken.
            </seg>
            <seg n="4cae1245">
              Men det handlar inte bara om det. Det handlar också om kraftiga
              skattehöjningar för företagen, kraftigare än till och med Socialdemokraterna
              har lyckats få ihop. Ovanpå Socialdemokraternas 10 miljarder i
              ungdomsarbetsgivaravgifter vill nämligen Vänsterpartiet höja ytterligare
              1 procent, bolagsskatten därtill.
            </seg>
            <seg n="7106b423">
              Vad skulle det betyda i detta läge? Jo, kraftigt höjda lönekostnader
              när ekonomin precis är på väg ur lågkonjunkturen, när vi precis
              ser hur efterfrågan börjar dra fram de nya jobben, när vi precis
              ser att det är nu det står och väger. Då vill man slå till med
              kraftigt höjda skatter på företagande och anställning. Det är
              alldeles självklart att det skulle leda till färre jobb.
            </seg>
            <seg n="cc631791">
              Resultatet av den samlade politiken, det vill säga Socialdemokraternas
              jobbstopp, Vänsterpartiets vurm för att jaga ut företagare och
              Miljöpartiets avfolkningsbrygd, är naturligtvis att vi får en
              arbetslöshet som stannar på en hög nivå och en sysselsättning
              som inte ökar. Då har vi inte resurser till välfärden. Då har
              vi inte resurser för att bygga upp nya överskott i de offentliga
              finanserna. Då står Sverige sämre rustat för att möta nästa kris.
            </seg>
            <seg n="454363c7">
              Sverige behöver en regering som kan föra en aktiv politik, som
              begär ett mandat för att förstärka arbetslinjen, som begär ett
              mandat för att förstärka sammanhållningen, som begär ett mandat
              för att ha starka offentliga finanser och som begär ett mandat
              för att prioritera välfärdens kärna. Det är därför vi ska ha en
              alliansregering också efter höstens val.
            </seg>
            <seg n="fc86fb59">
              (Applåder)
            </seg>
          </u>
          <note n="4cc6b94d">
            I detta anförande instämde Lars Elinderson, Ann-Charlotte Hammar
            Johnsson och Peder Wachtmeister (alla m).
          </note>
          <note type="speaker" n="bd0f26da">
            Anf. 73 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-9" n="54a3fe30">
            <seg n="93b133f6">
              Fru talman! Anders Borg har visat sig vara något av en virtuos
              när det gäller att tricksa med siffror. För att få en sysselsättningsökning
              pratar han denna gång om perioden februari 2006 till februari
              2010. Han måste alltså gå in på den socialdemokratiska regeringens
              regeringsperiod för att plocka hem de jobb som skapades så starkt
              under slutet av den förra mandatperioden.
            </seg>
            <seg n="3de083c1">
              Faktum är att svensk arbetslöshet har utvecklats sämre än Europas
              genomsnitt. Vi har högre arbetslöshet än Tyskland och Belgien.
              Vi har lika hög arbetslöshet som Finland. Det är någonting unikt
              i vår historia. Det är Anders Borgs orättviseexperiment som har
              misslyckats.
            </seg>
            <seg n="84b33265">
              I dag har vi dock fått ett namn på det misslyckandet. Det heter
              jobbstopp. När Anders Borg är riktigt optimistisk hoppas han att
              vi om fyra år är tillbaka på den sysselsättnings- och arbetslöshetsnivå
              som gällde för fyra år sedan. Åtta år av jobbstopp är vad Anders
              Borg begär mandat för av svenska folket.
            </seg>
            <seg n="adf96655">
              Det kommer han inte att få, för människor vill ha en jobbpolitik
              som ökar sysselsättningen. Vad är det som gör att Anders Borg
              inte förstår hur viktigt det är med en jobbpolitik? Människor
              behöver kunna försörja sig själva. Det kommer en stolthet av att
              ha ett arbete; det vet vi i arbetarrörelsen in i benmärgen. Vi
              vet också att den stoltheten inte kommer sig av att hota att kasta
              ut sjuka människor i fattigdom. Vi vet att det inte kommer fler
              jobb för att man ökar klyftorna.
            </seg>
            <seg n="7549330b">
              Vi har i dag fått ett enda exempel på jobbpolitik från Anders
              Borg. Det är avdrag för hushållsnära tjänster som oberoende bedömare
              säger ger 800 jobb à 800 000 kronor styck. En jobbpolitik måste
              väl ändå vara bredare än så.
            </seg>
            <seg n="8548ee23">
              Dessutom kräver jag av dig, Anders Borg, att du förklarar varför
              högre skatt för pensionärer skulle skapa arbeten. Beskriv också
              det moraliska vägvalet att säga till våra pensionärer att de ska
              betala en högre skatt än löntagare efter att ha arbetat ett hårt,
              långt och strävsamt liv!
            </seg>
            <seg n="fc86fb59">
              (Applåder)
            </seg>
          </u>
          <note type="speaker" n="45372b65">
            Anf. 74 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-8" n="62f47dd2">
            <seg n="490e7ee5">
              Fru talman! Jag får beklaga, men det finns något mekaniskt över
              Thomas Östros sätt att upprepa sin svartmålning av Sverige. Om
              vi jämför rätt månad för rätt månad är det en sysselsättningsökning
              med 64 000 jämfört med 2006. Vi kan naturligtvis jämföra andra
              månader, och då är det en kraftig sysselsättningsökning även mellan
              januari 2006 och januari 2010. Det beror på att vi har fört en
              jobbpolitik, en aktiv, keynesiansk, stimulerande efterfrågepolitik
              för att motverka krisen.
            </seg>
            <seg n="d0bf7241">
              Låt oss nu ta det jobbstopp som Östros satt samman politiken
              för med mekanisk noggrannhet. Först är det en rejäl arbetsgivaravgiftshöjning,
              en fördubbling av anställningskostnaden för unga precis när ekonomin
              börjar ta fart. Det är nästan lika mycket som Metall- eller Handelsavtalet
              i ökade kostnader, en avtalsrörelse ovanpå avtalsrörelsen.
            </seg>
            <seg n="5f087659">
              Ovanpå detta finns flaskhalsarna. Det går inte att hitta en åtgärd
              i ert program som inte förvärrar flaskhalsarna. Det är som en
              manual för att försämra arbetsmarknadens funktionssätt. Jobbskatteavdrag,
              a-kassa, sjuk- och förtidspensionsreformerna tas tillbaka det
              är som en manual för att försämra svensk ekonomis funktionssätt.
              Det är därför det är ett jobbstopp.
            </seg>
            <seg n="c0cfe251">
              Det finns tre grundläggande frågor: Hur får vi fler människor
              i arbete genom att höja arbetsgivaravgifterna kraftigt i början
              på en återhämtning? Hur klarar vi flaskhalsarna genom att förvärra
              dem när vi ser en återhämtning? Hur ska vi klara välfärden genom
              ett jobbstopp?
            </seg>
            <seg n="fba53652">
              Alla dessa frågor vägrar Thomas Östros ens att gå i närheten
              av. Han har nämligen inga svar.
            </seg>
            <seg n="fc86fb59">
              (Applåder)
            </seg>
          </u>
          <note type="speaker" n="a2be64b9">
            Anf. 75 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-d870f92b5420020b-10" n="54a3fe30">
            <seg n="111a2f99">
              Fru talman! Mekaniken har varit rörande. Jag minns särskilt replikskiftet
              med Mikaela Valtersson där mekaniken slog stopp. Anders Borg gapade
              efter luft, och sedan kom repliken att alla skulle lämna landet.
              Det känns inte som att finansministern är ute på seriösa vägar.
            </seg>
            <seg n="4679ab31">
              Ni har misslyckats med jobbpolitiken, och dessutom har arbetsmarknadens
              funktionssätt stadigt försämrats under de här åren. Svenskt Näringsliv
              rapporterar nu att det är brist på yrkesarbetare trots att vi
              har massarbetslöshet. Varför är det så? Jo, för ni har lagt hela
              tyngdpunkten på att hota människor med sönderslagen ekonomi och
              säga att då blir det arbeten. Det dessa människor hade behövt
              var en yrkesutbildning, en möjlighet att komma tillbaka i arbete,
              en aktiv arbetsmarknadspolitik. Det blev passiv förvaring i garantier
              i stället.
            </seg>
            <seg n="c358079c">
              Dessutom har ni en idé om att straffbeskattning av pensionärer
              ger arbete. Men Anders Borg vägrar tala om detta.
            </seg>
            <seg n="89a3ed4e">
              Vi har haft tusentals på torget i dag som kräver en enda sak:
              rättvis beskattning. Vi rödgröna är tydliga. Ja vi ska tillbaka
              till rättvis beskattning. Vi ska respektera våra pensionärer.
            </seg>
            <seg n="fc86fb59">
              (Applåder)
            </seg>
          </u>
          <note type="speaker" n="65272a03">
            Anf. 76 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-9" n="62f47dd2">
            <seg n="b64399ba">
              Fru talman! Thomas Östros representerar en politik som i grund
              och botten skulle göra att vi hade färre människor i anställning.
              Därför representerar han en orättvis politik. Det var därför Socialdemokraterna
              misslyckades med sammanhållningen och rättvisan under den förra
              mandatperioden.
            </seg>
            <seg n="695aa15d">
              Det är inte det att det kan vara så här eller att det finns risker
              med detta, utan det är alldeles uppenbart att om man lägger en
              avtalsrörelse ovanpå en avtalsrörelse och höjer kostnaderna så
              kraftigt som ni tänker göra vad händer? Självklart blir det färre
              anställningar. Drar man åt alla flaskhalsar man kan hitta i svensk
              ekonomi stiger självfallet kostnaderna. Självfallet kommer inflationen.
              Självfallet biter sig arbetslösheten fast på en mycket hög nivå.
            </seg>
            <seg n="fdf17ccc">
              Det är bara att beklaga att Thomas Östros med sådan precision
              utformat ett jobbstopp.
            </seg>
          </u>
          <note type="speaker" n="a2b56265">
            Anf. 77 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-11" n="62f47dd2">
            <seg n="9f49b30c">
              Fru talman! För drygt någon vecka sedan kom Sveriges Kommuner
              och Landsting med en prognos över det framtida finansieringsbehovet
              för kommuner och landsting som landade på en väldigt hög siffra
              och en väldigt kraftig skattehöjning.
            </seg>
            <seg n="5d8c6fe8">
              Min fråga till finansministern är hur detta ska lösas. Är det
              så att välfärden kan bestå i att vi alla anställer varandra i
              kommunen eller landstinget? Någon måste väl finansiera landstinget
              och kommunernas utgifter?
            </seg>
            <seg n="1d35a6d6">
              Min enkla fråga till finansministern är: Producerar ni pengar
              och resurser i Finansdepartementet? Är det därifrån finansieringen
              ska tas?
            </seg>
          </u>
          <note type="speaker" n="1e91249b">
            Anf. 78 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-10" n="62f47dd2">
            <seg n="9b91ee86">
              Fru talman! Det är inte utan att man undrar hur svaret ska ges
              på Carl B Hamiltons fråga. Det är så det ser ut i den politiska
              debatten.
            </seg>
            <seg n="74a31b9e">
              Vi producerar resurser i Sverige genom att arbeta. Människor
              går till sitt arbete och utför tjänster och producerar varor.
              Hur många sådana varor vi kan producera när vi arbetar beror naturligtvis
              på vilken teknik vi använder. Vad är det då som avgör välståndet?
              Det är hur socialförsäkringar, skatter och andra system är utformade
              så att vi ser hur många som arbetar eller inte. Lägger vi på stora
              kommunalskattehöjningar blir det färre som arbetar.
            </seg>
            <seg n="cb63f73c">
              Hur klarar vi den tekniska utvecklingen? Med kunskap, konkurrens,
              entreprenörskap och omvandling. Det är nyckeln. Där företagen
              producerar mer varor per timme blir det naturligtvis mer resurser.
            </seg>
            <seg n="81036e85">
              Vi kan inte trycka pengar. Det är ju där vi ser det grundläggande
              problemet med vänsterpolitiken. Man har ingen politik vare sig
              för arbete, för produktion eller för teknikutveckling. Det är
              det som gör att man inte heller till slut har några pengar till
              välfärd.
            </seg>
          </u>
          <note type="speaker" n="8df74c29">
            Anf. 79 CARL B HAMILTON (fp) replik:
          </note>
          <u who="unknown" xml:id="i-fd3446326790b8a8-12" n="62f47dd2">
            <seg n="5f84f606">
              Fru talman! Det är ju lite överraskande, måste jag säga, att
              i den här debatten ha fått lyssna på så många inlägg med bristande
              samband mellan det producerande Sverige och det resursanvändande
              Sverige. Vi måste ju för att finansiera den gemensamma välfärden
              ha en starkare företagssektor. Vi måste ha en arbetslinje som
              hävdas i den delen av ekonomin, inte bara i kommuner och landsting.
              Vi måste ha en högre produktivitet per timme, det vill säga varje
              person måste producera mer, både i privat industri och i privat
              tjänstesektor och naturligtvis hålla nere kostnaderna.
            </seg>
            <seg n="9a470a83">
              Jag tror att det är väldigt viktigt att vi nu är överens finansministern
              och jag, naturligtvis det kanske inte är så överraskande om att
              den långsiktiga frågan om välfärdens finansiering inte kan lösas
              genom att vi ensidigt fokuserar på antalet fler anställda i kommuner
              och landsting och på arbetsmarknadspolitik.
            </seg>
          </u>
          <note type="speaker" n="f8060923">
            Anf. 80 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-11" n="62f47dd2">
            <seg n="7a834044">
              Fru talman! Jag delar Carl B Hamiltons uppfattning. Det är klart
              att vi behöver offentliganställda. Det är en viktig del för att
              vårt samhälle ska fungera, inte minst för att klara tillväxt.
              Vi skulle inte ha en välutbildad arbetskraft utan lärare. Vi skulle
              inte ha en teknikutveckling utan universitet och forskning. Det
              är Carl B Hamilton och jag överens om.
            </seg>
            <seg n="628c0f30">
              Men det är också så att vi måste producera i företagen. Om vi
              inte producerar och gör det mer effektivt, om inte folk kommer
              in tidigare på arbetsmarknaden, arbetar mer och jobbar längre
              blir det mindre resurser till välfärden. I grund och botten kan
              vi bara klara välfärden långsiktigt genom att producera mer.
            </seg>
          </u>
          <note type="speaker" n="933ad199">
            Anf. 81 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-12" n="1483649b">
            <seg n="0322cf11">
              Fru talman! Moderaterna försöker väl dölja effekterna av sin
              politik genom att jämt framstå som om de skulle vara i någon form
              av förändring. Lite av det nyaste är att det har kommit en ny
              klädkod. Damerna ska lämna pärlhalsbanden hemma och herrarna slips
              och kostym när de är ute bland vanligt folk. Man vågar liksom
              inte ens stå för den man är.
            </seg>
            <seg n="2df4873a">
              Det andra som har kommit är att man på kommundagarna ska lansera
              begreppet rättvisa på riktigt. Hur trovärdigt är det?
            </seg>
            <seg n="4d66c8dc">
              Hundra tusen jobb har försvunnit. Arbetslösheten ökar, konstant
              dessutom. Ni har sänkt ersättningsnivåerna i a-kassan och höjt
              avgifterna så att 500 000 personer har tvingats lämna a-kassan.
              Är det rättvisa på riktigt?
            </seg>
            <seg n="e5846e3d">
              Ni har förstört sjukförsäkringen. Ni har slängt ut sjuka människor
              utan försörjning och oroar väldigt många människor. Ni har också
              sänkt ersättningsnivån i sjukförsäkringen. Är det rättvisa på
              riktigt?
            </seg>
            <seg n="0e96c287">
              Ni har försämrat möjligheterna till deltidsstämpling samtidigt
              som vi ser hur deltidsarbetslösheten ökar. Är det rättvisa på
              riktigt?
            </seg>
            <seg n="721bedf7">
              Allt det här leder till att socialbidragen ökar kraftigt i 90
              procent av landets kommuner. Är det rättvisa på riktigt?
            </seg>
            <seg n="b68716ef">
              Samtidigt tvingar ni fram nedskärningar i kommuner och landsting,
              och 25 000 jobb har försvunnit. Är det rättvisa på riktigt?
            </seg>
            <seg n="cd2a481d">
              Vi kan också se hur fattigdomen breder ut sig. Vi har hört siffror
              här i dag på att det har blivit en kvarts miljon fler fattiga
              under era fyra år. Samtidigt har ni gett den procent av befolkningen
              som har 1 miljon eller mer i inkomst lika mycket som de 25 procent
              som har lägst inkomst. Är det rättvisa på riktigt?
            </seg>
            <seg n="e4a80fa2">
              Jag skulle, fru talman, tro att Anders Borg svarar ja på den
              frågan. Han försöker blunda för den verklighet som breder ut sig,
              och det kanske är så man överlever som moderat.
            </seg>
          </u>
          <note type="speaker" n="f5227894">
            Anf. 82 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-12" n="62f47dd2">
            <seg n="4d4a8515">
              Fru talman! Ulla Andersson är riksdagsledamot från Gävleborgs
              län och representerar en del av den landsbygd som Miljöpartiet
              har för avsikt att försöka avfolka med så stor kraft man kan.
              Jag måste faktiskt få ställa frågan hur det känns att ha en partner
              som ska höja bensinskatten med 16 miljarder och kilometerskatten
              med 6 miljarder. Vi bara undrar om Ulla Andersson har talat med
              industriarbetarna i Gävle om detta, med dem som arbetar i skogsbruket
              i länet, de som kör lastbilarna. Vi vet alla att lönsamhetsmarginalen
              i skogsbruket inte blir bättre när vi rör oss norrut. Vi förstår
              alla att det här kommer att ha förödande effekter för jord- och
              skogsbruk samt basindustri i Gävleborgs län.
            </seg>
            <seg n="ea4cc31f">
              När Ulla Andersson förklarar att regeringsmakten är värd att
              vi lägger ned betydande delar av basindustrin, vad svarar industriarbetarna
              i Gävleborgs län då? Vad säger de som arbetar med att röja, hugga
              och transportera skog? Är de tacksamma för kilometerskatten och
              bensinskatten som ska ta ifrån dem arbetet?
            </seg>
            <seg n="3048357a">
              Jag ställde en fråga till Ulla Andersson tidigare. Jag vill gärna
              upprepa den. Under perioden 19982006 lyckades man öka förmögenhetskoncentrationen
              med 20 procent och lönespridningen med 20 procent. Om det nu är
              så att vi får en rödgrön regering i framtiden någon gång kan ju
              det hända vad är då viktigast? Är det att förstärka förmögenhetskoncentrationen
              med 20 procent igen eller är det att öka lönespridningen med 20
              procent? Vilket är det viktigaste resultatet av vänsterpolitiken,
              ökad förmögenhetskoncentration eller ökad lönespridning? Jag vill
              gärna ha svar på de frågorna av Ulla Andersson.
            </seg>
          </u>
          <note type="speaker" n="4826c9b1">
            Anf. 83 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-25949a76e3ddbf11-13" n="1483649b">
            <seg n="a898a912">
              Fru talman! I Gävleborg har vi 18 000 arbetslösa som har 300
              jobb att dela på. Anders Borg tycker att de ska straffas både
              med högre skatt och med en sänkt a-kassenivå. Jag tycker inte
              att det är rättvisa på riktigt.
            </seg>
            <seg n="7901e7da">
              Jag vet att vi i Gävleborg bryr oss om både jobb, miljö och rättvisa.
              Därför är jag övertygad om att det kommer att bli ett väldigt
              rött och grönt resultat när Gävleborg går till valurnorna i höst.
              Jag skulle också tro att vi står här den 19 september på kvällen
              och får se en politik som satsar på fler jobb, ökad rättvisa och
              en miljöomställning. Jag tror att de sakerna hänger samman. Vi
              har ett ansvar att ta för alla de tre områdena.
            </seg>
            <seg n="c5382622">
              Du svarade inte mig, Anders Borg. Kommunerna i Gävleborgs län
              har det himla tufft. De har alltför stora barngrupper, och de
              tvingas säga upp folk för att du i stället satsar pengar på att
              sänka skatten för dem som har det väldigt gott ställt 10 procent
              har fått lika mycket som 60 procent med lägst inkomster. Du kunde
              ha lagt en del av de pengarna på kommunerna i Gävleborgs län.
            </seg>
          </u>
          <note type="speaker" n="3cc318b4">
            Anf. 84 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-13" n="62f47dd2">
            <seg n="2c22acd1">
              Fru talman! Jag skulle gärna vilja följa Ulla Anderssons diskussioner
              med industriarbetarna i Gävle kring 2 kronor i bensinskatt. Långa
              transportsträckor till och från jobbet ska bli ännu dyrare. 2
              kronor i kilometerskatt betyder att 6 miljarder dras in på transportsektorn.
              Det är 200 000300 000 för en långtradare som går på långdrift.
            </seg>
            <seg n="85b6542d">
              Basindustrin ursäkta, men det är faktiskt Ulla Andersson som
              representerar det enda partiet som vill avveckla kärnkraften.
              Miljöpartiet, De rödgrönas dörrmatta, har ju inte ens med någon
              kärnkraftsavveckling i sitt valmanifest. Det får man väl säga
              är en av de mer intressanta partipolitiska nyheterna i Sverige.
              Det enda parti som över huvud taget tittar på kärnkraftsavveckling
              är Vänsterpartiet, eftersom dörrmattorna i Miljöpartiet har lagt
              sig så platt.
            </seg>
            <seg n="ca572327">
              Rättvisan jobbstoppspolitiken leder till mer av skillnader. Vad
              var viktigast? Var det förmögenhetskoncentrationen eller löneskillnaderna?
              Vilket var viktigast?
            </seg>
          </u>
          <note type="speaker" n="ca1c1021">
            Anf. 85 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-13" n="70c30967">
            <seg n="f001b17b">
              Fru talman! Det är i varje fall underhållande att lyssna på Anders
              Borg.
            </seg>
            <seg n="71ce7c53">
              Regeringens bärande ideologiska idé under mandatperioden har
              ju varit jobbskatteavdraget, att sänka skatten för människor som
              redan har det bra ställt och att samtidigt försämra trygghetssystemen
              för människor som är sjuka eller arbetslösa. Det har varit politikens
              kärna att kombinera sänkta skatter med försämringar för människor
              som redan har det svårt. Det skulle leda till fler jobb. Det skulle
              leda till högre pensioner, till färre sjuka. Jag vet inte allt
              som skulle lösas med en skattesänkning. Människor skulle antagligen
              bli lyckligare.
            </seg>
            <seg n="cfae8a86">
              Det här har varit den enda vägens politik. Gamla moderater såväl
              som nya har samma recept. Ni har tidigare argumenterat väldigt
              tydligt för den politiken. Tidigare under mandatperioden har finansministern
              sagt att pensionärerna inte ska få någon skattesänkning utan försvarat
              jobbskatteavdraget och hävdat att pensionärerna kommer att tjäna
              på det. Nu retirerar ni och föreslår en skattesänkning för pensionärer.
            </seg>
            <seg n="84525258">
              Ni har förut höjt avgifterna till a-kassan kraftigt, för att
              sedan när ni fick mycket kritik sänka dem något när ni såg konsekvenserna.
            </seg>
            <seg n="a8688685">
              Ni har förut sänkt taket till a-kassan, för att nu avisera eventuellt
              höjt tak i framtiden.
            </seg>
            <seg n="0d5c223c">
              Ni har genomfört stora försämringar i sjukförsäkringen, för att
              sedan ändra tillbaka på en del punkter när ni fick hård kritik.
            </seg>
            <seg n="9343e602">
              I sitt första anförande sade finansministern att jobben nu kommer.
              Det finns nu 100 000 fler arbetslösa.
            </seg>
            <seg n="95faa3e5">
              Jag skulle vilja fråga Anders Borg vilka besked ni har i dag
              om er politik. Vad är det för ekonomisk politik ni kommer att
              driva nästa mandatperiod? Har ni insett att tillvaron är lite
              mer komplex och bytt spår? Har ni en annan politik när ni nu väl
              backar på punkt efter punkt i er politik? Är det fortsättningsvis
              sänkta skatter och sämre ekonomi varje månad för människor som
              redan har det dåligt ställt som också ska vara den bärande delen
              i er politik? Det skulle vara bra att få ett besked.
            </seg>
          </u>
          <note type="speaker" n="f86213cf">
            Anf. 86 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-14" n="62f47dd2">
            <seg n="f76d427e">
              Fru talman! Mikaela Valtersson är vänsteralliansens tragiska
              dörrmatta. Här har vi Thomas Östros jobbstopp med förmögenhetsskatt,
              10 miljarder i höjda arbetsgivaravgifter för unga människor, 14
              miljarder i förstärkt a-kassa. Allt detta ska Miljöpartiet äta
              upp i den gemensamma motion man nu ska väcka. Man har redan i
              sitt valmanifest skrivit bort kärnkraftsavvecklingen. Det finns
              inte ett ord med om en enda reaktor. Det är mycket fascinerande.
              Det är en stor politisk nyhet. Miljöpartiet har inte längre en
              kärnkraftspolitik.
            </seg>
            <seg n="1646567b">
              Men en seriös diskussion vill inte Mikaela Valtersson ha. Hur
              har ni tänkt när ni har kokat ihop den här politiken? Det är fråga
              om 2 kronor i bensinskatt omedelbart och 2 kronor i kilometerskatt.
              Hur ska djurhållningen, basindustrin och energin hänga ihop? Hur
              ska människor kunna leva på landet? Har ni över huvud taget räknat
              igenom vad det här betyder för ett litet skogsbruk eller för en
              kille som kör en skogsröjningsmaskin? De som gör detta arbete
              i dag är ofta små entreprenörer med små marginaler. De kan inte
              föra över kostnaden på någon annan. Åkarna får 200 000300 000
              i ökade kostnader. Det är 200 000300 000 för en kille eller tjej
              oftast är det dock killar som kör lastbil åt skogsindustrin.
            </seg>
            <seg n="9fcd6049">
              Jag tycker att det är helt fascinerande att Miljöpartiet har
              lyckats koka ihop den här landsbygdsfientliga politiken. Jag har
              stor respekt för Miljöpartiet som miljöparti, men när det gäller
              att producera jobb och skapa förutsättningar för människor att
              leva i hela landet har Miljöpartiet och Mikaela Valtersson satt
              en avfolkningspolitik på papper.
            </seg>
          </u>
          <note type="speaker" n="651e6583">
            Anf. 87 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-4c9f9ff92ad59465-14" n="70c30967">
            <seg n="7a7f294c">
              Fru talman! Det är intressant att lyssna på Anders Borg och de
              övriga borgerliga kollegerna när ni ska försöka hålla ihop resonemanget
              i kampanjen Krossa Miljöpartiet.
            </seg>
            <seg n="7d158abf">
              Först säger du att du har stor respekt för vår miljöpolitik,
              att vi har en trovärdig miljöpolitik, och sedan sågar du alla
              delar i den miljöpolitiken. Först säger du att vi är den största
              dörrmattan, och sedan räknar du med att vi får igenom alla förslag.
              Först säger du att Miljöpartiet är tokradikalt, samtidigt som
              Carl B Hamilton säger att Miljöpartiet har förlorat sin själ.
            </seg>
            <seg n="2f8987e3">
              Vad är er linje? Jag tror att ni måste jobba lite till i kampanjverkstaden
              för att få det här att hålla ihop.
            </seg>
            <seg n="d0c94b95">
              Vi har här hört över tre timmars debatt i dag utan ett enda besked
              till väljarna om vad som kommer att hända på vare sig jobb-, klimat-
              eller välfärdsområdet nästa mandatperiod annat än att det bara
              blir mer på samma inslagna väg som har lett till högre arbetslöshet,
              färre människor i trygghetssystemen och ingen klimatpolitik.
            </seg>
          </u>
          <note type="speaker" n="d723b3c7">
            Anf. 88 Finansminister ANDERS BORG (m) replik:
          </note>
          <u who="unknown" xml:id="i-4bf3545acfe5f9ee-15" n="62f47dd2">
            <seg n="9a94762f">
              Fru talman! Nu har vi lyssnat till Mikaela Valtersson igen. Det
              alldeles speciella med Miljöpartiet är att de talar om demokrati
              och politik som något allvarligt. Det är något som väljarna ska
              förhålla sig till i val och tänka igenom noggrant. Men de talar
              aldrig om sin egen politik, nämligen den avfolkningsbrygd de har
              satt ihop.
            </seg>
            <seg n="68b2b559">
              Har vi någonsin i fråga om bensinskatten hört någon från Miljöpartiet
              ställa sig upp i en tv-studio och säga att för dem som kör 2 000
              mil ska det bli 4 000 kronor i högre kostnader per år, att Miljöpartiet
              erbjuder en sönderslagen ekonomi till dem som måste pendla till
              sina arbeten samt att de som jobbar i transportsektorn och i skogsbruket
              ska erbjudas en sönderslagen ekonomi? Miljöpartiet ska slå hårt
              mot dem som försöker försörja sig på landsbygden dock inte med
              några feta marginaler eftersom det inte är så svenskt jordbruk
              fungerar i dag. Det är Miljöpartiets politik. Det är en politik
              för avfolkning och utflyttning. Det är en flyttlasspolitik. Att
              den skulle komma tillbaka till Sverige i form av Miljöpartiet
              är djupt förvånande.
            </seg>
          </u>
          <note n="9f3dcc37">
            Överläggningen var härmed avslutad.
          </note>
          <note n="1d1f6f6a">
            Propositionen bordlades.
          </note>
          <note n="7a04f9b2">
            Kammaren biföll talmannens förslag att motionstiden för denna
            proposition skulle förlängas till måndagen den 3 maj .
          </note>
          <note n="460a88d5">
            3 § Meddelande om ändring i kammarens sammanträdesplan
          </note>
          <note n="4d4f044e">
            Andre vice talmannen meddelade att fredagen den 16 april kl.
            13.30 skulle bordläggningsplenum äga rum. Tidigare aviserat interpellationssvar
            kl. 9.00 skulle utgå.
          </note>
          <note n="a0dd2b97">
            4 § Hänvisning av ärenden till utskott
          </note>
          <note n="66ad8e98">
            Föredrogs och hänvisades
          </note>
          <note n="86d78d2e">
            den 8 juni
          </note>
          <note n="925540a4">
            5 § Bordläggning
          </note>
          <note n="b7371719">
            Anmäldes och bordlades
          </note>
          <note n="859de4a7">
            6 § Anmälan om frågor för skriftliga svar
          </note>
          <note n="1718efc5">
            Anmäldes att följande frågor för skriftliga svar framställts
          </note>
          <note n="81c9aab2">
            den 15 april
          </note>
          <note n="5a1e2a88">
            Ameer Sachet
          </note>
          <note n="d0496d85">
            Michael Hagberg
          </note>
          <note n="5a1e2a88">
            Ameer Sachet
          </note>
          <note n="a7aa16df">
            Alice Åström
          </note>
          <note n="11b0ab18">
            LiseLotte Olsson
          </note>
          <note n="4591c260">
            Lennart Sacrédeus
          </note>
          <note n="ad3ff4ad">
            Christin Hagberg
          </note>
          <note n="cdc44346">
            Frågorna redovisas i bilaga som fogats till riksdagens snabbprotokoll
            tisdagen den 20 april.
          </note>
          <note n="0eb10929">
            7 § Anmälan om skriftligt svar på fråga
          </note>
          <note n="72db1a79">
            Anmäldes att skriftligt svar på följande fråga inkommit
          </note>
          <note n="81c9aab2">
            den 15 april
          </note>
          <note n="032c5df5">
            Egon Frid
          </note>
          <note n="c5916753">
            Svaret redovisas i bilaga som fogats till riksdagens snabbprotokoll
            tisdagen den 20 april.
          </note>
          <note n="1ddbf6e7">
            8 § Kammaren åtskildes kl. 16.16.
          </note>
          <note n="f85cfe0c">
            Förhandlingarna leddes
          </note>
          <note n="7f605a1e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
