<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--109</head>
          <docDate when="2009-04-23">2009-04-23</docDate>
        </div>
      </front>
      <body>
        <div>
          <note n="c61668e4">
            ﻿
          </note>
          <note n="b69e546e">
            Riksdagens protokoll
          </note>
          <note n="373f25d6">
            2009/10:109
          </note>
          <note type="date" n="0ca43a35">
            Fredagen den 23 april
          </note>
          <note n="136670a0">
            Kl. 09:00 - 11:25
          </note>
          <note n="e3e946df">
            1 § Anmälan om kompletteringsval till kulturutskottet och Valprövningsnämnden
          </note>
          <note n="c794dfcb">
            Talmannen meddelade att Folkpartiet liberalernas riksdagsgrupp
            på grund av uppkommen vakans anmält Gunnar Andrén som suppleant
            i kulturutskottet samt att Socialdemokraternas riksdagsgrupp anmält
            Björn von Sydow som ledamot i Valprövningsnämnden.
          </note>
          <note n="aa0cc4d0">
            Talmannen förklarade valda till
          </note>
          <note n="116d6233">
            suppleant i kulturutskottet
          </note>
          <note n="b68d7975">
            ledamot i Valprövningsnämnden
          </note>
          <note n="1ae5d0ac">
            2 § Anmälan om protokollsutdrag från utskott
          </note>
          <note n="3d9ba7a6">
            Talmannen anmälde att ett utdrag ur prot. 2009/10:28 från torsdagen
            den 22 april i ärende om subsidiaritetsprövning av EU-förslag
            inkommit från justitieutskottet.
          </note>
          <note n="94239299">
            3 § Anmälan om fördröjt svar på interpellation
          </note>
          <note n="8c47497d">
            Till riksdagen hade inkommit följande skrivelse:
          </note>
          <note n="20831c16">
            Interpellation 2009/10:333
          </note>
          <note n="e0863be3">
            Interpellation 2009/10:333 Satsning på förnybar energi i Sydafrika
          </note>
          <note n="34f238d8">
            Interpellationen kommer att besvaras fredagen den 30 april 2010.
          </note>
          <note n="27e84120">
            Skälet till dröjsmålet är tidigare inbokade engagemang.
          </note>
          <note n="c19dd09a">
            Gunilla Carlsson
          </note>
          <note n="e3c374b2">
            4 § Svar på interpellation 2009/10:249 om effektiva och ändamålsenliga
            regler
          </note>
          <note type="speaker" n="aecfa93a">
            Anf. 1 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-d893281abc87caf5-0" n="f12c9d7f">
            <seg n="0c15353f">
              Herr talman! Marie Engström har frågat mig vilka åtgärder jag
              är beredd att vidta för att uppnå målet att minska regelbördan
              med 25 procent.
            </seg>
            <seg n="f2d0e2bc">
              Regeringen vill åstadkomma en märkbar positiv förändring i företagens
              vardag. Ett led i det arbetet är att minska de administrativa
              kostnaderna för företagen. Men förenklingsarbetets grundläggande
              syfte är att se till så att regler, processer och förfaranden
              är bättre anpassade till företagens villkor och verklighet. Företagaren
              ska känna, att det blir enklare att driva företag i Sverige. Och
              i förlängningen ska företagen uppleva att de regelverk de möter
              faktiskt är kostnadseffektiva och ändamålsenliga.
            </seg>
            <seg n="6169a3cf">
              Samtidigt gäller det att behålla ett regelverk som såväl är konkurrensneutralt
              och beaktar exempelvis patientskydd som hanterar folkhälso- och
              miljöskyddsaspekter. Som Marie Engström vet är detta en inte helt
              lätt balansgång. Men till skillnad från den föregående regeringen
              har vi tagit oss an den här utmaningen, och regelförenkling är
              i dag en självklar del i arbetet med att ta fram nya och ändra
              gamla regler. Vi har skapat en organisation och ett arbetssätt
              som vi nu ser börjar ge goda resultat. Vi har genomfört reformer
              som
            </seg>
            <seg n="2a757e30">
              Jag skulle kunna hålla på ganska länge och räkna upp åtgärder
              här i talarstolen. Det tar tid att redovisa de över 1 000 åtgärder
              som vidtagits.
            </seg>
            <seg n="3718f7e8">
              Den 27 maj överlämnar regeringen en skrivelse till riksdagen
              där vi redogör för vad vi åstadkommit under den här mandatperioden
              på regelförenklingsområdet. Då kommer vi också att tala om vad
              vi tänker göra under nästa mandatperiod. Vi har åstadkommit väldigt
              mycket fram till i dag, men det finns mycket kvar att göra.
            </seg>
            <seg n="d2dfd614">
              Vad oppositionen tänker göra på det här området har vi däremot
              hört väldigt lite om. Av det lilla vi har hört tycks vi ligga
              steget före antingen genomför vi det redan eller också är det
              redan genomfört.
            </seg>
          </u>
          <note type="speaker" n="eb1dde8c">
            Anf. 2 MARIE ENGSTRÖM (v):
          </note>
          <u who="marie_engstrom_d234fb" xml:id="i-e8f5aac88677dc26-0" n="093b5e30">
            <seg n="8e395039">
              Herr talman! Tack, ministern, för svaret på min interpellation!
              Jag vet att detta inte är första gången den här frågan debatteras
              i kammaren, och jag har en känsla av att det inte är den sista
              heller.
            </seg>
            <seg n="c92aee4e">
              Det finns ett par målsättningar i svaret som jag instämmer i.
              Dels är det målsättningen att minska regelbördan. Jag tror att
              det är väldigt bra att man har ställt upp tydliga mål. Dels är
              det att man menar att företagen ska uppleva att det regelverk
              som finns är ändamålsenligt och att det är någon mening med att
              ha regler. Jag tror att detta är kärnan i den här diskussionen.
            </seg>
            <seg n="c3c1ca26">
              Det finns en undersökning som organisationen Företagarna har
              gjort som är ganska intressant att titta på. Där jämför man tidsåtgången
              för olika typer av regler med irritationen över dem. Lägger man
              dem bredvid varandra kan man inte alltid finna någon överensstämmelse
              mellan det som tar lång tid och det som irriterar mest. Det tror
              jag är något som är viktigt att ha med sig i det här arbetet.
            </seg>
            <seg n="ea4e3018">
              Redovisningsarbete, bokslut och så vidare tar lång tid men skapar
              ändå inte den typ av irritation som andra regler kanske gör. Där
              kanske man inte lägger ned så mycket tid, men man tycker inte
              att man får något igen av det arbete man lägger ned. Jag skulle
              vilja fråga näringsministern: Är detta något som man funderar
              över på departementet och tar man till sig den typen av signaler
              från framför allt mindre företagare? Det tycker jag verkar oerhört
              viktigt, alltså att det ska vara vits med reglerna. Det får ju
              inte bli bara en statisk diskussion där man säger att man ska
              kapa ett visst antal procent för att uppnå ett mål, utan det ska
              också vara precis som det ju står i svaret ett visst ändamål med
              reglerna.
            </seg>
            <seg n="28ec944b">
              Jag tänker på Regelbarometern där Näringslivets Regelnämnd redovisar
              att över 80 procent känner till att regeringen jobbar med de här
              frågorna, och 8090 procent tycker också att det är väldigt viktigt.
              Men samtidigt framgår det att över 75 procent inte märker någon
              skillnad. Detta är genomgående i svaren och i de slutsatser som
              man drar i Näringslivets Regelnämnd, och det är väl också viktigt
              att ta till sig.
            </seg>
            <seg n="6e708a3d">
              I detta första replikskifte skulle jag åtminstone vilja ha en
              kommentar från Maud Olofsson om hur man ser på detta på Näringsdepartementet
              och om hur man hanterar dessa frågor.
            </seg>
          </u>
          <note type="speaker" n="35b4faf2">
            Anf. 3 BÖRJE VESTLUND (s):
          </note>
          <u who="borje_vestlund_da672f" xml:id="i-1e64ff89529206bf-0" n="23d0c001">
            <seg n="85a5e100">
              Herr talman! Inte heller jag kan låta bli att frestas att gå
              upp i denna debatt, naturligtvis.
            </seg>
            <seg n="7f6c3356">
              Vi har ju sett en del förändringar. I några år har vi stått här
              och sagt att regelbördan inte minskar utan tvärtom ökar. Nu har
              den minskat. Men problemet är att på områden som berör så gott
              som alla företag associationsrättsliga områden, det skatterättsliga
              området, och det arbetsrättsliga området, där man hade kunnat
              lägga in förenklade regler har det inte kommit förenklade regler.
              Tvärtom har regelbördan ökat på de allra flesta av dessa områden.
              Det är områden som gäller alla företag oavsett vilken bransch
              de arbetar inom.
            </seg>
            <seg n="ad0bca69">
              Intressant var också vad som gjordes under ordförandeskapet i
              EU. Jordbruksministern tog upp denna fråga på jordbruksrådet,
              och naturligtvis tog näringsministern upp den på konkurrenskraftsrådet.
              Men det gjordes inte på Ekofinrådet. Det gjordes inte på rätts-
              och inrikesrådet, som har stor makt över till exempel just den
              associationsrättsliga lagstiftningen. Detta väcker lite tankar.
              När kommer man att bredda detta så att det gäller alla företag
              och inte bara några?
            </seg>
            <seg n="f97e829e">
              Nu säger man att det kommer regler om frivillig revision. Men
              det återstår att se hur många företag det kommer att handla om
              och hur mycket mindre regelkrångel detta innebär för dem.
            </seg>
            <seg n="cb716691">
              Sedan tycker jag inte att näringsministern ska lägga ut dimridåer.
              Jag är säker på att de allra flesta företagare uppskattar att
              de har fått sänkta skatter. Men problemet är att de allra flesta
              företagare upplever att de har fått ännu mer krångel med att redovisa
              dessa förvisso lägre skatter. Krånglet finns på en lång rad områden,
              varav många som vi har grälat om under de här fyra åren, till
              exempel det nya arbetsgivarintyget för att få arbetslöshetsförsäkring.
              Det är fyra sidor nu. Det var en sida tidigare. Jag skulle kunna
              stå och rabbla upp en massa sådana saker.
            </seg>
            <seg n="8f17f45a">
              Det andra jag vill påpeka, herr talman, gäller Regelrådet. Jag
              tycker att det är uppfriskande att läsa deras rapporter. När vi
              läser deras rapporter kan vi konstatera en sak när det gäller
              de stora, avgörande och riktigt genomgripande förslag som den
              här regeringen har kommit med under den tid som Regelrådet har
              funnits jag ska inte säga att det har varit så under hela mandatperioden.
              Men under den tid då Regelrådet har funnits och granskat de olika
              utredningsförslagen kan man säga att de i väldigt många fall fått
              smäll på fingrarna.
            </seg>
            <seg n="29796219">
              Jag kanske ska koncentrera mig på att ställa någon fråga till
              näringsministern i det sammanhanget. När det gäller den kritik
              som Regelrådet har påpekat för regeringen undrar jag: På vilket
              sätt har regeringen arbetat in detta? Det är en fråga. Den andra
              som man möjligen skulle kunna ställa som har med det här att göra
              är: På vilket sätt arbetar regeringen med att man ska få mer konsekvensbeskrivningar
              i alla de förslag som kommer från statsmakten? Det är faktiskt
              inte bara i propositioner som det här ska finnas. Det ska finnas
              i alla förslag som kommer från regeringen. De frågorna tycker
              jag att det skulle vara intressant att diskutera.
            </seg>
          </u>
          <note type="speaker" n="b1052101">
            Anf. 4 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-d893281abc87caf5-1" n="f12c9d7f">
            <seg n="6e57757b">
              Herr talman! Vi har diskuterat regelförenklingar här under en
              ganska lång tid. Det första jag ska säga är väl det som jag brukar
              säga, nämligen att det här tar lång tid. Det är viktigt att man
              ser att det är ett systematiskt arbetssätt som är det framgångsrika.
              Det visar sig också nu att vi för första gången i historien faktiskt
              minskar regelbördan, även om det är med försiktiga 4 procent.
            </seg>
            <seg n="529ab297">
              Men jag tror verkligen att det handlar om det här med mätningar.
              Det är ett sätt. Och vi mäter nu på dubbelt så många områden som
              den förra regeringen gjorde.
            </seg>
            <seg n="346cc488">
              Det andra handlar om konsekvensutredningar och att vi får in
              det i hela systemet, i utredningsväsendet, i myndigheterna och
              på departementen, att alla förstår att de måste göra konsekvensutredningar.
              Det är också det som Regelrådet har pekat på. Det är ett förbättringsområde
              som alla måste jobba med.
            </seg>
            <seg n="75022a25">
              Sedan har vi en handlingsplan som tvingar oss själva att hela
              tiden gå igenom det här och redovisa: Vad är det som har hänt,
              och vad är det vi tänker göra? Det är också ett systematiskt arbetssätt
              som regeringen jobbar med.
            </seg>
            <seg n="b62c5af4">
              Regelrådet har sin speciella funktion, tycker jag, att vara utomstående
              och granska det vi faktiskt gör. Jag måste säga att jag tycker
              att det har varit enormt nyttigt, också för mig som näringsminister,
              att höra Regelrådets synpunkter. Även om jag är väldigt engagerad
              i företagarfrågor och annat är det alltid så att det kommer människor
              utifrån som tittar på det med andra ögon. Jag tycker verkligen
              att Regelrådet har spelat en viktig roll.
            </seg>
            <seg n="a852fe29">
              Det handlar också om det här med myndigheterna. Vi måste få detta
              att genomsyra alla våra myndigheter, så att de får det tänkandet.
              Där är vi inte än. En nackdel är att många i det här systemet
              inte har en företagarerfarenhet. De har lite svårt att sätta sig
              in i vad det innebär i praktiken om man genomför olika regler.
              Men jag tycker att vi är på rätt väg. Och det finns en mycket
              större medvetenhet och kunskap i dag, också hos våra myndigheter
              och departement och andra.
            </seg>
            <seg n="e58ba267">
              Jag håller med Marie Engström om att regler måste uppfattas som
              relevanta. Det är minst lika viktigt som att det är lite. Om man
              förstår varför det finns en regel är det lättare att förhålla
              sig till den. Därför har vi en diskussion både om regelmängden
              och om reglerna är relevanta och hur vi kan göra dem bättre.
            </seg>
            <seg n="18025c2c">
              Här har vi sådana saker som lättillgänglighet. Hur är myndigheterna
              tillgängliga? Det är också ett sätt. Det är kanske inte en regelförenkling,
              men det sparar tid åt företagen. Därför går vi igenom också den
              sortens åtgärder.
            </seg>
            <seg n="a7949bb3">
              När företagen säger att de inte märker någon skillnad tror jag
              att det är så här:
            </seg>
            <seg n="b57acbf6">
              När man tar bort en regel är det en liten förändring. Just när
              det händer tänker de: Jaha, då slipper jag det. Sedan har de glömt
              bort att det faktiskt blev en förbättring. Nästa gång det kommer
              en förändring tänker de: Det här är ju bra.
            </seg>
            <seg n="63bf151b">
              Sedan är det många regler i till exempel livsmedelssektorn. Det
              handlar om 3 miljarder kronor. Men det märker inte andra branscher
              och andra sektorer. Regelförenklingar som rör till exempel livsmedelssektorn
              rör just den sektorn men inte de andra företagen.
            </seg>
            <seg n="85108b15">
              Sedan gällde det vårt ordförandeskap i EU. Om Börje Vestlund
              hade läst våra slutsatser hade han kunnat se att vi tog en viktig
              slutsats i konkurrenskraftsrådet, nämligen att alla råd måste
              vara inblandade i regelförenklingsarbetet. Jag har tagit upp det
              på andra råd, inte bara på konkurrenskraftsrådet, nämligen på
              energirådet och på regionala rådet. Vi måste också fundera över
              regelförenklingar. Det finns nu i slutsatserna att kommissionen
              är ansvarig för detta. Alla råd har ansvar för regelförenklingsarbetet.
              Och parlamentet, ministerrådet och kommissionen måste tillsammans
              se till att reglerna blir enklare.
            </seg>
            <seg n="6cc4f89e">
              Jag är jätteglad över den här diskussionen, men jag skulle vilja
              veta en sak. Ni ser nu de saker som vi har gjort. Vad är det för
              ytterligare regelförenklingar som Socialdemokraterna och Vänsterpartiet
              vill göra? Jag har saknat konkreta förslag i den här debatten.
              Jag har försökt hitta det i dokument och annat. Men här finns
              en möjlighet att ge tips och råd kring ytterligare regelförenklingar
              som kan ske.
            </seg>
          </u>
          <note type="speaker" n="ab741c00">
            Anf. 5 MARIE ENGSTRÖM (v):
          </note>
          <u who="marie_engstrom_d234fb" xml:id="i-e8f5aac88677dc26-1" n="093b5e30">
            <seg n="8481f8e2">
              Herr talman! Jag ska säga lite om det som Maud Olofsson tog upp
              sist. Det fanns ju också i svaret på min interpellation något
              slags fråga: Vad tänker oppositionen göra?
            </seg>
            <seg n="27ecabbc">
              Jag skulle vilja svara med att säga att jag vet att vi har lagt
              fram en rad förslag. Vi skriver också motioner med anledning av
              de skrivelser som regeringen brukar lämna i den här frågan.
            </seg>
            <seg n="74f11e72">
              Sedan är det ändå så att ni som har regeringsmakten också har
              möjligheten att ta initiativ i de här frågorna. Jag tycker att
              det är en självklarhet på något sätt att initiativet ska ligga
              hos regeringen. Men vi ska självklart kunna komma med olika förslag.
            </seg>
            <seg n="fb4103bf">
              Jag har faktiskt tagit upp en fråga om hur man ska se på regelsystemet.
              Det handlar om att också lyssna in vilka regler företagarna tycker
              är okej. Det är regler som de många gånger känner att de får någonting
              för. De kan tycka att det faktiskt är ett viktigt regelsystem.
            </seg>
            <seg n="67a9122d">
              Det är inte minst viktigt i det här sammanhanget att man tar
              upp de frågorna.
            </seg>
            <seg n="7df45dbc">
              Jag skulle vilja kommentera lite grann det som gäller skatterna
              och skattesystemet. Att sänka skatter i sig behöver inte innebära
              att regelsystemet minskar eller blir mindre komplicerat. Det kan
              snarare vara tvärtom. Man kan sänka skatter och samtidigt få ett
              ganska komplicerat system.
            </seg>
            <seg n="8084b7e2">
              Man kan titta på kolumnerna i skattetabellerna. I dag har vi
              till exempel sex kolumner för inkomstbeskattning. Tidigare fanns
              det inte alls så många kolumner. Det är en effekt av att vi beskattar
              olika inkomster på olika sätt.
            </seg>
            <seg n="ae1cb942">
              En företagare som har folk anställda i olika åldrar ska betala
              olika nivåer på sociala avgifter beroende på vilken ålder den
              anställde har.
            </seg>
            <seg n="fea8e65f">
              När det gäller avdraget för hushållsnära tjänster finns det numera
              något som heter fakturamodellen. Detta skulle i och för sig bidra
              till att skapa mer sysselsättning i den här branschen. Men å andra
              sidan är det en regel som har blivit mycket starkt kritiserad
              från företagarhåll, för den har inneburit en hel del extra krångel
              och så vidare.
            </seg>
            <seg n="5f1bbcb0">
              Det finns en lång rad exempel.
            </seg>
            <seg n="8e0b55fd">
              Maud Olofsson säger i svaret att man har sänkt skatter. Javisst,
              det har ni verkligen gjort. Men det betyder inte med automatik
              att ni har förenklat regelsystemet inom skatteområdet. Just skatteområdet
              är ett sådant område som man pekar på. Här finns många regler.
              Här finns komplicerade regler. Här måste det också finnas möjlighet
              till förenklingar.
            </seg>
            <seg n="e03e351a">
              Har man då så som något slags riktmärke att man ska ha en så
              likformig beskattning som möjligt måste det också med automatik
              innebära ett antal förenklingar för företagen och över huvud taget
              alla skattskyldiga.
            </seg>
            <seg n="351f19af">
              Men jag tänkte på några av Näringslivets Regelnämnds slutsatser.
              Man säger att den totala regelkostnaden har varit oförändrad under
              de år som man har mätt, som vi har haft en borgerlig regering.
              Man säger att man har fått indikationer på att nya kostsamma regler
              ska införas. Man tycker också att det finns vissa brister i uppföljningen
              av de förslag som kommer in och av de regelförenklingar som genomförs
              och de förändringar som regeringen genomför.
            </seg>
          </u>
          <note type="speaker" n="b5b137f6">
            Anf. 6 BÖRJE VESTLUND (s):
          </note>
          <u who="borje_vestlund_da672f" xml:id="i-1e64ff89529206bf-1" n="23d0c001">
            <seg n="7d86f0fc">
              Herr talman! Visst är det en relevant fråga att ställa vad vi
              kommer att göra. Det är precis som Maud Olofsson säger. Det handlar
              om att gå igenom detta i varje myndighet. Men det handlar också
              om att man när man lägger om politiken, som är ambitionen hos
              varje ny majoritet som vill träda till, ser över hur regeltillämpningen
              blir.
            </seg>
            <seg n="aabdd5bf">
              Man må ha vilka goda eller icke goda skäl som helst ur mitt perspektiv
              är det ganska korkade skäl att förändra reglerna när det gäller
              arbetslöshetsförsäkringen. Då skapar man en blankett som är 300
              procent mer omfattande och som för de allra flesta tar mycket
              längre tid att fylla i.
            </seg>
            <seg n="0674b822">
              Det är bara en i den stora mängden av konstiga regler som man
              har tillfört och som har skapat merarbete för företagen. Jag tar
              bara det lilla exemplet. Det finns fler sådana exempel. Fakturamodellen
              nämnde Marie Engström. Det finns säkert fler om jag skulle leta,
              men jag har inte brytt mig om att leta i det här sammanhanget.
              Tvärtom har jag försökt hitta vad som är den minsta gemensamma
              nämnaren.
            </seg>
            <seg n="cd453583">
              Jag skulle ändå vilja vidhålla det som gäller EU. Det är väl
              sant, men Sverige hade möjlighet under sex månader att sätta dagordningen.
              Ändå tog inte finansministern upp regelförenklingar. Ändå tog
              inte justitieministern upp regelförenklingar. Däremot gjorde jordbruksministern
              det.
            </seg>
            <seg n="9c7fe1cc">
              Varför gjorde inte finansministern eller justitieministern det
              som har den riktigt stora regelbördan och de riktigt stora regelverken
              i EU? Vi brukar säga att vi inte kan göra så mycket åt den stora
              regelbördan, för EU-regelverket står emot. Men det svenska ordförandeskapet
              gjorde inte något åt detta på de områden som är de allra mest
              väsentliga.
            </seg>
            <seg n="eef7e3d8">
              Herr talman! Jag måste tyvärr gå till EU-nämnden, så jag kan
              inte lyssna på hela den här debatten. Jag ber om ursäkt för detta.
            </seg>
          </u>
          <note type="speaker" n="69efd24b">
            Anf. 7 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-d893281abc87caf5-2" n="f12c9d7f">
            <seg n="93f4d4e0">
              Herr talman! Så tråkigt för Börje Vestlund. Jag uppskattar verkligen
              de här debatterna. Jag tycker att det är bra att det finns ett
              gemensamt intresse av att förenkla regelverken.
            </seg>
            <seg n="b9c83d17">
              Precis som Marie Engström säger är det klart att det är regeringen
              som har initiativkraften och makten att göra det. Men om ni är
              så engagerade som ni båda är i den här frågan är det bra om man
              kan se det avspeglas i era egna förslag. Det blir ingen trovärdig
              opposition om man inte ser att det finns förslag från de partierna.
            </seg>
            <seg n="119fa8fe">
              När det gäller EU kan jag säga nu när finansministern träder
              in i kammaren att jag tror att Börje Vestlund förstår att finansministrarna
              hade en lite annan fråga att hantera under EU-ordförandeskapet,
              nämligen finanskrisen. Det finns förståelse för att den tog rätt
              mycket tid av finansministrarna.
            </seg>
            <seg n="e9b84bc3">
              Men Ekofin, konkurrenskraftsrådet, energiministerrådet och alla
              ska jobba med regelförenklingar. Det var den slutsats som togs
              under det svenska ordförandeskapet.
            </seg>
            <seg n="f0872be2">
              När det gäller att det kan bli komplicerade system när man sänker
              skatter och om vi tar RUT och ROT kan vi väl konstatera att det
              är en fantastisk reform som har gett 11 000 nya jobb bara inom
              den hushållsnära sektorn. Tack vare att vi har ett enkelt system
              för våra kunder får de företagen ökade inkomster.
            </seg>
            <seg n="d1b338a7">
              Ja, det är lite krångligare för företagen, men de tycker att
              det är bra att de får många kunder. Det är en balansgång. Det
              har jag försökt att diskutera i kammaren tidigare.
            </seg>
            <seg n="69312152">
              Börje Vestlund säger att vi bör analysera det tidigare. Den omvända
              byggmomsen som var ett förslag från Socialdemokraterna i den förra
              regeringen är ett exempel på att man borde ha analyserat tidigare.
              Det står för en stor del av den ökning som var i början av vår
              period. Det är ett krångligt system. Det innebär att många företagare
              är bekymrade över det.
            </seg>
            <seg n="ca936d87">
              Om vi tittar på vad vi har gjort och som är viktigt ger kvartalsredovisningen
              av moms 327 miljoner kronor. Förenklade regler om systematiskt
              arbetsmiljöarbete ger 123 miljoner kronor. Jämställdhetsplaner
              och lönekartläggningar ska upprättas vart tredje år i stället
              för varje år. Det ger 387 miljoner kronor.
            </seg>
            <seg n="0b14992b">
              Vi har gjort förenklingar i reglerna för tidsbegränsad anställning.
              Vi har tagit bort skyldigheten att anmäla lediga platser till
              Arbetsförmedlingen. Elektroniska företagsinteckningsbrev sparar
              270 miljoner kronor.
            </seg>
            <seg n="782afe70">
              Det är många sådana olika saker som har genomförts. Men som det
              också sägs i debatten finns det mycket mer att göra. Jag tror
              verkligen att det är det systematiska arbetssättet som i slutändan
              kommer att ge resultat.
            </seg>
            <seg n="efe6465e">
              Jag undrar återigen när det gäller oppositionen när man nu säger
              att man är så engagerad jag tror verkligen det vad det då är för
              förslag. När vi gör regelförenklingarna som gäller arbetsmiljöarbetet
              och lönekartläggningarna säger Vänsterpartiet: Nej, det får ni
              inte röra. Det är något annat.
            </seg>
            <seg n="35de0a49">
              Man kan inte hela tiden sitta och säga att det är något annat
              och ändå inte komma med några egna förslag. Det är inte ROT. Det
              är inte RUT, för det ska ni avskaffa. Det är inte de här delarna,
              för det vill ni inte röra.
            </seg>
            <seg n="f03330ee">
              Då måste det vara något mycket dramatiskt annat som ni vill göra
              men som inte är känt för allmänheten. Jag tror att allmänheten
              verkligen vill veta vad det är som oppositionen tänker göra gemensamt.
            </seg>
            <seg n="fd1d239e">
              Tar vi hela miljöområdet är det enda som jag ser framför mig
              med Miljöpartiet i er konstellation ännu mer krångel, ännu mer
              regler. Det senaste i går som handlade om avgifter för långa transporter
              är bara ett i raden av regelkrångel som kommer att drabba företagen
              framöver.
            </seg>
            <seg n="ff56018b">
              Det är upp till bevis. Det handlar för er om att förklara hur
              ni vill förenkla. Jag lyckas. Men hur ska ni klara detta?
            </seg>
          </u>
          <note type="speaker" n="18c23582">
            Anf. 8 MARIE ENGSTRÖM (v):
          </note>
          <u who="marie_engstrom_d234fb" xml:id="i-e8f5aac88677dc26-2" n="093b5e30">
            <seg n="8f15f91f">
              Herr talman! Jag tycker att näringsministern är ganska tuff.
              Det är tufft att säga: Jag lyckas.
            </seg>
            <seg n="35c6e4b3">
              Om jag ska prata för oppositionen tror jag att vi har en ganska
              ödmjuk inställning i de här frågorna. Vi vet att det är svårt.
              Det är stora frågor. Det är komplexa frågor.
            </seg>
            <seg n="ee23ef8b">
              Jag har flera gånger sagt att det behövs ett regelsystem, kanske
              inte minst av demokratiska skäl. Alla ska ha möjlighet till exempel
              när man deklarerar att visa alla underlag för att bli rättvist
              bedömd. Det är det som det handlar om många gånger.
            </seg>
            <seg n="b4697f75">
              Jag har själv tagit upp frågan om schablonbeskattning som ett
              förenklingssystem. Det kan handla om schablonbeskattning i kontantbranscher
              där det kan vara lämpligt. Då får man många frågor om det verkligen
              är rättvist och om man verkligen ska kunna jobba med en schablon.
            </seg>
            <seg n="89a6d88e">
              Det får man vara lite ödmjuk inför. Men det är ändå ett konkret
              förslag som man skulle kunna gå vidare med. Det är svaret på frågan.
            </seg>
            <seg n="8b4d964a">
              Maud Olofsson säger att ni verkligen har gjort något från regeringens
              sida. Men kärnan i det här är upplevelsen hos dem som omfattas
              av det. Det är upplevelsen att det inte har hänt något. Några
              säger till och med att det har blivit ännu värre.
            </seg>
            <seg n="98f946e9">
              Det är väl det som man får ta till sig och som Maud Olofsson
              måste ta till sig. Och det blir naturligtvis en jättestor utmaning
              för en rödgrön regering vid en valseger till hösten. Det är väl
              så man får tänka.
            </seg>
            <seg n="e10f8845">
              Jag tror inte att jag kommer att ta så stora ord i min mun som
              Maud Olofsson gör. Jag har kanske lite mer respekt för att det
              här är en stor och komplicerad fråga. Men vi har en lång rad förslag.
            </seg>
          </u>
          <note type="speaker" n="8bfe9299">
            Anf. 9 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-d893281abc87caf5-3" n="f12c9d7f">
            <seg n="8e63e492">
              Herr talman! Jag kan inte säga annat än att det är ett tufft
              arbete att åstadkomma detta. Det är givetvis så. Där har Marie
              Engström alldeles rätt.
            </seg>
            <seg n="9c07acd3">
              Men jag är ändå den första ministern som har lyckats minska regelbördan.
              Jag är den första ministern som har lyckats med det. Alla andra
              före mig har försökt, från Mona Sahlin och framåt.
            </seg>
            <seg n="d2251ac6">
              Jag säger inte heller att det går fort och att det är någon enkel
              sak, någon quick fix. Regelverk har ju kommit till av något skäl.
            </seg>
            <seg n="110e3c7f">
              Den stora skillnaden mellan vad som har gjorts tidigare och nu
              är det systematiska arbetet, där man går igenom det. Det kommer
              att ta tid. Det kommer det att göra, för hälften av våra regler
              kommer från EU-sidan.
            </seg>
            <seg n="b884f5e2">
              Vi måste få ordning både på den nationella nivån och på EU-nivån
              för att åstadkomma detta. Alla departement måste vara inblandade.
              Alla myndigheter måste vara inblandade. Vi måste alla ta ett gemensamt
              ansvar. Vi måste också se att den nationella nivån och den lokala
              och regionala nivån spelar roll. Företagen möter oftast den lokala
              nivån.
            </seg>
            <seg n="6b285ef5">
              Vad jag försöker säga är att jag inte ser några förslag från
              oppositionen som gör att ni skulle lyckas. Ni har inga sådana
              förslag. Ni är ju emot många av de stora puckar vi genomför. Jag
              har full respekt för att Marie Engström är engagerad i frågan,
              men man kan inte ha detta engagemang om man själv inte kommer
              med konkreta förslag.
            </seg>
            <seg n="d0b068a8">
              Vi har genomfört 1 000 olika förenklingar, och det är många på
              väg framöver. Får vi fortsätta i den här takten med det här systematiska
              arbetssättet kommer det att bli ännu mycket bättre.
            </seg>
            <seg n="598cb6cb">
              Sedan är det det här med vad man upplever i företagens vardag.
              Ja, det kommer att ta tid innan alla de regler som är utspridda
              på olika branscher ger en förändring i företagens vardag, för
              var och en. Men om man tittar på helheten, till exempel beträffande
              revisionsplikten, så handlar det om 2 ½ miljard. Det är klart
              att väldigt många företagare ser att det är en stor förbättring.
            </seg>
            <seg n="59b160d3">
              Jag är glad över att det är många som är engagerade i regelförenklingsarbetet,
              och jag ser fram emot en presentation av oppositionens regelförenklingslista.
              Den ska bli spännande att läsa, tycker jag.
            </seg>
          </u>
          <note n="17095d59">
            Överläggningen var härmed avslutad.
          </note>
          <note n="2b481d61">
            5 § Svar på interpellation 2009/10:315 om Skatteverkets resurser
            för internationell skattekontroll
          </note>
          <note type="speaker" n="b18a7f76">
            Anf. 10 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-0" n="5955df67">
            <seg n="2295e499">
              Herr talman! Hans Olsson har frågat mig vilken ambitionsnivå
              jag har för den internationella skattekontrollen med beaktande
              av Riksrevisionens kritik och Skatteverkets egna kommentarer till
              denna kritik. Hans Olsson har även frågat mig hur jag ser på Skatteverkets
              resurser för att lösa sina uppgifter inom internationell skattekontroll.
            </seg>
            <seg n="36757743">
              Regeringen fäster stor vikt vid arbetet med att värna svenska
              skattebaser. Sedan 2006 deltar Sverige i ett samnordiskt projekt
              för att ingå avtal med skatteparadis om informationsutbyte enligt
              OECD:s internationellt vedertagna standard. Vi har hittills undertecknat
              18 avtal, vilket placerar oss i toppskiktet bland OECD-länderna
              på detta område. Fler avtal är dessutom under förhandling. Detta
              arbete har underlättats sedan G20 i den finansiella krisens spår
              utövat påtryckningar mot icke samarbetsvilliga länder och jurisdiktioner
              om att acceptera OECD:s standard.
            </seg>
            <seg n="07e529d9">
              Sverige är även aktivt inom EU för ökad transparens och informationsutbyte
              på skatteområdet. Under det svenska ordförandeskapet intensifierades
              arbetet med förslagen till nya direktiv för indrivning och handräckning
              liksom omfattande förbättringar av sparandedirektivet. Även ett
              EU-avtal om informationsutbyte med Liechtenstein samt mandat för
              att förhandla liknande avtal med ytterligare ett antal närliggande
              tredjeländer processades intensivt under det svenska ordförandeskapet.
              Indrivningsdirektivet kunde antas på det spanska ordförandeskapets
              första Ekofinråd i januari. Förhoppningen är att övriga förslag
              ska kunna antas innan det spanska ordförandeskapet är över.
            </seg>
            <seg n="a07f8a15">
              Regeringen har alltså arbetat mycket aktivt med att förbättra
              ramverket för informationsutbyte på skatteområdet. Sedan är det
              givetvis angeläget att överlämnad information också utnyttjas
              på ett så bra sätt som möjligt.
            </seg>
            <seg n="c494d90e">
              Som framgår av Riksrevisionens rapport har Skatteverket under
              granskningens genomförande tagit initiativ till flera utvecklingsinsatser,
              framför allt när det gäller hanteringen av utländska kontrolluppgifter
              och möjligheterna att analysera och följa upp informationsutbytet.
              De utvecklingsinsatserna kommer, enligt Riksrevisionen, att förbättra
              Skatteverkets förutsättningar för ett effektivt informationsutbyte
              med andra länder.
            </seg>
            <seg n="42ec3c4c">
              När det gäller Skatteverkets resurser behandlas frågan inom ramen
              för den ordinarie budgetprocessen. Jag vill inte föregripa det
              arbetet.
            </seg>
          </u>
          <note type="speaker" n="da5a8d0b">
            Anf. 11 HANS OLSSON (s):
          </note>
          <u who="hans_olsson_4b5b08" xml:id="i-cba004b42861e919-0" n="dbcb4750">
            <seg n="90d0ca13">
              Herr talman! Tack för svaret, finansministern! Svaret är egentligen
              till 99,5 procent en förstärkning av min interpellation.
            </seg>
            <seg n="9d15a1f3">
              Det känns faktiskt, utan att ta i, som att världen nu är redo
              att internationellt ta tag i skattebortfallet och skattefusket.
              Ett stort antal informationsutbytesavtal har knutits. Inom EU
              har man också jobbat och jobbar med informationsutbyte för att
              förbättra skattekontrollen länderna emellan. Jag tror att det
              är väldigt viktigt för ett land som Sverige, ett litet land med
              välfärdsambitioner, visserligen på olika nivåer, att vara aktivt
              i de internationella diskussionerna om att få in skattepengar.
            </seg>
            <seg n="faf58d8a">
              När det gäller den internationella skattekontrollen har det,
              om jag har förstått det rätt, visat sig att av vårt skattefel
              på 133 miljarder är 46 miljarder årligen relaterade till internationella
              transaktioner. Nu har jag inte så stora ekonomiska resurser, men
              finansministern skulle ju kunna sätta någon på Finansdepartementet
              att räkna ut hur mycket Sverige förlorar i timmen. 133 miljarder
              är ogreppbart, men det skulle vara intressant att veta hur mycket
              det är i timmen. Själv har jag bara en miniräknare, och den klarar
              inte så många nollor. Därför kan jag inte göra det.
            </seg>
            <seg n="b54e9a6b">
              Funderingarna inställer sig. Klarar Sverige att leva upp till
              de åtaganden som vi gör i informationsutbytesavtalen? Finansministern
              vet säkert själv att det är viktigt att inte lova mer än man kan
              leverera. I vissa situationer i livet kanske tuppkammen växer
              lite extra och man spänner sig, men jag tror ändå på sikt och
              för trovärdighetens skull att man ska kunna leverera det man lovar.
            </seg>
            <seg n="d7d97754">
              Det är inte bara vi som kommer att få information från andra
              länder om hur det ser ut med skatteinkomster och sådant, utan
              vi ska också leverera vidare till andra länder. Om det nu är så
              att Skatteverkets resurser krymper och om Skatteverket som ska
              leverera och även ta emot uppgifter från andra länder för att
              kontrollera skattebortfallet inte kan leva upp till detta om vi
              alltså har lovat mer än vad vi kan leverera hur kommer då övriga
              världen att se på Sverige? Det måste vara lite genant att andra
              lite bakom ryggen fnissar över att Sverige var väldigt på hugget
              och tyckte att det var viktigt med internationella avtal mot skattefusk
              och så där, och sedan kan vi inte leverera på grund av att den
              myndighet som ska leverera och tolka informationen inte har tillräckliga
              resurser.
            </seg>
            <seg n="5fa412c0">
              Hur ser finansministern på detta?
            </seg>
          </u>
          <note type="speaker" n="215384fe">
            Anf. 12 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-1" n="5955df67">
            <seg n="5edf2cdf">
              Herr talman! Vi har i Sverige höga välfärdsambitioner och ambitionen
              att de trygghetssystem och den välfärd vi erbjuder våra medborgare
              ska vara bland de bästa i världen. Det är den också på de allra
              flesta områden. Det är så det svenska samhället står sig i jämförelse
              med andra länder när det gäller sjukvård, barnomsorg och äldreomsorg.
              På praktiskt taget varje område man jämför ligger Sverige väldigt
              väl till.
            </seg>
            <seg n="29081139">
              Då måste man också få in skatteintäkter. Det är en självklarhet
              att vi måste ha ett skattesystem som får in intäkter och som medborgarna
              uppfattar som väl fungerande, rättvist och legitimt. Man ska uppfatta
              Skatteverket som en servicemyndighet. Det ska vara enkelt att
              göra rätt och svårt att göra fel. Det är utgångspunkten för Skatteverkets
              arbete.
            </seg>
            <seg n="6a10fc54">
              Nu finns det, precis som Hans Olsson påpekar, förutsättningar
              för att vi ska kunna göra ett genombrott på det här området. Detta
              sker tack vare de framsteg som har gjorts, dels med det arbete
              vi gjort själva kring informationsutbytesavtal med de här skatteparadisen,
              dels och kanske ännu mer med anledning av det arbete vi lyckades
              driva framåt under ordförandeskapet. Nu är förutsättningarna för
              att vi ska få en automatisk informationsgivning väsentligt bättre.
              Det är därför vi hade problem med Luxemburg och Österrike. I övrigt
              har man gjort så stora framsteg med Liechtenstein att man räknar
              med att vi så småningom också ska kunna nå ett sådant här avtal
              med Schweiz.
            </seg>
            <seg n="47d13115">
              Det sker en beskattning av dessa ränteinkomster genom sparandedirektivet,
              men det stora lyftet kommer när vi får ett automatiskt informationsutbyte.
              Det är nämligen inte skatteintäkterna som är det centrala på sparanderänteinkomsterna,
              utan det centrala är varifrån pengarna kom. Var har inkomstströmmarna
              uppkommit från början? Det mest troliga är ju att det är summor
              som människor borde ha betalat arbetsgivaravgifter, inkomstskatt,
              bolagsskatt och kapitalinkomstskatt på. Förmodligen är det så
              att vi genom informationsutbytesavtalen får betydligt större skatteintäkter,
              inte från Schweiz eller Luxemburg utan i Sverige. Det är det som
              så att säga är nyckeln till att den automatiska informationsgivningen
              är central.
            </seg>
            <seg n="b1bcdd43">
              Spanjorerna har väl inte riktigt lyckats driva det här arbetet
              framåt i den takt vi önskade, men det finns ändå hopp om att vi
              ska kunna få ett sparandedirektiv under närmaste månaderna eller
              halvåret. Det vore väldigt bra. Det skulle i sin tur betyda att
              vi får ett bättre system i Sverige.
            </seg>
            <seg n="b928a269">
              Klarar Skatteverket att hantera alla de här kontrolluppgifterna?
              Nu är det så att vi har fått in väsentligt fler än man tidigare
              har haft. Det har ju varit en väldigt liten ström av uppgifter.
              Skulle vi få en automatisk informationsgivning med ett antal länder
              till då tänker jag kanske framför allt i slutändan på Schweiz
              kommer det att bli en väldig mängd uppgifter. Det är den analys,
              tror jag, som ligger till grund för att Skatteverket nu tar fram
              ett nytt IT-stöd. Man räknar med att från 2011 klara av att hantera
              80 procent av de här uppgifterna via mekanisk-automatisk hantering.
              Det är så att säga den stora förskjutningen.
            </seg>
            <seg n="6223515c">
              Jag tycker inte att man ska ge bilden av att Sverige har några
              särskilda bekymmer här. Jag vill kanske inte säga att det svenska
              Skatteverket är den mest effektiva skattemyndigheten, men tveklöst
              hävdar jag att det är en av Europas bästa skattemyndigheter. Förmodligen
              är det så det vet jag inte, men jag skulle föreställa mig det
              att vi snarast ligger i absolut framkant även när det gäller IT-stöd
              för automatisk inläsning.
            </seg>
            <seg n="36190b82">
              Jag har stor respekt för Hans Olssons fråga. Den är mycket relevant.
              Detta är ett hål i det svenska skattesystemet. Kommer vi fram
              till en automatisk informationsgivning skulle det ha stor betydelse.
              Jag är övertygad om att Skatteverket då också kommer att kunna
              tillgodogöra sig de uppgifterna på det sätt man naturligtvis ska
              göra i ett modernt samhälle genom att man mekaniskt och automatiskt
              kan identifiera dessa kontrolluppgifter.
            </seg>
          </u>
          <note type="speaker" n="bc1b7aee">
            Anf. 13 HANS OLSSON (s):
          </note>
          <u who="hans_olsson_4b5b08" xml:id="i-cba004b42861e919-1" n="dbcb4750">
            <seg n="67f6896f">
              Herr talman! Jag är nog också lite stolt över Skatteverket faktiskt.
              Det tillhör ju vårt utskott, och i många mätningar har vi sett
              att svenskarna, företag och enskilda personer, har ett oerhört
              stort förtroende för Skatteverket. Därför måste vi vara rädda
              om den resursen. Det handlar ju i botten om resurser till den
              resursen, om jag uttrycker mig så.
            </seg>
            <seg n="4cdd9229">
              När det gäller den avancerade tekniken för automatisk informationsöverföring
              skriver Skatteverket att det är väldigt viktigt att vi fortsätter,
              men det är också väldigt viktigt att resurser tillförs för avancerat
              tekniskt metodstöd. Hur vi än skruvar, vrider och vänder kommer
              det ändå i slutändan att handla om resurser till Skatteverket.
            </seg>
            <seg n="8e12f801">
              Då kommer vi över till det andra lilla i svaret från finansministern
              på min fråga som gäller Skatteverkets resurser. Det avfärdades
              med två rader. Finansministern vill inte ta någon diskussion om
              det trots att det är den viktigaste frågan.
            </seg>
            <seg n="5526ef3d">
              Jag vet inte hur jag ska uttrycka mig här. Kanske har man bättre
              kontroll över sina hormoner nuförtiden eller också försvinner
              de med åren. Men förr hade jag nog blivit väldigt arg och upprörd
              över ett sådant här svar, att finansministern inte vill resonera
              om resurserna, som ju är grunden. Men nu känner jag mig faktiskt
              enbart ledsen. Jag har ändå fått intrycket efter många debatter
              i den här kammaren alltså inte bara med finansministern utan även
              med vårt utskott att vi har varit överens när det gäller resurserna
              för att komma till rätta med skattebortfallet och skattefusket.
              Jag har trott på det, och då blir man lite förtvivlad när man
              ser bristerna hos Skatteverket.
            </seg>
            <seg n="368be036">
              Nu ska jag inte föregripa de diskussioner och debatter som jag
              ser kommer senare med anledning av interpellationer om skattefusket
              och resurser till Skatteverket. Jag ser också till min glädje
              att det är de alltid lika briljanta ledamöterna från Socialdemokraterna
              Christin Hagberg och Raimo Pärssinen som ska stå för de diskussionerna.
              Det ser jag fram emot.
            </seg>
            <seg n="c5eab6ff">
              Jag förstår också att finansministern inte kan nämna några summor
              eller något sådant, men nu är vi några stycken här och nog skulle
              väl ändå finansministern till oss kunna säga hur finansministern
              tänker när det gäller resurser till Skatteverket. Inga siffror,
              det behövs inte, men det borde ändå vara en ambition för att klara
              det här framöver att se till att det finns rejäla resurser för
              Skatteverket. Det kommer att visa sig senare att de kanske kommer
              att bli tvungna att säga upp oerhört mycket personal. Då klarar
              man inte den internationella kontrollen.
            </seg>
            <seg n="f327294a">
              Snälla finansministern! Du behöver inte säga hur många miljarder,
              men tala gärna om hur du tänker. Funderar du på att öka resurserna
              till Skatteverket så att vi klarar kontrollen eller tänker du
              inte göra det?
            </seg>
          </u>
          <note type="speaker" n="5a49bed7">
            Anf. 14 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-2" n="5955df67">
            <seg n="692d9e82">
              Herr talman! Jag delar Hans Olssons utgångspunkt. Jag tycker
              att den är rätt viktig. Det finns många i Sverige som är beredda
              att stå upp för vår välfärd, men enligt min uppfattning måste
              det finnas lika många som är beredda att stå upp för att vi måste
              ha skatteintäkter och ett skatteverk som har till uppgift att
              driva in dem. Det blir väldigt lätt annars att man får en semipopulistisk
              debatt där varje skatt blir ett problem och där Skatteverkets
              arbetsuppgifter beskrivs som en svårighet. Så kan det inte vara.
              Vi måste ha beredskap för att försvara Skatteverket när de fullgör
              sin plikt.
            </seg>
            <seg n="84fef47f">
              Det är dock viktigt att konstatera att Skatteverket är en kontrollmyndighet
              och en indrivningsmyndighet, men inte bara en kontroll- och indrivningsmyndighet
              utan också en servicemyndighet. Jag tror att de flesta människor
              som är medborgare i Sverige är beredda att betala sina skatter.
              Det är en väldigt stor kulturförskjutning som har skett på Skatteverket
              och som vi bör välkomna. Det bör vara naturligt för medborgarna
              att ta kontakt med Skatteverket när man känner att man behöver
              mer information i skattefrågor och för att få hjälp att på ett
              korrekt sätt betala de skatter man ska.
            </seg>
            <seg n="6fd11f95">
              Vi vet att mycket av skattefelet egentligen inte handlar om skatteundandraganden
              utan om fel. Felen ligger mycket på reseräkningar, avdragen för
              resor, deklarationer av husförsäljningar och annat som är mycket
              komplicerat. I huvudsak vill svenskarna betala skatt.
            </seg>
            <seg n="d42013c4">
              Informationsutbytesarbetet är centralt därför att vi vet att
              vi har ett omfattande svartarbete i Sverige och en omfattande
              penningtvätt i olika delar av ekonomin. En funktion av detta är
              att pengarna måste kunna ta vägen någonstans. Med informationsutbytesavtal
              minskar risken för Skatteverket att förlora pengar och ökar svårigheterna
              för dem som vill undandra sig beskattning.
            </seg>
            <seg n="a97c01fb">
              Det är alldeles självklart att Skatteverket som alla andra myndigheter
              och verk har betydande behov. Vi har ju ökat resurserna för Skatteverket
              under åren. Mellan 2009 och 2010 ökar de från 6,2 miljarder till
              6,4 miljarder. Det är rimligt att vi ger ett resurstillskott till
              Skatteverket.
            </seg>
            <seg n="c58fdfa8">
              Sedan är det också så, det har ju Mats Sjöstrand konstaterat
              nu när han har avgått, att finansministrar måste hantera sina
              egna myndigheter på samma sätt som de hanterar andra myndigheter
              av det enkla skälet att i en regering kan man bara ha en accepterad
              roll för en finansminister att granska alla fackministrars myndigheter
              om finansministern också granskar sina egna. Det kan inte vara
              så att det finns några som har så att säga särskilda rättigheter
              eller som är undandragna från kontroll och prövningar. Detta måste
              med självklarhet gälla Skatteverket och Finansdepartementets myndigheter.
            </seg>
            <seg n="52064728">
              Skälet till att vi i regleringsbrevet har uppdragit åt Skatteverket
              att återkomma med en omfattande redogörelse för sin ekonomiska
              situation är ju att vi upplever ett bekymmer på området. Vi har
              bett Skatteverket att gå igenom och titta på detta därför att
              vi vet att det under flera år har varit så att de inte riktigt
              har fått de medel som de har äskat.
            </seg>
            <seg n="2ae62ee7">
              Om jag kan göra något för att mildra Hans Olssons ledsamheter
              ska jag väl försöka göra det genom att understryka att det enligt
              min uppfattning är viktigt att de för att få in skatteintäkter
              och för att Skatteverket ska kunna vara både en kontrollmyndighet
              och en servicemyndighet har de resurser som krävs. Det betyder
              inte att vi har möjlighet att skriva ut in blanko-checkar till
              Skatteverket utifrån vad de själva äskar, men vi ska naturligtvis
              noggrant pröva resursbehovet för Skatteverket under höstens budgetprövning.
            </seg>
          </u>
          <note type="speaker" n="8393603e">
            Anf. 15 HANS OLSSON (s):
          </note>
          <u who="hans_olsson_4b5b08" xml:id="i-cba004b42861e919-2" n="dbcb4750">
            <seg n="1d9e8187">
              Herr talman! Jag trodde aldrig att jag skulle få uppleva att
              en borgerlig finansminister ville lindra min ledsamhet, men mycket
              får man vara med om här.
            </seg>
            <seg n="3556453d">
              Då får jag säga att i grund och botten är jag också en ganska
              snäll person. Nu vill jag inte förstöra finansministerns helg,
              eftersom den närmar sig så sakta, men det är också så att vi närmar
              oss ett val. Det är inte så långt kvar. Och det kan vara så, finansministern,
              att finansministern har gjort sin sista budget. Det kan vara så.
              Det kanske är mycket som talar för det.
            </seg>
            <seg n="4ae653c1">
              Det är kanske dags att fundera lite grann på eftermälet. Det
              kan gå fortare än man kan ana. Frågan är hur man vill bli ihågkommen.
              Ska eftermälet vara att han lovade runt men höll tunt, att han
              sänkte skatterna för de rika och att han körde Skatteverket i
              botten så att det blev näst intill omöjligt att kontrollera skattefusket?
              Eller ska eftermälet bli att han i alla fall tog ansvaret för
              att kontrollera skattefusket?
            </seg>
          </u>
          <note type="speaker" n="2f0ceb3b">
            Anf. 16 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-3" n="5955df67">
            <seg n="807a2657">
              Herr talman! Det är viktigt att vi inte skapar en bild av att
              Skatteverket inte har resurser att genomföra nödvändiga kontroller,
              inte minst därför att det i sig skulle riskera att leda till att
              skattefusket ökar. Så är det inte. Skatteverket har resurser att
              fullgöra sina uppgifter. Skatteverket har nu, på vår anmodan,
              inkommit med en omfattande rapport så att vi kan säkra att så
              är fallet också framöver.
            </seg>
            <seg n="4f165bdf">
              Det ska sedan naturligtvis ske en bred prövning av alla utgiftsäskanden
              i budgetprocessen. Vi har många myndigheter. Häpnadsväckande nog
              är det få av dem som bedriver en verksamhet som inte har någon
              funktion och mening. De flesta av dem har med relativt knappa
              resurser viktiga roller att spela. Det är så en offentlig budget
              ser ut. Däri ligger naturligtvis också att alla behov måste ställas
              mot alla behov. Skatteverkets viktiga och angelägna uppgifter
              måste ställas mot alla andra myndigheters angelägna och viktiga
              uppgifter. Enklare och svårare än så är det inte med budgetprocessen.
            </seg>
            <seg n="fe6286e0">
              Jag är övertygad om att detta inte är den sista debatten som
              Hans Olsson och jag kommer att ha och inte heller den sista budget
              som jag kommer att lägga fram. Jag har förmånen av att inte vara
              speciellt lastgammal. På det sättet har jag goda förutsättningar
              att lägga fram många budgetar också i framtiden.
            </seg>
            <seg n="a2f750bb">
              En sak som jag gärna vill gå till historien för är att vi har
              skött offentliga finanser bäst i Europa och att vi har minskat
              skuldsättningen, bland annat genom att vi har ett skatteverk som
              skiljer sig från dem i många andra länder.
            </seg>
            <seg n="aff139df">
              Vi ska fortsätta diskussionerna om skattefusk och skattefel.
              Vi har höga skatter i Sverige, och vi borde egentligen ha mycket
              skattefel. Jag kan ändå konstatera att på momsområdet och på andra
              områden där jag ser mina kolleger skaka på huvudet av bekymmer
              och oro ligger Sverige i topp. Vi har ett begränsat skattefel
              åtminstone på sådana avgörande områden som momsen.
            </seg>
            <seg n="1096f00d">
              Skatteverket gör ett bra jobb, och det ska man göra också fortsättningsvis,
              men jag ska inte föregå budgetprövningen. Jag vill tacka Hans
              Olsson för hans viktiga frågor.
            </seg>
          </u>
          <note n="17095d59">
            Överläggningen var härmed avslutad.
          </note>
          <note n="222ddd8a">
            6 § Svar på interpellation 2009/10:303 om Skatteverkets ID-kortsverksamhet
          </note>
          <note type="speaker" n="b17efdf2">
            Anf. 17 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-4" n="5955df67">
            <seg n="2a056510">
              Herr talman! Eva-Lena Jansson har frågat mig om jag avser att
              vidta några åtgärder för att öka tillgängligheten när det gäller
              Skatteverkets ID-kortsutfärdande. Eva-Lena Jansson har även frågat
              mig om jag avser att vidta några åtgärder för att ge landets kommuner
              incitament att stödja sina medborgare i ID-kortsanskaffandet.
            </seg>
            <seg n="7525b506">
              Det har blivit enklare att få ID-kort vid en jämförelse mellan
              vilka regler som Svensk Kassaservice tillämpade och de regler
              som Skatteverket tillämpar. Skatteverket godkänner så kallade
              EU-pass. Kretsen av intygsgivare är större. Nya möjliga intygsgivare
              är bland annat kommunala och statliga tjänstemän. Slutligen kan
              Skatteverket även göra en sammanvägd bedömning av inlämnade handlingar
              för att styrka identiteten. De enklare reglerna har lett till
              att ca 25 procent av de utfärdade ID-korten har utfärdats till
              personer som tidigare inte kunde få ID-kort.
            </seg>
            <seg n="2e0fc6d3">
              Förutom att det har blivit enklare att få ID-kort har sökandens
              möjlighet att få rättelse vid felaktiga beslut stärkts genom att
              sökanden kan överklaga ett avslag hos allmän förvaltningsdomstol.
              En domstolspraxis kommer då att utvecklas för de frågor som är
              svårbedömda, vilket är viktigt för rättssäkerheten.
            </seg>
            <seg n="5109d6fc">
              För närvarande utfärdar Skatteverket ID-kort på 27 platser. Sedan
              slutet av mars är det även möjligt att hämta ut ID-kort på ytterligare
              tolv platser. Skatteverket arbetar för att utöka tillgängligheten
              ytterligare. Regeringen har i tilläggsbudget 1 tilldelat Skatteverket
              ytterligare 20 miljoner kronor för sitt arbete med ID-kort. Sammantaget
              är min bedömning att både regeringen och Skatteverket arbetar
              aktivt för att öka tillgängligheten i Skatteverkets ID-kortsutfärdande.
            </seg>
          </u>
          <note type="speaker" n="d4756b27">
            Anf. 18 EVA-LENA JANSSON (s):
          </note>
          <u who="eva-lena_jansson_29fd87" xml:id="i-0515a073cca3c206-0" n="597ca8fa">
            <seg n="26b64061">
              Herr talman! Tack, Anders Borg, för svaret även om jag inte har
              fått svar på mina frågor!
            </seg>
            <seg n="a1b1e8d5">
              Hösten 2006 kom jag in i riksdagen. En av mina första motioner
              handlade om att ge Migrationsverket möjlighet att utfärda ID-kort
              för nyanlända flyktingar och invandrare. Anledningen var att jag
              redan i det kommunala uppdraget som jag hade förra mandatperioden
              uppmärksammat de problem som många invandrare hade med att få
              ID-kort. Motionen avslogs, och från den 1 januari 2007 förändrade
              Svensk Kassaservice sina regler när det gäller utfärdande av ID-kort.
              Det blev nästan omöjligt för nyanlända flyktingar och invandrare
              att få ett ID-kort. Det gällde också svenska medborgare som saknade
              en intygsgivare.
            </seg>
            <seg n="d8e5cb49">
              Jag väckte en interpellation till Nyamko Sabuni i frågan, vilket
              resulterade i en statlig utredning. Den presenterades i december
              2007. Man föreslog att polisen skulle få möjlighet att utfärda
              ID-kort. Trots att det var en gedigen utredning vägrade regeringen
              att göra något. Först 2008 bestämde man sig för att inte polisen,
              som utredningen föreslog, utan Skatteverket skulle få utfärda
              ID-kort. Redan då varnade jag för effekterna, och vi såg att det
              var en långvarig handläggning mellan Justitiedepartementet och
              Integrations- och jämställdhetsdepartementet som hade hand om
              frågorna. Det var ingen som riktigt visste vem som skulle göra
              vad.
            </seg>
            <seg n="889b6b7e">
              Jag välkomnade att åtminstone en statlig myndighet skulle få
              ta hand om frågorna, men jag befarade också att det skulle uppstå
              problem eftersom jag redan då konstaterade att Skatteverket hade
              mycket annat att göra därav frågan om man ska se till att öka
              tillgängligheten som är ställd till Anders Borg.
            </seg>
            <seg n="b3e52512">
              Jag har också frågat finansministern om han är beredd att vidta
              några åtgärder för att ge landets kommuner incitament att stödja
              sina medborgare i ID-kortsanskaffandet.
            </seg>
            <seg n="fa481519">
              I onsdagens avsnitt av tv-programmet Uppdrag granskning redovisades
              att i bara hälften av landets kommuner medverkar personal som
              intygsgivare. Det här är ett problem. Många invandrare har svårt
              att få ut ID-kort. I programmet redogjordes för en person som
              har svårt att få ut ID-kort. Han befarade att han skulle få vänta
              i ytterligare fyra år till dess han blir svensk medborgare för
              att få ett ID-kort.
            </seg>
            <seg n="d54ae316">
              Jag förstår att finansministern inte kan uttala sig om det enskilda
              fallet. Det ska han inte göra. Det som var häpnadsväckande i det
              här programmet var att helt plötsligt efter fyra år förstod regeringen
              att det är ett problem för invandrare att inte kunna få ID-kort.
              Därför har man helt plötsligt lagt fram en promemoria. Äntligen
              vaknar regeringen och försöker göra något åt detta! Om man hade
              läst min motion noga hösten 2006 kanske man hade haft frågan på
              plats för länge sedan. Det är väl bra att man gör något nu.
            </seg>
            <seg n="cfb5e91a">
              Skatteverket har yrkat om mer pengar därför att verksamheten
              kostar mer och för att man behöver utfärda ID-korten på fler ställen.
              För detta behöver man pengar. Jag uppfattar inte att Skatteverket
              får det anslag man behöver.
            </seg>
            <seg n="68883c20">
              Avser finansministern att vidta några åtgärder för att ge landets
              kommuner incitament att stödja sina medborgare i ID-kortsanskaffandet?
              Den frågan är tyvärr inte besvarad, herr talman. Jag hoppas att
              finansministern kommer att besvara den i sitt andra inlägg.
            </seg>
          </u>
          <note type="speaker" n="d6644c38">
            Anf. 19 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-5" n="5955df67">
            <seg n="47942304">
              Herr talman! Det här är en viktig fråga där det har varit problem
              under lång tid. Nu har vi på ett kraftfullt sätt för första gången
              åtgärdat dem. 50 000 ansökningar har hanterats av Skatteverket.
              I storleksordningen 10 00012 000 personer har i dag fått ID-kort
              som under det tidigare systemet inte kunde få det. Det är naturligtvis
              glädjande att vi har gjort framsteg i en fråga som uppenbarligen
              inte har hanterats på ett långsiktigt bra sätt.
            </seg>
            <seg n="4b8e671a">
              Man kan se på politik på olika sätt. Man kan acceptera att politik
              bygger på svåra avvägningar, eller man kan försöka förenkla politiken
              så att man glömmer bort avvägningarna och entydigt argumenterar
              som att det inte finns någon avvägning. Jag är lite bekymrad över
              det sätt som Eva-Lena Jansson argumenterar på här. Vi har en viktig
              avvägning som handlar om att vi å ena sidan vill hjälpa människor
              som kommer till Sverige att få identitetshandlingar och å andra
              sidan säkra att de identitetshandlingarna är korrekta. Det är
              naturligtvis självklart. Vi har en lagstiftning som tvingar banker
              och finansiella institut att säkra identiteten på de personer
              som får konton och som använder dem för ekonomiska transaktioner.
            </seg>
            <seg n="e1c641aa">
              Om vi skulle hamna i en situation där vi urholkar systemet med
              ID-kort så att det närmast blir en beteckning på dem som kommer
              till Sverige har vi skapat en möjlighet för ekonomisk brottslighet
              och annan brottslighet att utnyttja systemet. Det skulle resultera
              i att bankerna inte kunde godta de här statliga legitimationerna
              och ID-beteckningarna som grund för det som de i grunden ska handla
              om, att man ska kunna få bankkonto att fungera i det svenska samhället.
            </seg>
            <seg n="4afda989">
              Vi måste tyvärr, Eva-Lena Jansson, erkänna att det finns en avvägning
              här. Vi måste ha en säkerhet, en rättssäkerhet i systemet, så
              att en person som visar upp en statlig legitimation också är den
              personen som har den identitet, den födelseort, den ålder, det
              kön och det namn som identitetskortet anger. Det är faktiskt en
              rätt allvarlig sak att säkra.
            </seg>
            <seg n="6ded988b">
              Jag kan inte acceptera hållningen att vi nu ska ta bort alla
              regelverk, skala ned det här och skälla på Skatteverket för att
              man inte godkänner alla identitetskort. Vi måste ha ordning och
              reda i detta land. Det finns allvarliga bekymmer med ekonomisk
              brottslighet, och det finns allvarliga risker för att ett sådant
              här system skulle kunna användas på ett sätt som vore djupt bekymmersamt
              om man inte upprätthåller ordning och reda.
            </seg>
            <seg n="2b41c9ef">
              Nu har vi remitterat en promemoria om att pröva möjligheterna
              för Migrationsverket att överföra information automatiskt till
              Skatteverket och att Skatteverket sedan ska pröva om den informationen
              är av den kvaliteten och av den arten att man kan ge ett identitetskort.
              Men vi får inte komma ifrån att detta är en svår avvägning. Det
              är å ena sidan det legitima, välfärdsmässiga, humana och viktiga
              intresset av att människor som kommer till Sverige ska ha en identitetshandling.
              Det är å andra sidan, vilket är en precis lika legitim och viktig
              principiell utgångspunkt, att vi måste ha ordning och reda på
              våra identitetskort.
            </seg>
            <seg n="72d6e220">
              Ska vi föra en seriös diskussion om de här frågorna måste man
              acceptera att det finns en avvägning. I svåra avvägningsfrågor
              ska man inte för det första ge sken av att det inte finns någon
              avvägning och för det andra ge sken av att detta kan lösas på
              ett enkelt sätt genom att vi rusar framåt. Det är enligt min uppfattning
              inte ett ansvarsfullt sätt att bedriva politik på.
            </seg>
          </u>
          <note type="speaker" n="bc5eedb9">
            Anf. 20 EVA-LENA JANSSON (s):
          </note>
          <u who="eva-lena_jansson_29fd87" xml:id="i-0515a073cca3c206-1" n="597ca8fa">
            <seg n="8287185a">
              Herr talman! Anders Borg undviker att svara på min fråga. Jag
              förstår mycket väl att han gör det, för det ställer ju krav på
              honom att svara på mina frågor. Dessutom väljer han att vantolka
              min fråga.
            </seg>
            <seg n="e69ed042">
              Jag väckte en motion i riksdagen hösten 2006 därför att jag såg
              problemet. Anledningen till att jag föreslog Migrationsverket
              var att det är de som prövar om människor har rätt att få uppehållstillstånd
              i Sverige. Det är de som också gör en identifikationskontroll
              av personerna i fråga för att se om dessa personer är de som de
              utger sig för att vara, gör en utredning och så småningom ger
              uppehållstillstånd. Om man utfärdar tillfälliga ID-kort för dem
              som väntar på att få asyl, varför skulle man då inte kunna ge
              dem ID-kort redan när de har fått uppehållstillstånd och därmed
              är identifierade? Sedan kommer de till kommunerna, ska gå sfi
              och ska ha introduktionsersättning på det personnummer och det
              namn som de har fått uppehållstillstånd för. Att man inte redan
              där skulle kunna utfärda ett ID-kort är närmast befängt, tycker
              jag. Då är det ju redan klargjort att det är den personen.
            </seg>
            <seg n="8bb4835f">
              Den fråga jag ställde till finansministern som han valde att
              inte svara på var: Avser finansministern att vidta några åtgärder
              för att ge landets kommuner incitament för att stödja sina medborgare
              i ID-kortsanskaffandet?
            </seg>
            <seg n="0bed2930">
              De nyanlända invandrare och flyktingar som går på sfi, som får
              introduktionsersättning och som försöker skaffa sig körkort och
              komma ut på svensk arbetsmarknad behöver i dag hjälp med att sköta
              sina bankärenden. De blir behandlade som om de inte vore myndiga.
              I stället kunde kommunerna få ersättning. I dag ökar socialbidragstagandet
              i kommunerna tack vare Anders Borgs politik, och då måste kommunerna
              använda de pengarna till att satsa på det. I stället kunde man
              låta anställda i kommunen ge intyg så att dessa personer kan få
              körkort och ID-kort och därmed kan komma ut på arbetsmarknaden.
            </seg>
            <seg n="296e2f41">
              I den utredning som Nyamko Sabuni tillsatte sade man att polisen
              skulle kunna utfärda ID-korten mer rättssäkert och framför allt
              mycket mer kostnadseffektivt än Skatteverket därför att polisen
              redan i dag utfärdar pass. Man hade redan organisationen, och
              man var van att kontrollera identifikation. Det skulle inte nämnvärt
              öka kostnaderna för polisen.
            </seg>
            <seg n="32eaf9f5">
              När Skatteverket nu har fått den här verksamheten och gör sitt
              bästa för att lyckas åstadkomma det man ska göra visar det sig
              att man inte får pengar för det. Samtidigt ska man försöka komma
              åt allt annat skattefuskande som finns här i Sverige med den ekonomi
              man har, som Hans Olsson och flera andra kommer att ta upp i de
              interpellationsdebatter som kommer senare i dag.
            </seg>
            <seg n="9138c97e">
              Med all respekt för att finansministern säger att det är viktigt
              att kontrollera identifikationen självklart ska man kunna göra
              det men man borde ha kunnat göra det mycket snabbare och hitta
              ett regelsystem som fungerar enkelt och smidigt. Det utreddes
              också om Migrationsverket skulle kunna utfärda ID-kort. Man kom
              i utredningen fram till att det inte var lämpligt utan att polisen
              var lämpligast. Men regeringen valde det näst minst lämpliga alternativet,
              Skatteverket. Och nu står man där med fakta.
            </seg>
            <seg n="603c9b2a">
              Skatteverket beräknar att ansökningsvolymen 2010 är 75 000 ID-kortsansökningar,
              mot regeringens tidigare beräkning på 15 000 ansökningar. Ja,
              regeringen verkar ha räknat fel. Man är hafsig och slafsig i det
              man gör. Det är bra om man lyckas åstadkomma att fler kan få ID-kort,
              men var är pengarna till kommunerna och var är incitamenten, Anders
              Borg?
            </seg>
          </u>
          <note type="speaker" n="82558c55">
            Anf. 21 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-6" n="5955df67">
            <seg n="ff5c6852">
              Herr talman! Jag kan bara beklaga det sätt på vilket den här
              diskussionen nu ter sig. Låt oss börja med detta.
            </seg>
            <seg n="0a2485c4">
              Det vore klädsamt om Eva-Lena Jansson konstaterade att vi snabbt
              tog tag i ett betydande problem som den gamla socialdemokratiska
              regeringen lämnade efter sig. Eva-Lena Jansson må vara ny i Sveriges
              riksdag, men den här frågan har diskuterats tidigare. Då kunde
              man möjligtvis med en viss ödmjukhet konstatera att frågan fortfarande
              var olöst efter tolv års socialdemokratiskt regeringsinnehav.
            </seg>
            <seg n="26e70970">
              Det kanske också vore rimligt att man erkänner att det har skett
              betydande framsteg, att Skatteverket hanterar detta med en oerhörd
              effektivitet. Man har hanterat 50 000 ansökningar, och jag tror
              att flertalet av dessa har godkänts. Med det gamla systemet hade
              ungefär 12 000 av dessa inte kunnat få identitetskort.
            </seg>
            <seg n="f80d9316">
              Det som jag tycker är det mest besvärliga är att Eva-Lena Jansson
              inte tar avvägningen på allvar. I tio sekunder uppehöll hon sig
              vid frågeställningen om avvägningen. Och den är kärnan i frågan.
              Den är kärnan i varför detta är komplicerat och måste hanteras
              med försiktighet, ansvar och noggrannhet.
            </seg>
            <seg n="3072975d">
              Uppdrag granskning nämndes här. De hade i förra veckan ett reportage
              om ekonomisk brottslighet där nyckeln var att vi i Sverige har
              finansiella institutioner som inte fullt ut lever upp till de
              skärpta regler som vi har infört för banker och finansinstitut
              när det gäller att kontrollera människors identitet när de till
              exempel tar ut hundratusentals kronor på växlingskontor eller
              andra ställen. Bankerna har en skyldighet att sköta sig här. Kan
              man ta ut hundratusentals kronor med bristfälliga uppgifter är
              kontantbetalningarna motorn i den svarta ekonomin.
            </seg>
            <seg n="18aa8ab0">
              Låt oss konstatera att vi har skärpt regelverket för bankerna.
              Vi har ålagt dem att säkra identiteten. Om vi därefter inför ett
              identitetssystem som närmast är en beteckning det är åt det hållet
              Eva-Lena Jansson uppenbarligen vill gå är risken att vi gör hela
              systemet meningslöst. Då har vi gett människor identitetskort
              som bankerna sedan knappt har en legal möjlighet att använda till
              det de ska användas.
            </seg>
            <seg n="93d05346">
              Vi måste erkänna att det finns en svår avvägning här. Den avvägningen
              ligger i att identitetskort inte får bli en beteckning. I det
              ögonblick de blir en beteckning öppnar det en väg för att man
              landar i ekonomisk brottslighet, att man använder dessa identitetskort
              för att hantera pengar från den svarta ekonomin på ett sätt som
              de inte ska hanteras. Det är inte förenligt med den välfärdsstat
              vi har och de ambitioner vi har kring välfärd och trygghet.
            </seg>
            <seg n="c3a69f60">
              Jag skulle tycka att det vore klädsamt om Eva-Lena Jansson erkände
              att detta problem fanns när regeringen tillträdde. Det vore klädsamt
              om hon erkände att vi nu har gjort ett bättre system, som vidgar
              möjligheter till 25 procent. Men allra mest klädsamt vore det
              om hon faktiskt erkände att detta är en svår fråga där det inte
              finns ett humant intresse som står mot en ovillig regering som
              drar fötterna efter sig, utan där det finns ett nödvändigt kontrollbehov
              som står mot behovet av att snabbt lämna identitetshandlingar
              till nyanlända flyktingar.
            </seg>
          </u>
          <note type="speaker" n="a7da2ca7">
            Anf. 22 EVA-LENA JANSSON (s):
          </note>
          <u who="eva-lena_jansson_29fd87" xml:id="i-0515a073cca3c206-2" n="597ca8fa">
            <seg n="dafdf9ab">
              Herr talman! Jag har ställt en fråga i två inlägg och kommer
              att ställa den en tredje gång, och jag antar att Anders Borg vägrar
              att svara på frågan alla tre gångerna.
            </seg>
            <seg n="35474047">
              Jag kräver inte att det lättvindigt ska delas ut ID-kort. Det
              har jag inte sagt i ett enda inlägg. Däremot förväntar jag att
              man snabbt och skyndsamt när man uppmärksammar ett problem gör
              någonting åt saken.
            </seg>
            <seg n="04ed7f2d">
              Jag påtalade att jag hade skrivit en motion hösten 2006 innan
              Svensk Kassaservice förändrade regelverket, vilket man gjorde
              i januari 2007, under Anders Borgs tid som finansminister. Det
              var då man införde stenhårda regler som gjorde det nästan omöjligt
              för en nyanländ flykting eller invandrare att få ut ett ID-kort.
              Det är fakta.
            </seg>
            <seg n="a87df38b">
              Jag hade en debatt med Nyamko Sabuni, och hon tillsatte en utredning
              som blev klar i december 2007. I september 2008 ger regeringen
              Skatteverket uppdraget inte polismyndigheten, som utredningen
              föreslog. Med all respekt: Det kan inte anses som snabbt. Det
              kan inte anses som väldigt kraftfullt eller beslutsamt att dra
              på en fråga i två och halvt år.
            </seg>
            <seg n="6c08cbf2">
              Då ska man veta att Svensk Kassaservice upphörde att utfärda
              ID-kort den 30 april 2008. Det fanns alltså ett glapp på flera
              månader, vilket vi påtalade.
            </seg>
            <seg n="6dac0331">
              Kommunerna är de som kan vara med och medverka till att identifiera
              personer, vara med och styrka identitet så att fler personer som
              i dag befinner sig i utanförskap och inte kan få till exempel
              körkort, som inte kan identifiera sig med mer än med hjälp av
              kommunal anställd följer med och gör bankärenden och liknande
              skulle kunna få ett enklare sätt att komma in på arbetsmarknaden.
              Det handlar om att styrka deras identitet. Det kan kommunerna
              vara med och medverka till. Varför undviker finansministern att
              svara på frågan om han är beredd att vidta några åtgärder för
              att ge landets kommuner incitament för att stödja sina medborgare
              att skaffa ID-kort?
            </seg>
          </u>
          <note type="speaker" n="2ec48f5c">
            Anf. 23 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-7" n="5955df67">
            <seg n="c737f020">
              Herr talman! Av två minuters anförande av Eva-Lena Jansson ägnades
              inte en sekund åt att erkänna att det finns en svår avvägning
              i ett komplicerat ärende som måste göras. Det är kärnan i den
              här frågan avvägningen mellan att inte identitetshandlingar blir
              beteckningar och att hitta ett system som underlättar för nyanlända
              flyktingar att komma in i Sverige.
            </seg>
            <seg n="db8cc572">
              Det är hela kärnan i frågeställningen. Vi måste ha att ett system
              som ger rättssäkerhet, ett system där det finns möjlighet till
              överklaganden, där det finns möjligheter för myndigheter att säkra
              att de uppgifter som de arbetar med är korrekta och där vi gör
              en avvägning mellan riskerna för felaktiga hanteringar som skulle
              kunna leda till att hela systemet med identitetskort delegitimeras.
              Vi har och ska ha hårda krav på banker och finansinstitut att
              säkra identiteten på de personer som uppger sig behöva använda
              bankkonton för olika ekonomiska transaktioner.
            </seg>
            <seg n="c206ddfd">
              Jag tycker att det här har varit en svår fråga. Vi har hanterat
              den med den noggrannhet som är nödvändig, givet att det är en
              komplicerad avvägning. Nu tar vi ytterligare ett steg i den riktning
              som Eva-Lena Jansson önskar när vi vidgar möjligheterna för Migrationsverket
              och Skatteverket att använda automatisk uppgiftsöverföring. Även
              där finns det svåra avvägningar jag inser att Eva-Lena Jansson
              inte tänker beakta dem mellan integritetsintresset hos enskilda
              människor och de intressen vi har av att snabbt föra över informationen
              till Skatteverket.
            </seg>
            <seg n="ae6424bd">
              Jag tycker att den här hanteringen är riktig. Jag delar Eva-Lena
              Janssons uppfattning att det är centralt att vi hjälper människor
              som har anlänt till Sverige, men jag är också av uppfattningen
              att det ska vara ordning och reda även på identitetskort.
            </seg>
            <seg n="7d695c47">
              (TALMANNEN: Jag vill påpeka att Eva-Lena Jansson inte har rätt
              till ytterligare inlägg med anledning av de frågor som finansministern
              tagit upp.)
            </seg>
          </u>
          <note n="17095d59">
            Överläggningen var härmed avslutad.
          </note>
          <note n="b93454f0">
            7 § Svar på interpellation 2009/10:288 om Skatteverkets resurser
          </note>
          <note type="speaker" n="e673543c">
            Anf. 24 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-8" n="5955df67">
            <seg n="b170b460">
              Herr talman! Christin Hagberg har frågat mig vilken inriktning
              jag vill se på Skatteverkets verksamhet utifrån deras budgetram
              samt vilka arbetsuppgifter som ska utvecklas och vilka som ska
              avvecklas enligt mig.
            </seg>
            <seg n="37e131fa">
              Christin Hagberg har också frågat mig hur jag avser att hantera
              skattefelet.
            </seg>
            <seg n="45ece826">
              Inriktningen på Skatteverkets verksamhet enligt instruktion och
              regleringsbrev ligger fast. Det innebär att Skatteverket på ett
              rättssäkert och ekonomiskt effektivt sätt ska säkerställa de eftersträvade
              skatte- och avgiftsintäkterna. Arbetet ska vara kostnadseffektivt
              och enkelt för medborgare och företag. Brottslighet inom skatteområdet
              ska förebyggas och bekämpas. Medborgare och företag ska ha förtroende
              för Skatteverkets verksamhet. När det gäller frågan om Skatteverkets
              budgetram behandlas den inom ramen för den ordinarie budgetprocessen.
              Jag vill inte föregripa det arbetet.
            </seg>
            <seg n="c1e46b3a">
              Regeringen har dessutom genom en mängd åtgärder, till exempel
              HUS-avdrag och jobbskatteavdrag, minskat incitamenten för skattefusk.
              Regeringen har också genomfört förslag för förbättrad kontroll
              av kontantbranschen och av särskilda riskbranscher. En särskild
              satsning mot grov organiserad brottslighet pågår där flera myndigheter
              deltar. Sammantaget arbetar regeringen aktivt för att minska skattefelet.
            </seg>
          </u>
          <note type="speaker" n="bb9def07">
            Anf. 25 CHRISTIN HAGBERG (s):
          </note>
          <u who="christin_hagberg_cf139f" xml:id="i-0c100e47154e4e2d-0" n="6fe6d23c">
            <seg n="967adf16">
              Herr talman! Jag ska börja med att notera finansministerns svar
              där han i vanlig ordning inte vill ge ett konkret svar utan glider
              undan.
            </seg>
            <seg n="7b0b8ce8">
              Det kan tyckas att Skatteverkets resurser inte är någon stor
              fråga. Ett statligt verk som har fått effektivisera sitt arbete
              och säga upp personal är inte något som behöver debatteras, tycker
              finansministern. Men vi socialdemokrater är av en annan uppfattning.
              Vårt skattesystem är grunden och ett absolut måste för att Sverige
              ska kunna vara ett välfärdsland. Då är det av stor vikt att det
              som ska betala detta, det vill säga våra skatter, betalas in på
              ett korrekt och rättvist sätt.
            </seg>
            <seg n="12a36d98">
              Vårt skattesystem ska vara legitimt och uppfattas så av svenska
              folket.
            </seg>
            <seg n="a2becaa9">
              Efter fyra år med en borgerlig regering och en moderat finansminister
              har detta kommit lite på kant. Även om skattesystemet för fyra
              år sedan inte var perfekt har det nu förändrats så att man skulle
              tro att finansministern satt en ur hans synvinkel välriktad hagelsvärm
              i hela systemet.
            </seg>
            <seg n="88c9df64">
              Man har gjort mycket stora förändringar, och det har bland annat
              fått ekonomiska konsekvenser för Skatteverket genom fler arbetsuppgifter,
              men Skatteverket har inte fått så mycket mer pengar. Vi har från
              oppositionen påtalat detta vid ett flertal tillfällen, men det
              har viftats bort med förklaringen att det får fixas inom befintlig
              ram. Det kan man naturligtvis göra, men det finns en gräns för
              när det påverkar det uppdrag man är satt att lösa, och det är
              vad som nu sker.
            </seg>
            <seg n="fedf88fd">
              För cirka två månader sedan fick Skatteverket en ny generaldirektör.
              Hans första uppgift var att se över hur verkets ekonomi ser ut.
              Han skulle också redovisa hur effektiviseringar och besparingar
              skulle kunna ske för att få ekonomin i balans.
            </seg>
            <seg n="d36e891f">
              Alla som läser den redovisningen inser, utom möjligen Finansdepartementet,
              att här måste man vidta åtgärder. De åtgärder som regeringen skulle
              kunna vidta är att i tilläggsbudgeten för 2010 ge extra resurser
              för att man ska kunna hantera problemen på ett för verksamheten
              bra sätt.
            </seg>
            <seg n="73d64b74">
              Skatteverket och dess generaldirektör menar att de behöver 97
              miljoner i engångsbelopp samt 160 miljoner i nivåhöjning för 2010,
              alltså innevarande år. Förslaget är 20 miljoner från regeringen,
              detta trots att man från Skatteverket mycket tydligt har visat
              i rapporter att man inom verksamheter som exempelvis ekonomisk
              brottslighet, service till företag och enskilda, internationella
              transaktioner, som vi debatterat tidigare här, måste minska ambitionerna
              på granskningen rejält.
            </seg>
            <seg n="df6690af">
              Man kommer att behöva säga upp ca 2 200 personer av drygt 10
              0000 anställda i dag inom de närmaste åren. Skälet är att man
              har fått nya åtaganden från regeringen, dessa efter beslut som
              fattats av den borgerliga majoriteten i denna kammare, till en
              kostnad av en halv miljard kronor.
            </seg>
            <seg n="4d16132a">
              Som svar på detta säger finansminister Borg i svaret att Skatteverket
              på ett rättssäkert och ekonomiskt effektivt sätt ska säkerställa
              de eftersträvade skatte- och avgiftsintäkterna. Arbetet ska vara
              kostnadseffektivt och enkelt för medborgare och företag. Brottslighet
              inom skatteområdet ska förebyggas och bekämpas. Medborgare och
              företag ska ha förtroende för Skatteverkets verksamhet.
            </seg>
            <seg n="0cd6aca2">
              Med hänvisning till Skatteverkets generaldirektörs rapport vill
              jag fråga: Hur då? Vilka arbetsuppgifter tycker finansministern
              ska prioriteras bort för att få balans med nuvarande ekonomiska
              förutsättningar och samtidigt uppfylla de krav som finansministern
              räknar upp i sitt svar på min interpellation?
            </seg>
          </u>
          <note type="speaker" n="65a90803">
            Anf. 26 MARIE ENGSTRÖM (v):
          </note>
          <u who="marie_engstrom_d234fb" xml:id="i-e8f5aac88677dc26-3" n="093b5e30">
            <seg n="5b1d3e48">
              Herr talman! Jag anmälde mig till interpellationsdebatten därför
              att jag tycker att det är en viktig fråga. Jag tror att även finansministern
              tycker att detta är en viktig fråga.
            </seg>
            <seg n="57f9aa03">
              Jag lyssnade på den tidigare debatten. Finansministern sade någonting
              i stil med att han som finansminister inte kan särbehandla Skatteverket,
              och så är det naturligtvis. Men jag skulle vilja ställa ett antal
              frågor med anledning av dels interpellationen, dels det svar som
              Anders Borg har lämnat.
            </seg>
            <seg n="bb4e29c9">
              Anders Borg säger att inriktningen på Skatteverkets verksamhet
              ligger fast. Då blir min fråga: När Skatteverket säger att man
              måste minska på ambitionen, man befarar att man inte kan leva
              upp till uppställda mål, hur ser finansministern på det? Tror
              finansministern att Skatteverket kan jobba enligt den instruktion
              och de regleringsbrev man får? Det är min första fråga.
            </seg>
            <seg n="81bed904">
              Det står i svaret att regeringen har genomfört en mängd åtgärder
              för att motverka skattefusk. Man exemplifierar med HUS-avdrag
              och jobbskatteavdrag. Det finns även andra saker som gjorts. Men
              vi har många gånger debatterat att det behövs ytterligare åtgärder.
              När kommer de? Vilka möjligheter ser finansministern att Skatteverket
              har att ta ansvar för att till exempel oanmälda besök ska kunna
              göras inom flera områden, inom fler branscher och så vidare?
            </seg>
            <seg n="8c4f3cb4">
              Min tredje fråga med anledning av det som har inträffat och det
              som Skatteverket skriver är: Hur kommer det att gå med det preventiva
              arbetet? Det som Skatteverket jobbar med har ju också ett preventivt
              syfte. Det skickar ut signaler till medborgarna att det är viktigt
              att göra rätt, att man har en bra kontrollapparat. Hur tror finansministern
              att det kommer att uppfattas av oss skattebetalare?
            </seg>
          </u>
          <note type="speaker" n="53ac302c">
            Anf. 27 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-34c4c922e8d19517-0" n="277a6322">
            <seg n="a0b7cac1">
              Herr talman! Anders Borg skriver i sitt svar precis det som Marie
              Engström tog upp på slutet, att man har genomfört en mängd åtgärder,
              till exempel jobbskatteavdraget.
            </seg>
            <seg n="bd668111">
              För några år sedan gav en socialdemokratisk regering 225 miljoner
              kronor till Skatteverket för att de skulle klara av generationsväxlingen,
              ekonomisk brottslighet, internationell kontroll och så vidare.
              När sedan Anders Borg blev finansminister har det skurits ned
              kraftigt på myndigheterna, bland annat också på Skatteverket,
              och det fortsätter. Anledningen är, som regeringen säger, att
              man har behövt pengar som man ska använda till skattesänkningar,
              vilket man också har gjort. Sedan kan man stå här och säga att
              man har gjort kraftfulla insatser och så vidare, men de kontakterna
              har väl finansministern med Skatteverket att han vet hur det fungerar
              i dag.
            </seg>
            <seg n="933ebc08">
              Minskade incitament för skattefusk vad stöder finansministern
              sig på då? Kan vi få höra några siffror eller några belägg för
              det nu? Eller finns det återigen en ekonomisk teori som Anders
              Borg förfäktar? Vi har ju lärt oss att det är teorier som ska
              styra verkligheten, inte tvärtom.
            </seg>
            <seg n="88f2d5f2">
              Vi har alltså fått färre anställda på Skatteverket. Vi har fått
              en sämre kontroll. Vi har fått folk på Skatteverket som får använda
              sin kompetens på fel områden. I dag får kvalificerade utredare
              arbeta med enklare kontroller i stället för att man har en tidig
              kontrollverksamhet, som är väl utbyggd, för att redan där sortera
              bort de svårare fallen, så att man kan använda resurserna effektivare,
              följa upp tidigare och framför allt lösa och bekämpa skattebrottslighet.
            </seg>
            <seg n="0e736236">
              Jobbskatteavdraget har lett till mindre skattefusk. Är det så
              vi ska läsa svaret? På vilket sätt kan finansministern belägga
              det? Vi har ju tidigare hört teorin om att jobbskatteavdraget
              ger så många fler jobb. I tisdags hade jag en debatt med Littorin,
              arbetsmarknadsministern. Han bestämde sig för att bevisa den teorin
              genom att säga att det är väl ungefär som med tobak och snus,
              om man höjer priset på det. Jag menar att vi inte får fram något
              riktigt svar här.
            </seg>
            <seg n="9fb3fbcd">
              Det som skrämmer mig är att till exempel HUS-avdrag eller ROT-avdrag,
              som enligt instruktionerna från regeringen ska betalas ut av Skatteverket
              efter en ganska kort tid, kan de inte kontrollera. Man kan fråga
              vem som helst på Skatteverket och de säger: Det går inte att kontrollera
              på ett rimligt sätt.
            </seg>
            <seg n="5ccaa9b7">
              Anders Borg säger här i debatten att just de åtgärderna har lett
              till att brottsligheten bekämpas. Det är till och med så, finansministern,
              att vi hör från Ekobrottsmyndigheten att ROT-avdrag och HUS-avdrag
              används för att tvätta pengar. Då har det väl en motsatt effekt,
              och då kan man väl inte stå här och hänvisa till att just ROT-avdraget
              har lett till att vi fått färre skattefuskare.
            </seg>
            <seg n="0904bf84">
              Jag frågar: Hur blev det? Blev det färre skattefuskare i det
              här landet? Ja, kanske några i ledande positioner som insett att
              man faktiskt inte får fuska. Men framför allt har många av systemen
              raserats, och verktygen har vridits ur händerna på Skatteverket.
            </seg>
          </u>
          <note type="speaker" n="fd892ac2">
            Anf. 28 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-9" n="5955df67">
            <seg n="c4b2777f">
              Herr talman! Sverige har ett av Europas mest effektiva och väl
              fungerande skattesystem. Det har vi därför att vi har en kultur
              av effektiv myndighetsförvaltning, myndigheter som med de resurser
              de har arbetar med en låg grad av byråkrati och en hög grad av
              service och rättssäkerhet mot medborgarna. Det är den korrekta
              beskrivningen av Skatteverkets verksamhet. Det är väl belagt att
              medborgare uppfattar att Skatteverket erbjuder en hög grad av
              service och ett bra bemötande av människor som försöker göra rätt
              för sig när de betalar skatt. Det är naturligtvis självklart att
              Skatteverket ska fungera på just det sättet, därför att vi behöver
              få in skatteintäkterna.
            </seg>
            <seg n="348b436a">
              Skälet till att Sverige har de starkaste offentliga finanserna
              i Europa, som det enda av de industrialiserade EU-länderna som
              har minskat skuldsättningen under krisen, är bland annat att vi
              har en effektiv skatteindrivning. Momsfelet i Sverige ligger på
              3 procent av momsintäkterna medan det i andra länder ligger på
              1015 procent. Så svensk skatteförvaltning fungerar i grunden bra.
            </seg>
            <seg n="b76c8a99">
              Det är inte en korrekt bild att det har skurits kraftigt i Skatteverkets
              resurser. Det är bara att titta på siffrorna. Anslaget till Skatteverket
              har ökat från 6,2 miljarder till 6,4 miljarder mellan 2009 och
              2010. En ökning från 6,2 miljarder till 6,4 eller 6,5 miljarder
              betyder nära nog 300 miljoner mer för skatteförvaltningens verksamhet.
            </seg>
            <seg n="1473e690">
              Är det tillräckligt? Jag har stor respekt för Christin Hagbergs
              och Marie Engströms engagemang. Sitter man som ledamot i skatteutskottet
              och som ledamot i riksdagen och arbetar med de här frågorna är
              det självklart att man från skattefrågans perspektiv ska fästa
              stor vikt vid vad Skatteverket säger om sitt resursbehov. Det
              tycker jag är en självklarhet. Jag har också ett sådant ansvar
              såsom varande finansminister och ansvarig för myndigheten. Jag
              har ett väldigt stort förtroende för Skatteverket. Och det är
              ingen hemlighet att Skatteverkets generaldirektör är en av de
              personer i Sverige som jag i skattefrågor har allra störst förtroende
              för. Det är en utomordentlig kompetens som man har på Skatteverket.
            </seg>
            <seg n="7818ef79">
              Sedan är det detta, och det har beskrivits av Mats Sjöstrand
              även under tider med socialdemokratiska finansministrar, att vi
              får in äskanden från myndigheterna i den samlade budgetrundan
              som görs på våren som ofta är fem sex gånger större än vad det
              finns budgetutrymme för. Det sker varje år. Praktiskt taget varje
              myndighet lämnar äskanden utifrån stora resursbehov och viktiga
              verksamheter.
            </seg>
            <seg n="5832064e">
              Är de flesta av de här myndighetsäskandena felaktiga? Nej, inte
              utifrån myndighetens perspektiv. De är oftast korrekta. Alltifrån
              Naturvårdsverket till Skogsstyrelsen, Operan, Dramaten, Socialstyrelsen
              och Skatteverket har behov som är centrala och viktiga utifrån
              deras behov av att så effektivt och med så goda resurser som möjligt
              fullgöra sina förpliktelser. Det är min absoluta bild av den svenska
              statsförvaltningen. Men för att vi ska ha ordning i våra budgetprocesser
              prövar vi sedan dessa äskanden. Då brukar de normalt reduceras
              med i storleksordningen 7080 procent. Jag är rätt säker på att
              de siffrorna inte har ändrats så där alldeles mycket under min
              tid relativt hur det varit under åren innan, därför att det är
              så en normal budgetprocess fungerar. Det kommer ett äskande. En
              myndighet begär pengar utifrån sitt perspektiv. Vi prövar det
              noggrant, och en del av äskandet kan man sedan fullfölja. Det
              är den prövning vi ska göra även av Skatteverkets resurser.
            </seg>
            <seg n="90a3d4eb">
              Jag är övertygad om, och det var skälet till att vi i regleringsbrevet
              bad att få återkomma på detta område, att de har en del argument
              som vi måste ta fasta på. Men det är också så att det har skett
              en stor förskjutning i Skatteverkets uppgifter. Den tidigare,
              socialdemokratiska regeringen tog bort arvs- och gåvoskatten.
              Vi har tagit bort förmögenhetsskatten, och fastighetsskatten har
              förenklats. De var några av de administrativt mest krångliga systemen
              vi hade i Sverige. Det var följaktligen en lättnad för Skatteverket
              att bli av med dem. Vi är nu på väg att få bättre regelverk från
              EU som också ska underlätta.
            </seg>
            <seg n="71f75599">
              Det finns alltså plus och minus i detta. Det måste göras en noggrann
              prövning. Alla myndighetsäskanden måste alltid prövas noggrant,
              även från de verk som vi har särskilt ansvar att värna.
            </seg>
          </u>
          <note type="speaker" n="8ac3580c">
            Anf. 29 CHRISTIN HAGBERG (s):
          </note>
          <u who="christin_hagberg_cf139f" xml:id="i-0c100e47154e4e2d-1" n="6fe6d23c">
            <seg n="de368695">
              Herr talman! Ja, det är sant som finansministern säger, att han
              naturligtvis har att bedöma helheten, och vi är fullt medvetna
              om hur man hanterar det här.
            </seg>
            <seg n="92b99528">
              Finansministern säger också att svenska Skatteverket är ett av
              de bästa och effektivaste skatteverken. Det håller jag med om.
              Och vi har ett bra system i Sverige och har haft och har ett bra
              Myndighetssverige. Vi förstår också att det skärs ganska rejält
              i budgetäskandena från myndigheten.
            </seg>
            <seg n="9ca2a04b">
              Anledningen till att jag ställde interpellationen var den stora
              och dramatiska problematik som inte minst speglade sig i den rapport
              från Skatteverket som var ett resultat av att den nuvarande generaldirektören
              gick igenom verksamheten ganska snart efter att han hade tillträtt.
              Redan den förre generaldirektören hade påvisat problematiken för
              Skatteverket när det gällde att kunna fullgöra de åtaganden man
              har.
            </seg>
            <seg n="0169746a">
              Mycket har handlat om att Skatteverket har behövt få en engångssumma
              för att klara av att införa förändringar och nya system. Jag tror
              att finansministern är väl medveten om detta.
            </seg>
            <seg n="0d4ac035">
              Man påpekar också det som har debatterats här tidigare, nämligen
              att man har tvingats dra ned på ambitionerna i servicen till företag
              och enskilda personer. I stället för att ligga på över 80 procent
              i att snabbt kunna hantera ett ärende klarar man i dag knappt
              60 procent. Det visar att man har problem.
            </seg>
            <seg n="b53b8dd9">
              Så här sade generaldirektören när han var i skatteutskottet:
              Ska vi behålla våra insatser på exempelvis ekonomisk och organiserad
              brottslighet måste vi minska ambitionerna på exempelvis internationella
              transaktioner och all annan granskning som folkbokföring etcetera.
            </seg>
            <seg n="15698d6f">
              I rapporten pekar man också på kompetensförsörjningen. Man har
              redan dragit ned med 800 personer och ska dra ned med över 2 000
              om man inte får tillskott i budgeten. I dag är man 10 000; då
              blir det 8 000 kvar. Många har jobbat länge och skaffat sig en
              enorm kunskap. Man har svårt att nyrekrytera bland dem som är
              nyutbildade, som har nya kunskaper och nya sätt att jobba på.
              Exempelvis kräver arbetet mot ekonomisk brottslighet ganska mycket,
              och man ska samtidigt samarbeta med till exempel polisen.
            </seg>
            <seg n="022b7b04">
              Man har också tvingats dra ned på de IT-satsningar man har påbörjat.
              Det innebär att man blir mindre effektiv. Hade man fått de engångssummor
              som IT-satsningarna kräver hade man kanske kunnat öka ambitionerna
              på granskningsarbetet men framför allt på den service som finansministern
              lyfter fram och som vi alla tycker är viktig.
            </seg>
            <seg n="645eb8b6">
              När generaldirektören var hos oss sade han vidare: Jag var inte
              medveten om att Skatteverket skulle behöva dra ned med så mycket
              personal åren 20112014. Jag trodde att de neddragningar som gjorts
              med ca 800 personer var i princip tillräckliga.
            </seg>
            <seg n="ba09ffae">
              Eftersom generaldirektören tidigare var statssekreterare hos
              finansministern undrar jag: Var finansministern medveten om Skatteverkets
              situation eller har alla på Finansdepartementet blundat och slagit
              dövörat till?
            </seg>
          </u>
          <note type="speaker" n="f7d2040c">
            Anf. 30 MARIE ENGSTRÖM (v):
          </note>
          <u who="marie_engstrom_d234fb" xml:id="i-e8f5aac88677dc26-4" n="093b5e30">
            <seg n="1e1d85d0">
              Herr talman! Visst ska vi ha stort förtroende för Skatteverket
              som besitter en hög kompetens. Det är säkert också som finansministern
              säger att många vill ha ökade resurser och att man får pröva alla
              äskanden noggrant. Det har jag viss förståelse för, men den här
              gången känns det som att Skatteverket försöker varna oss och slå
              larm. Man säger att man gick in i 2009 med fullt utnyttjad anslagskredit,
              att man måste minska ambitionerna och att man inte kommer att
              uppnå sina mål. Jag vet inte om jag har hört så kraftiga uttalanden
              från Skatteverket förut, i varje fall inte sammantaget.
            </seg>
            <seg n="5bdf6aa7">
              Om myndigheterna ropar vargen kommer år efter år kanske de inte
              får någon hjälp när vargen verkligen kommer. Det kan vara så.
              Jag tolkade nog Anders Borgs svar på det sättet.
            </seg>
            <seg n="9b284f84">
              Min fråga kvarstår trots att jag kanske till viss del fick svar
              på den. Anders Borg tror fortfarande att Skatteverket kan leva
              upp till sina ambitioner och nå de mål som vi kräver att de ska
              nå.
            </seg>
            <seg n="b3dcfae0">
              Om det är som Skatteverket säger, hur tror finansministern att
              det kommer att påverka signalsystemet ut till landets skattebetalare?
            </seg>
            <seg n="3335f00c">
              När det gäller arbetet mot skattefusk har det gjorts en del saker,
              och jag tänker inte gå in på detaljer, men när kommer det vidare
              åtgärder?
            </seg>
          </u>
          <note type="speaker" n="558b1106">
            Anf. 31 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-34c4c922e8d19517-1" n="277a6322">
            <seg n="60b3d835">
              Herr talman! Jag vet inte om Anders Borg såg Uppdrag granskning
              om hur folk blir utnyttjade i svartarbete. Skattefusk äter sig
              som en kräfta in i hela vårt samhälle. Privatmarknaden på byggsidan
              här i Helsingfors är förstörd. Vi har många rediga företag som
              tappar anbud för att de blir utkonkurrerade av dem som fuskar.
              Det är allvarligt, och det bara växer.
            </seg>
            <seg n="f726f3a1">
              I sitt svar skriver Anders Borg när det gäller det verktyg vi
              har att bekämpa detta med, alltså Skatteverket, att han har infört
              ett jobbskatteavdrag. Han vägrar dock att förklara sambandet.
              Vad är det för samband mellan bekämpning av skattefusk och jobbskatteavdrag?
              Är det en teori, Anders Borg? Låt oss då höra den. Kan Skatteverket
              klara sig med 500 färre anställda om man inför ett femte steg
              i jobbskatteavdraget? Eller hur tänker du, Anders Borg? Det står
              ju svart på vitt att det är en effektiv åtgärd.
            </seg>
            <seg n="e37fbb25">
              Anders Borg talar också om HUS-avdragen. Precis som jag sade
              i mitt förra inlägg förekommer det många konstiga saker där. Skatteverket
              har dock ingen möjlighet till kontroll.
            </seg>
            <seg n="17bbb031">
              Det är ett växande problem. Det är många branscher som vill ha
              hjälp för att kunna överleva och konkurrera. Bekämpa skattefusk!
              Ge Skatteverket mer muskler!
            </seg>
            <seg n="2c23401c">
              Men okej, Anders Borg, det kanske är ditt svar och ditt eftermäle:
              Vi sänkte åtminstone skatten, och det skulle lösa problemen.
            </seg>
            <seg n="35f7cd9e">
              Återigen, hur går jobbskatteavdrag och möjligheter att bekämpa
              ekonomisk brottslighet ihop?
            </seg>
          </u>
          <note type="speaker" n="769ad3c8">
            Anf. 32 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-10" n="5955df67">
            <seg n="66c6b46c">
              Herr talman! Låt oss konstatera att Skatteverket har en svår
              uppgift som måste skötas effektivt. Även om de flesta svenskar
              accepterar att vi måste ha en stat och att uppgifter i denna måste
              skötas anser samtidigt många medborgare att de pengar de har tjänat
              ihop är deras egna. Den svåra uppgiften för Skatteverket är att
              säkra att vi får in skatteintäkterna.
            </seg>
            <seg n="2048cad5">
              I grund och botten är den viktigaste funktionen där den legitimitet
              som medborgarna upplever att den svenska staten och de svenska
              välfärdssystemen har. Det är därför jag tror att vi har ett av
              de mest effektiva skattesystemen i Europa och världen. Man upplever
              Skatteverket som en väl fungerande myndighet och att pengarna
              används på ett effektivt sätt.
            </seg>
            <seg n="e532c8fd">
              Man kan få in skattepengar på två sätt, genom kontroll och service.
              Jag tenderar att tro att servicefunktionen är avgörande, att människor
              känner att de kan ringa till Skatteverket när de undrar hur regelverket
              ser ut och hur de ska hantera sina skattebetalningar.
            </seg>
            <seg n="21000f99">
              På flera av de riktigt stora felområdena är det snarare misstag
              än medvetet skattefusk som ligger bakom. Numerärt handlar det
              om reseavdrag respektive husförsäljningar.
            </seg>
            <seg n="6448d0ad">
              Jag har stor respekt för Christin Hagbergs och Marie Engströms
              inlägg i frågan. Jag vill inte förringa att Skatteverket upplever
              att de har ett bekymmer med de ekonomiska resurser de har.
            </seg>
            <seg n="cbd5c581">
              Det måste noggrant prövas och diskuteras inför den kommande budgetprocessen.
              Det måste prövas precis som alla andra äskanden. Det är inte självklart
              att budgetavdelningens PM om Skatteverkets äskanden ser exakt
              likadant ut som Skatteverkets beskrivning. Det kan finnas olikheter
              i beskrivningarna som gör att man noga måste se efter hur det
              förhåller sig och vilka resurser som ska avsättas.
            </seg>
            <seg n="ff963b62">
              Jag vill också påpeka att Skatteverkets resursbehov har både
              ökat och minskat. Vi har en påtagligt högre användning av elektroniska
              deklarationer än tidigare. Det måste rimligtvis leda till lägre
              kostnader för Skatteverket.
            </seg>
            <seg n="6a3d108d">
              En del av de stigande kostnaderna är å andra sidan att man kanske
              inte fullt ut har haft kostnadskontroll på IT-investeringarna
              som kanske inte heller fullt ut har gett de resultat som man hoppats
              på.
            </seg>
            <seg n="8f0b758c">
              Avskaffandet av förmögenhetsskatten och arvs- och gåvoskatten
              och förändringen av fastighetsskatten har minskat Skatteverkets
              resursbehov. Det är alldeles tveklöst så.
            </seg>
            <seg n="e12040e7">
              EU-kommissionen har ju lyft fram det stora värde som jobbskatteavdraget
              har när det gäller att minska skattefusk. Det är ofta skattekilen
              på enklare tjänster som har spelat stor roll för varför man får
              en stor svart sektor. När vi minskar tröskeleffekten genom jobbskatteavdrag
              minskar det naturligtvis riskerna för skattefusk. Det är något
              som EU-kommissionen har framhållit som en effektiv åtgärd mot
              skattefusk.
            </seg>
            <seg n="a348d69a">
              Det som krävs är en kombination av åtgärder. Det är bra och effektiv
              kontroll, enkla regler som människor känner till och bra service
              från skattemyndigheten som gör att de allra flesta människor som
              ingenting annat önskar än att göra rätt för sig när det gäller
              skatter kan göra det på ett bra och enkelt sätt.
            </seg>
            <seg n="5b37aace">
              Jag tycker att Skatteverkets utgångspunkt att det ska vara lätt
              att göra rätt och svårt att göra fel är en utomordentlig startpunkt
              för diskussionerna om Skatteverkets arbete.
            </seg>
          </u>
          <note type="speaker" n="0828e1ff">
            Anf. 33 CHRISTIN HAGBERG (s):
          </note>
          <u who="christin_hagberg_cf139f" xml:id="i-0c100e47154e4e2d-2" n="6fe6d23c">
            <seg n="dc5662f3">
              Herr talman! Jag återvänder till rapporten som vi har fått från
              den nuvarande generaldirektören. Där räknas klart och tydligt
              upp vilka problem de förändringar som man har gjort sedan 2006
              har medfört ekonomiskt. Det är bara att läsa innantill.
            </seg>
            <seg n="c9fdc86f">
              Den problematiken har man redovisat hela tiden. Det har till
              och med stått i propositioner från Finansdepartementet att detta
              kommer att kosta för Skatteverket, men att man får ta det inom
              egen ram. Man har alltså inte lyssnat på Skatteverket när man
              har tagit upp den här problematiken. Det är naturligtvis det som
              är bekymret.
            </seg>
            <seg n="e3c283e7">
              Jag tror att vi alla är överens om att vi ska ha effektiva myndigheter
              i Sverige. Skatteverket ska vara en av dem. Skatteverket är duktigt.
              Skatteverket är ett av världens mest effektiva.
            </seg>
            <seg n="53f7599a">
              Det har naturligtvis sina skäl. Man har kunnat jobba framåt.
              Man har kunnat utveckla verksamheten. Som de själva skriver har
              man möjlighet att satsa på att utveckla IT-avdelningen så att
              det går att använda sig betydligt mer av den servicen, det vill
              säga privatpersoner och företagare kan själva fixa ganska mycket
              utan att behöva tala med någon person.
            </seg>
            <seg n="6188ee2a">
              Den verksamheten har man nu varit tvungen att dra ned på eftersom
              man inte har några pengar. Det tycker jag är ett stort problem.
              Då får man ju inte den service som vi pratar om.
            </seg>
            <seg n="788a24bb">
              E-deklarationer är en sak, men det finns så mycket mer. Vi värnar
              om legitimiteten för det svenska skattesystemet och det kräver
              att Skatteverket får resurser så att de klarar av att behålla
              åtminstone den service och det utåtriktade arbete som man har
              gjort hittills.
            </seg>
          </u>
          <note type="speaker" n="cdc60722">
            Anf. 34 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-11" n="5955df67">
            <seg n="e5842280">
              Herr talman! Jag tackar Christin Hagberg för en viktig interpellation
              i ett oerhört viktigt ärende.
            </seg>
            <seg n="80179971">
              Skatteverket är centralt för att vi ska få in våra skatter. Att
              vi har de minsta underskotten av alla EU-länder och att vi har
              kunnat amortera kraftigt mellan 2006 och 2009 på vår skuld beror
              naturligtvis till en del på att vi, till skillnad från många andra
              europeiska länder, får in våra skatteintäkter i Sverige med relativt
              låga kostnader och relativt små skattefel. Det tycker jag är glädjande.
            </seg>
            <seg n="de9004c7">
              Vi vet också att Skatteverket har en ekonomisk situation som
              föranleder en del frågor. Det är skälet till att vi bad dem att
              i sin verksamhetsbeskrivning återkomma med en fördjupad analys.
              Det är den vi diskuterar nu. Det är alldeles tydligt att den ger
              ett antal argument som måste prövas noggrant i budgetprövningen.
            </seg>
            <seg n="f418ed55">
              Ett av skälen till att Sverige, till skillnad från många andra
              länder, har myndigheter som är effektiva är att vi har en noggrann
              budgetprövning. Det är ett viktigt skäl till att de med de resurser
              de har utför ett effektivt arbete.
            </seg>
            <seg n="039b9c14">
              Även Skatteverket ska följaktligen prövas noga. Varje argument
              ska vägas mot att det ofta finns andra argument och synpunkter
              att ta in.
            </seg>
            <seg n="3c5a2923">
              Jag vill gärna understryka hur viktigt det är med signalsystemet
              och de signaler som vi politiker sänder ut. Skatteverket har en
              väl fungerande kontrollapparat och en väl fungerande service.
              Det är viktigt att man kan upprätthålla den. Om vi ger en bild
              av att Skatteverket inte har resurser eller möjlighet att kontrollera
              riskerar vi att skicka signalen att det är enkelt att fuska och
              komma undan. Det är inte den signalen vi ska skicka. Man ska naturligtvis
              betala sina skatter. Det ska vara enkelt att göra rätt och svårt
              att göra fel.
            </seg>
            <seg n="14380033">
              Jag tackar Christin Hagberg och de andra deltagarna i denna debatt.
            </seg>
          </u>
          <note n="17095d59">
            Överläggningen var härmed avslutad.
          </note>
          <note n="881c4e0d">
            8 § Svar på interpellation 2009/10:289 om avfallsförbränningsskatt,
            avfallsdirektiv och materialåtervinning
          </note>
          <note type="speaker" n="ee1d6c7e">
            Anf. 35 Finansminister ANDERS BORG (m):
          </note>
          <u who="unknown" xml:id="i-2b5426847d1589d2-0" n="5955df67">
            <seg n="a604422f">
              Herr talman! Christin Hagberg har frågat mig hur jag ser på avskaffandet
              av avfallsförbränningsskatten utifrån det nya avfallsdirektivet.
              Hon har också frågat om jag är redo att genom beskattning motverka
              förbränning av avfall till förmån för materialåtervinning.
            </seg>
            <seg n="4cc6eee5">
              Beslut om att avskaffa skatten på avfallsförbränning fattades
              hösten 2009. Det har visat sig att skatten inte har haft någon
              effekt på mängden hushållsavfall eller på graden av materialåtervinning.
              Skatten har inte bidragit till att uppfylla avfallshierarkins
              målsättning att öka materialåtervinningen framför energiåtervinning.
              Jag anser därför att ett avskaffande av skatten inte motverkar
              möjligheterna att uppfylla kraven i ramdirektivet för avfall.
            </seg>
            <seg n="a8013ef6">
              Skatt på förbränning av avfall infördes efter förslag av en särskild
              utredning. Den dåvarande regeringen fann att den föreslagna utformningen
              av skatten inte skulle fungera i praktiken. Skatten kom därför
              att utformas delvis annorlunda än vad som föreslagits av utredningen.
              Skatten infördes den 1 juli 2006.
            </seg>
            <seg n="23c9fd56">
              I den dåvarande regeringens proposition om införandet av skatten
              angavs att regelverket skulle utvärderas efter införandet. Den
              nuvarande regeringen tillsatte därför en särskild utredare med
              uppgift att förutsättningslöst diskutera skatten. Utredningen
              fann att skatten inte styrde mot de mål som motiverat dess införande
              och föreslog att skatten skulle slopas utan att ersättas med någon
              annan skatt eller något annat styrmedel.
            </seg>
          </u>
          <note n="c2ae8618">
            Regeringen följde utredningens förslag och föreslog hösten 2009
            att skatten på förbränning av avfall ska avskaffas från och med
            den 1 oktober 2010. Riksdagen har beslutat i enlighet med förslaget.
          </note>
          <u who="unknown" xml:id="i-f8f99d898ac89089-0" n="5955df67">
            <seg n="8bfac5b3">
              Dagens förutsättningar är likartade dem som gällde vid utvärderingen
              av skatten. Jag ser därför ingen anledning att återigen utreda
              frågan om att införa en skatt för att gynna materialåtervinning
              framför avfallsförbränning. Om det längre fram visar sig finnas
              behov av en skatt eller ett ekonomiskt styrmedel för att främja
              materialåtervinning framför andra former av avfallsbehandling
              får frågan behandlas i det läget.
            </seg>
          </u>
          <note type="speaker" n="6141325e">
            Anf. 36 CHRISTIN HAGBERG (s):
          </note>
          <u who="christin_hagberg_cf139f" xml:id="i-0c100e47154e4e2d-3" n="6fe6d23c">
            <seg n="ee584c57">
              Herr talman! Sverige har i alla år legat långt framme när det
              gäller att åtgärda miljörelaterade frågor och problem.
            </seg>
            <seg n="31fe765e">
              Avfallet eller kretsloppet är ett sådant exempel. Det är en viktig
              del i samhällets infrastruktur. Det är av allmänt intresse. Det
              berör alla. Det handlar också om en samhällsservice som det är
              oerhört viktigt att vi kan lösa på ett bra sätt. Det handlar också
              om resursanvändning. När vi antog miljömålen slog vi fast att
              vi ska lösa de stora miljöproblemen inom en generation.
            </seg>
            <seg n="a4723ffb">
              Jag skulle kunna hänvisa till det som finansministern sade i
              den förra debatten, nämligen att vi har betalat av på vår skuld
              i finanserna, det vill säga de låneskulder som staten har. Däremot
              har vi ju mycket kvar att betala av på gamla miljösynder. En av
              dem är avfallshierarkin eller kretsloppsfrågan.
            </seg>
            <seg n="bc4fd9fd">
              När det gäller avfall och kretslopp är vi en bit på väg. Avfallshierarkin
              styr och vi måste jobba med de här frågorna. Först och främst
              ska vi minska vårt användande av så kallat jungfruligt material,
              som de säger i branschen, det vill säga ta ut nya resurser ur
              Moder Jord. Därefter ska vi återanvända, sedan återvinna och därefter
              förbränna. Längst ned finns deponering. När det gäller detta har
              vi kommit långt, i varje fall på hushållssidan, där endast 4 procent
              i dag läggs på deponi.
            </seg>
            <seg n="e4effa07">
              Finansministern har i sitt svar redogjort för turerna kring avfallsförbränningsskatten,
              och den är numera avskaffad. Han hänvisar till den utredning som
              gjordes innan den togs bort.
            </seg>
            <seg n="58ae6682">
              Man får intrycket att alla tyckte att den inte hade avsedd effekt.
              Jag tror att det var en förhastad slutsats. Till exempel återvinningsindustrierna
              menade att man borde förbättra den i stället för att ta bort den
              för att kunna fortsätta utveckla denna typ av företag. Men nu
              har den borgerliga majoriteten beslutat att den ska bort, och
              där står vi nu.
            </seg>
            <seg n="0978abf5">
              Av allt hushållsavfall går nästan 50 procent till förbränning,
              medan ca 35 procent går till materialåtervinning.
            </seg>
            <seg n="1091584e">
              Jag menar att borttagandet av avfallsförbränningsskatten inte
              har gynnat en ökning av materialåtervinningen. Dessutom hade jag
              en liten förhoppning, när man nu bestämt sig för att ta bort skatten,
              att man i miljömålspropositionen skulle komma med en del skarpa
              förslag som kompenserar och för frågan om ett bättre uppfyllande
              av avfallshierarkin och miljömålen framåt. Men icke sade Nicke.
              Enligt propositionen kommer detta mål att avfallsmängden ska minska
              bara delvis att uppnås medan det i andra delar bedöms som mycket
              svårt att nå även om ytterligare åtgärder vidtas.
            </seg>
            <seg n="4844be82">
              Därför undrar jag vilka nya åtgärder man kommer att föreslå.
              Jag fortsätter att läsa tittar i andra propositioner, kollar på
              regeringens hemsida etcetera men jag hittar inga nya åtgärder.
              Man har inga förslag om hur man tänker gå vidare i denna så viktiga
              fråga.
            </seg>
            <seg n="04697554">
              Då blir min fråga till finansministern: Hade det inte varit bättre
              ur miljösynpunkt att hitta andra åtgärder som har en bättre effekt
              på uppsatta mål innan man tog bort avfallsförbränningsskatten?
            </seg>
          </u>
          <note type="speaker" n="25714d1b">
            Anf. 37 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-12" n="5955df67">
            <seg n="eb6fa7a1">
              Herr talman! Låt mig välkomna Christin Hagbergs interpellation.
              Skatter är ett kraftfullt styrinstrument. Lägger man en tung skatt
              på alkohol, tobak eller arbete har det en effekt på människors
              beteende. Samma sak gäller naturligtvis på miljöområdet. Därför
              är det alltid välkommet att vi försöker hitta skatter där de styrande
              effekterna går i den riktning som vi önskar: koldioxidskatter
              eller avfallsskatter. Därför välkomnar jag diskussionen utifrån
              denna utgångspunkt. Det är naturligtvis bra att föra en diskussion
              om vi skulle kunna utforma en avfallsförbränningsskatt.
            </seg>
            <seg n="710a90aa">
              Brasutredningen kom med ett förslag som i praktiken inte gick
              att genomföra av rent fundamentala skäl.
            </seg>
            <seg n="fa0b9274">
              Vi har egentligen inte någon alldeles god koll på vad det är
              för avfall vi får in. Det enda sättet att ta reda på det är att
              göra en grundlig plockanalys. Det är kostsamt.
            </seg>
            <seg n="9d675f58">
              Det som är specifikt med skattelagstiftning, som jag tror att
              man måste ha respekt för, är att den som lämnar uppgifterna gör
              det under straffansvar. Lämnar man felaktiga uppgifter i skattefrågor
              begår man en brottslig handling. Det är faktiskt det enda området
              i den svenska lagstiftningen där det är så. På andra områden när
              det gäller brottsutredningar är man aldrig skyldig att lämna korrekta
              uppgifter.
            </seg>
            <seg n="d49dfe3c">
              Eftersom man då inte kan hantera skatten på det sätt som Brasutredningen
              föreslog valde man att göra en schablonisering av avfallsskatten.
              Det var på detta sätt den kom att utformas. Schabloniseringen
              gjorde att den inte hade någon som helst styrande effekt. Den
              enda effekten var att vi så att säga fick mer transporter mellan
              kraftvärmeverk kontra andra sådana verk.
            </seg>
            <seg n="16c219f3">
              I grunden finns här ett problem som man inte kan komma ifrån.
              Så länge vi inte har någon plockanalys och inte kan styra med
              skatten mellan de olika materialen som återlämnas har vi inte
              en fungerande modell. Där har det inte hänt någonting. Vi har
              inte kommit förbi det på något sätt, utan den grundläggande svårigheten
              föreligger. Givet att vi då har en skyldighet för den skattskyldige
              på det sätt som den tidigare regeringen erkände hamnade vi i en
              sits där standardisering var den enda lösningen. Därmed blev avfallsskatten
              icke-styrande.
            </seg>
            <seg n="ed5e0066">
              Jag är övertygad om att det faktum att vi finansierade avfallsskattens
              avskaffande med en höjning av koldioxidskatten gjorde att det
              gav en nettomiljövinst. Den ena skatten hade ingen effekt, och
              det är alldeles tydligt att koldioxidskatten har det.
            </seg>
            <seg n="f30efd87">
              Det har inte heller skett någon förändring på EU-nivå som ändrar
              dessa förhållanden. Det finns ett förslag från EU som är ute på
              remiss. Det finns alltså ännu inte vare sig någon rådsbehandling
              eller arbetsgruppsbehandling av detta som är avslutad. Beslutsläget
              är i det avseendet exakt detsamma som vi hade efter Askautredningen.
              Vi har alltså inte funnit något sätt att utforma en effektiv beskattning
              av avfallsförbränning. Skulle vi hitta ett sådant får frågan naturligtvis
              prövas på nytt. Jag delar Christin Hagbergs utgångspunkt att en
              bra och styrande miljöskatt som verkligen styr på ett sådant sätt
              att vi underlättar materialåtervinning och minskar förbränning
              och utsläpp är positiv. Men vi är inte i den situationen att vi
              har ett sådant alternativ. Om man kan hitta ett sådant är jag
              naturligtvis beredd att förnya diskussionen. Men där är vi inte.
            </seg>
          </u>
          <note type="speaker" n="005dcaf0">
            Anf. 38 CHRISTIN HAGBERG (s):
          </note>
          <u who="christin_hagberg_cf139f" xml:id="i-0c100e47154e4e2d-4" n="6fe6d23c">
            <seg n="ea472e73">
              Herr talman! Jag ska börja med kompensationen för höjningen av
              koldioxidskatten. Sanningen är att man först sänkte koldioxidskatten
              för att sedan höja den med samma ettöring så att vi nu har samma
              koldioxidskatt som vi hade tidigare. Beslutet fattades före jul
              och trädde i kraft den 1 januari. Det är sanningen kring den frågan.
              Det är en teknisk lösning som man har valt. Men sanningen är att
              ingen höjning av koldioxidskatten har skett generellt.
            </seg>
            <seg n="d83649ff">
              Jag är mycket medveten om att skatter ska användas som styrinstrument.
              Det har varit problematiken när det gäller avfallsförbränningsskatten.
              Jag har inte hävdat att det var en bra skatt. Men jag tycker ändå
              att kretsloppsfrågorna när det gäller att kunna sortera, ansluta
              sig till avfallshierarkin, återanvända och återvinna ska gå före
              förbränningen. Det tycker jag är viktigt. Förbränningen ökar för
              varje år av hushållsavfall, vilket jag ser som ett problem.
            </seg>
            <seg n="4c61d989">
              Jag vet att inte alla delar min uppfattning. Men jag ser det
              som ett problem. Vår generation har ändå möjlighet att lämna över
              till nästa generation utan att ha använt för mycket resurser.
              Vi kan dela med oss till kommande generationer.
            </seg>
            <seg n="752639ab">
              Den förra kretsloppspropositionen lades fram och antogs 2003,
              det vill säga för snart sju år sedan. Det är anmärkningsvärt att
              den nuvarande regeringen har suttit vid makten i fyra år, men
              den har inte lagt fram ett enda förslag när det gäller kretsloppsfrågan
              eller avfallsfrågan. Jag vet att det inte är en fråga som faller
              under Finansdepartementet. Men jag utgår från att ni pratar med
              varandra och att ni diskuterar denna fråga, till exempel i samband
              med att avfallsförbränningsskatten togs bort. Det är naturligtvis
              en komplicerad fråga. Den påverkar alla. Detta är svårt. Hur mycket
              ska man sortera, vad ska man sortera, hur ska man kontrollera
              och så vidare? Det är en viktig fråga för att vi ska kunna lämna
              över ett samhälle som i alla fall har löst de stora miljöfrågorna.
            </seg>
            <seg n="8824fe06">
              Jag hade hoppats att jag skulle få ett bättre svar från finansministern.
              Hans parti gick för en tid sedan ut med att man nu var de gröna
              Moderaterna. Då borde man kanske fundera lite grann kring dessa
              frågor också.
            </seg>
            <seg n="0f59bae1">
              Jag kan efter finansministerns inlägg konstatera följande: Miljömålen
              handlar inte längre om vad naturen tål utan om vad Moderaterna
              förmår.
            </seg>
          </u>
          <note type="speaker" n="38438c72">
            Anf. 39 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-13" n="5955df67">
            <seg n="47e84cc2">
              Herr talman! Jag har egentligen inga andra utgångspunkter i denna
              diskussion än vad Christin Hagberg har. Det som är komplikationen
              här är att den skatt som vi hade på grund av den schabloniserade
              utformningen hade som främsta effekt att skattepliktigt hushållsavfall
              transporterades till kraftvärmeanläggningar, medan icke skattepliktigt
              avfall kördes till värmeproduktion. Det blev alltså ökade utsläpp
              på grund av ökade transporter men ingen styreffekt på materialåtervinningen.
            </seg>
            <seg n="3c6be60a">
              Detta är svårigheten. Jag vill inte på något sätt antyda att
              den förra regeringen valde den schabloniserade metoden därför
              att man inte delade Christin Hagbergs och mina utgångspunkter
              när det gäller att öka materialåtervinningen. Jag tror helt enkelt
              att när man vägde detta behov mot den grundläggande svårigheten
              att en skattelagstiftning med straffrättslig verkan förutsätter
              att folk ger korrekta uppgifter kunde man inte finna en bra kombination
              av detta. Att ha en bred plockanalys hade helt enkelt inte fungerat
              med rimliga kostnader.
            </seg>
            <seg n="92712b24">
              Vi vet att det finns svårigheter på de här områdena. När vi har
              viktbaserade hushållsavgifter ser vi att mängden sopor som lämnas
              in minskar kraftigt, men det förefaller mest bero på att man hanterar
              soporna i annan ordning lägger dem i hyresfastigheter, dumpar
              dem eller bränner dem i annan ordning. Det är ingen vinst med
              det. Vi är ett stort land, och vårt system bygger mer det vet
              vi som bor på landet på att människor känner förtroende för och
              har en vilja att följa lagarna än på att det de facto finns en
              kontroll.
            </seg>
            <seg n="5c71c455">
              Jag delar alltså Christin Hagbergs utgångspunkt. Skulle man hitta
              ett sätt att utforma en avfallsförbränningsskatt som var effektivt
              styrande mot avfallshierarkin och förenlig med våra grundläggande
              rättssäkerhetskrav på en skattelagstiftning vore det naturligtvis
              en fråga man ska ha beredskap att pröva. Varje skatt som ger oss
              en skatteintäkt och motverkar ett för samhället oönskat beteende
              är någonting vi bör pröva och överväga. Vi är inte där ännu. Jag
              kan bara beklaga att vi inte har hittat en utformning för detta.
              Experterna i såväl Brasutredningen som Askautredningen har ju
              landat i att den gamla skatten var så långt man kom, och tyvärr
              hade den inte den styreffekt man önskade.
            </seg>
          </u>
          <note type="speaker" n="362d1bc8">
            Anf. 40 CHRISTIN HAGBERG (s):
          </note>
          <u who="christin_hagberg_cf139f" xml:id="i-0c100e47154e4e2d-5" n="6fe6d23c">
            <seg n="791323f0">
              Herr talman! Avfallsförbränningsskatten hade ju inte bara till
              syfte att öka sorteringen utan också att jämställa avfallsförbränning
              med andra värmeverk och så vidare. Avfallsförbränningsanläggningarna
              fick då en mindre skatt, precis som de naturligtvis får nu igen.
            </seg>
            <seg n="cd6b4637">
              Sedan blir jag lite förvånad, även om man lite raljerande kan
              uttrycka sig så, när finansministern talar om medborgarnas sorteringsvilja.
              Jag upplever nog att man försöker och gör så mycket man kan. I
              alla system, det må handla om skattesystem eller om att sortera
              sopor, finns det alltid någon som inte vill följa de regler och
              lagar som gäller. Det kommer vi nog aldrig ifrån, vare sig det
              gäller avfall eller någonting annat.
            </seg>
            <seg n="1fe6cd68">
              Jag som har jobbat med dessa frågor i ganska många år upplever
              dels att sorteringsviljan är stor, dels att människor blir duktigare
              och duktigare. Man behöver inte gå längre än till sig själv; det
              är ingen lätt fråga var man ska lägga olika saker. Men det är
              framför allt när jag träffar dem som jobbar med den här typen
              av frågor som jag märker att mycket har hänt sedan 2003. Det kan
              handla om nystartad verksamhet för att återanvända eller återvinna
              gamla sopor eller om att ta fram system för att hantera matavfall.
              Här har det hänt otroligt mycket.
            </seg>
            <seg n="954e4bfc">
              Därför menar jag att när man nu väljer att ta bort skatten, vilket
              jag kan förstå argumentationen för, borde man ha kommit med nya
              förslag som för frågan framåt. Det har man inte gjort.
            </seg>
          </u>
          <note type="speaker" n="4bd5af39">
            Anf. 41 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-14" n="5955df67">
            <seg n="db1e11c5">
              Herr talman! Grundproblemet med den gamla avfallsskatten var
              som sagt att dess effekter inte var de önskade. Det gällde dels
              att man transporterade skattepliktigt hushållsavfall till kraftvärmeanläggningar,
              dels att skatten hade en utformning så att hushållens träavfall
              skattades utan hänsyn till att det i praktiken är ett biobränsle.
              Detta var två oönskade effekter det tror jag att även Christin
              Hagberg erkänner som gjorde att det fanns skäl att ta bort skatten.
            </seg>
            <seg n="680a80fb">
              Jag vill verkligen inte raljera över hushållens sopsortering.
              Att sortera sopor tror jag att vi alla ägnar oss åt i olika avseenden.
              Dock är det så att när man infört viktbaserade system har avfallet
              minskat med ungefär 20 procent utan att vi riktigt kan se vart
              detta avfall har tagit vägen. Ibland talar man därför om så kallad
              sopturism. Det finns en risk att människor helt enkelt lägger
              avfallet på fel ställen.
            </seg>
            <seg n="ea89e9a5">
              Vi avstår inte gärna från skatteintäkter i onödan. Varje krona
              som staten kan få in utan att åsamka samhället skada är naturligtvis
              av stort värde. Hade vi hittat ett alternativt sätt att ta in
              denna skatt som hade gett rätt styreffekter hade vi naturligtvis
              varit beredda att gå vidare och pröva en sådan möjlighet. Vår
              bedömning är att vi inte har hittat en sådan. Vad jag sett i diskussionen
              har inte heller några experter eller andra lanserat en sådan modell.
              Kan man se att en sådan är på väg får man naturligtvis pröva detta
              på nytt.
            </seg>
            <seg n="f9974976">
              Jag välkomnar den här diskussionen. Vi ska ha en bra diskussion
              om hur vi hittar bra skatter som med rätt styreffekter gör att
              vi kan finansiera våra offentliga åtaganden.
            </seg>
          </u>
          <note n="17095d59">
            Överläggningen var härmed avslutad.
          </note>
          <note n="738ffa00">
            9 § Svar på interpellation 2009/10:293 om skatteundandragande
            och taxi
          </note>
          <note type="speaker" n="28efcaa1">
            Anf. 42 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-15" n="5955df67">
            <seg n="ce6f628b">
              Herr talman! Raimo Pärssinen har frågat mig vilka initiativ jag
              avser att ta mot skattefusk, svartjobb och bidragsbrott inom taxibranschen,
              när jag beräknar att förslag på integrerade kortläsartaxametrar
              och tömningscentraler ska kunna föreläggas riksdagen samt vilka
              resurser jag avser att verka för att Skatteverket och eventuellt
              andra myndigheter tillförs i syfte att bekämpa svarttaxi och oseriösa
              taxiföretagare.
            </seg>
            <seg n="e9d8669c">
              Som Raimo Pärssinen noterat sorterar frågor som rör taxi främst
              under Åsa Torstensson. Jag kan dock berätta att Swedac tittar
              på hur frågan om integration mellan taxametrar och kreditkortsläsare
              kan lösas. De beräknar att redovisa resultatet av sitt arbete
              i höst. Ett annat förslag, som Vägtrafikregisterutredningen studerar,
              är att införa en central databas för taxameterbesiktningar. Den
              utredningen beräknas vara klar den 1 november i år.
            </seg>
            <seg n="f9a75f4c">
              Till det kommer andra åtgärder som regeringen vidtagit för att
              generellt minska skattefusket. Det senaste exemplet är den utökade
              rätten för Skatteverket att kräva in uppgifter under löpande beskattningsår,
              som vi föreslår i propositionen om en frivillig revision.
            </seg>
            <seg n="3c41ee59">
              När det gäller Skatteverkets resurser är det en fråga som ska
              behandlas inom ramen för budgetprocessen. Jag är inte beredd att
              här och nu föregripa det arbetet.
            </seg>
          </u>
          <note type="speaker" n="c0a448c9">
            Anf. 43 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-5a326e1ece1654ce-0" n="277a6322" next="i-87528462c042f36e-0"/>
          <note n="a89a633b">
            Herr talman! Tack, Anders Borg, för svaret!
          </note>
          <u who="raimo_parssinen_c1bef5" xml:id="i-87528462c042f36e-0" n="277a6322" prev="i-5a326e1ece1654ce-0">
            <seg n="01b3514a">
              I dag är det 40 000 kronor i timmen som faller åt sidan eller
              fuskas bort enbart inom taxinäringen. Det är en beräkning som
              Skatteverket har gjort tillsammans med Taxiförbundet. Därför ställer
              sig seriösa företag som Taxi Helsingfors frågan: Finns det någon
              som är intresserad av att man betalar in sina skatter och fullgör
              sina uppgifter? Varför ställer man den frågan? Jo, därför att
              det finns en sådan enorm passivitet från myndigheternas och framför
              allt regeringens sida.
            </seg>
            <seg n="d3f7986f">
              Herr talman! Detta är min tredje interpellation i det här ämnet.
              Jag är oerhört engagerad i de här frågorna eftersom detta, som
              jag sade i samband med en tidigare interpellation, är någonting
              som växer. Det är en svulst som förstör möjligheterna för seriösa
              företag.
            </seg>
            <seg n="b024a7fd">
              Man frågar också: Finns det något värde i att ha ett kollektivavtal?
              Nu förlorar man upphandlingar gentemot oseriösa företag som på
              grund av att de inte har kollektivavtal eller undanhåller skatter
              och avgifter kan lägga lägre anbud. Vi använder väldigt mycket
              skattemedel till samhällsbetalda resor som upphandlas och därmed
              går till företag som inte är seriösa och inte fullgör sina förpliktelser.
            </seg>
            <seg n="82b6c672">
              Det finns faktiskt ett hotell här i Helsingfors, Anders Borg
              ett stort, känt, gammalt och berömt hotell som har en egen taxirörelse.
              De vill inte att deras kunder och besökare ständigt ska bli lurade
              på pengar av de oseriösa företagen, så därför väljer hotellet
              denna lösning. Och taxibranschen har nu under många år på ett
              otal konferenser man har haft om svartarbete och skattefusk sagt:
              Snälla, gör någonting!
            </seg>
            <seg n="7f128bf8">
              I september 2006, herr talman, fanns det ett förslag från dåvarande
              regeringen om obligatoriska tömningscentraler för taxi. Det var
              en lagrådsremiss och fanns på bordet. Den försvann. Anders Borg
              vann valet, och den försvann. Nu händer ingenting. Det är därför
              man är så angelägen från taxibranschen och undrar varför de hela
              tiden ska bli dömda som fuskare och skurkar. När en svarttaxiåkare,
              alltså en utan skylt, kör och det begås grov kriminalitet eller
              grova brott i taxin säger nämligen medierna ändå taxichauffören
              eller taxiföraren, och så fläckas hela branschen. Det måste hända
              någonting, Anders Borg!
            </seg>
            <seg n="c76b8b97">
              I dag finns en överetablering; det kan vi se. Den skulle dock
              inte finnas om det fanns en ordnad marknad. Jag såg det senast
              i fredags vid Centralen när det var problem med askmolnet och
              man ville resa det finns en mängd olika taxiföretag. Och nu gäller
              det bara att få in de här 15 procenten det är bara 15 procent
              som är friåkare i obligatoriska tömningscentraler. Mitt budskap
              från taxibranschen, Transportarbetareförbundet och alla seriösa
              kunder är: Gör någonting, Anders Borg!
            </seg>
          </u>
          <note type="speaker" n="d8b594a9">
            Anf. 44 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-16" n="5955df67">
            <seg n="82d9860e">
              Herr talman! Det är klart att vi har ett bekymmer i taxibranschen.
              Det har vi i Sverige, och det har vi i många länder. Vi har haft
              det under lång tid. Raimo Pärssinen nämner siffran 40 000 kronor
              i timmen, och det kan fungera som en god illustration av de relativt
              omfattande svårigheter och problem vi har.
            </seg>
            <seg n="55bd492a">
              Två grundläggande problem är naturligtvis att man kör taxi svart,
              så kallad svarttaxi. Det är mycket svårt att kontrollera och mycket
              svårt att komma åt. Ett annat är att man helt enkelt inte slår
              på taxametern i de bilar som kör. Det finns alltså skäl till att
              taxiverksamhet i många länder och under lång tid har varit svår
              att som andra näringar och på det sätt vi skulle önska få in i
              en väl beskattad, ordnad och organiserad verksamhet. Det finns
              ett grundläggande kontrollproblem. Det är detta som gör att vi
              i många länder, inklusive Sverige, till exempel har lägre moms
              på taxitjänster. Vi har låg moms på detta därför att man ändå
              ska få människor att vilja verka inom lagar och regler.
            </seg>
            <seg n="040c7429">
              Gör vi tillräckligt i Sverige för att lösa problemet? Ja, givet
              att problemet är så stort är det alldeles självklart att vi inte
              gör tillräckligt. Det har vi uppenbarligen inte gjort under väldigt
              lång tid, eftersom problemet har bestått över tid. Nu talar vi
              om två olika förändringar. Swedac tittar på möjligheten att integrera
              taxameter och kreditkortsläsare. Det är en positiv del i detta,
              men det hjälper ju inte om man inte slår på taxametern eller om
              man kör svarttaxi. Det är dock ett steg framåt. Vägtrafikregisterutredningen
              ska i höst återkomma med ett förslag om detta med central databas
              som man tittar på.
            </seg>
            <seg n="80b12f5d">
              Jag kan inte ha någon invändning mot det resonemang Raimo Pärssinen
              för. Det är alldeles självklart att bolag ska konkurrera på lika
              villkor och att man ska ha kollektivavtal. Det ska i offentligt
              upphandlade tjänster finnas en respekt för lagar och regler så
              att man verkar utifrån att man är effektiv och skicklig på att
              hantera sina kostnader och gör vinst på grund av det, inte på
              grund av att man undgår att betala sin skatt eller frångår gällande
              regelverk. Kan man hitta vägar framåt i detta får man naturligtvis
              pröva dem.
            </seg>
            <seg n="dc0a3fe4">
              Jag delar inte Raimo Pärssinens bild att regeringen är passiv
              i skattefuskfrågorna. Jag vill ändå påpeka att vi i samband med
              revisionspliktspropositionen faktiskt lägger fram ett förslag
              som också gör att man får en ökad möjlighet från Skatteverket
              att kräva in uppgifter. Det är naturligtvis en generell åtgärd
              som inte är riktad mot taxibranschen. Vi ska hela tiden försöka
              vårda vårt skattesystem så att vi upprätthåller att det fungerar
              effektivt med bra service till medborgarna samt gör det svårt
              att undgå att betala de skatter man rätteligen ska betala.
            </seg>
            <seg n="db3f74e7">
              Jag delar till fullo Raimo Pärssinens beskrivning av hur ett
              samhälle med skattefusk fungerar. Det är inte bara en koppling
              till frågan om skatteintäkter utan också om brottslighet, moral
              och hur ett samhälle fungerar. Man ska sköta sig, och man ska
              betala sina skatter. Man ska verka inom lagar och regler. Samhället
              mår bättre av detta. Företag mår bättre av detta. Anställda mår
              bättre av detta. Jag delar alltså till fullo den utgångspunkten,
              herr talman.
            </seg>
          </u>
          <note type="speaker" n="2fbd4a62">
            Anf. 45 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-34c4c922e8d19517-2" n="277a6322">
            <seg n="66207016">
              Herr talman! Delat min uppfattning har ju Anders Borg gjort vid
              ett flertal tillfällen. Men det är en sak att säga det, och det
              är en annan sak att verkligen leverera konkreta förslag.
            </seg>
            <seg n="10ed22ff">
              Saken är den att Taxiförbundet tillsammans med Transportarbetareförbundet
              har lämnat konkreta förslag. Tekniken finns där, och systemet
              finns där. Det är bara att sätta i gång. Jag förstår inte riktigt
              var bromsen sitter någonstans. Vi kan inte ha det så här år efter
              år, Anders Borg. Under de fyra år som jag har följt denna fråga
              har Anders Borg sagt: Jag håller med Raimo Pärssinen. Det är jätteviktigt.
            </seg>
            <seg n="af5f8ffc">
              Han gör dock ingenting. Nu säger han att det kommer någonting
              i höst och så vidare, och så hänvisar han till revisionsplikten,
              den frivilliga revisionen. Samtidigt skriver regeringen när det
              gäller revisionsplikten att detta kommer att leda till ett skatteundandragande
              på runt 1,3 miljarder kronor. Hoppsan! Var det den stora hjälpen
              taxi fick? Låg moms ja, det är väl bra, men det är ändå 40 000
              kronor i timmen som rasar ut. Tänk vad många sjuksyrror vi kunde
              få för det! Tänk vad vi kunde fylla på med bra pedagoger i skolan,
              eller varför inte en bättre hjälp till gamla mamma i äldreomsorgen?
              Det rinner ut pengar ur systemet. Anders Borg säger: Oj, detta
              är viktigt. Vi håller med.
            </seg>
            <seg n="1677c6be">
              Gör någonting! Varför tar ni inte Taxiförbundets förslag? Varför
              lade ni förslaget om obligatoriska tömningscentraler åt sidan,
              kastade bort det? Det är faktiskt så att dessa tömningscentraler
              kan vara en oerhört stor hjälp också när man ska bedöma seriösa
              företag. Det finns ju där. Vad väntar ni på? Vad är problemet?
            </seg>
            <seg n="bb8c36b8">
              Sedan är det en annan sak, herr talman, som jag har lagt märke
              till i mitt arbete i denna fråga. Det är att den på något vis
              finns mellan tre olika departement. Skattefuskfrågorna ligger
              hos Anders Borg. I hans händer händer inte mycket. Sedan har vi
              Åsa Torstensson, som har infrastruktur, trafik och sådant. Dessutom
              har vi Näringsdepartementet med Maud Olofsson. Och så bollas detta
              runt någonstans, och någonstans, Anders Borg, finns en hake. Rent
              intellektuellt förstår nämligen Anders Borg detta lika väl som
              alla andra.
            </seg>
            <seg n="17c0310d">
              När det rinner ut så mycket pengar, när en hel bransch tappar
              i förtroende hos allmänheten, när seriösa företag som gör allting
              rätt blir utkonkurrerade, när organisationer eller hotell säger
              att de bara kan använda sig av ett speciellt företag eller skapa
              ett eget för att slippa fusket och slippa att turister som kommer
              till Sverige får bilden att man fuskar här då gör inte Anders
              Borg någonting.
            </seg>
            <seg n="c991d655">
              Ni har väl goda kontakter med Thomas Winskog på Taxiförbundet.
              Han säger att vi ska fixa det här nu. Det är därför jag följer
              denna fråga. Jag blev så glad i höstas, i den senaste interpellationen,
              för då lovade Anders Borg att han skulle ta tag i detta. Då blev
              jag snäll och mild i min interpellation det kanske jag inte är
              jämt och sade att det var bra, bara vi för frågan framåt. Nu säger
              han att vissa saker ska utredas i höst. Jag förstår inte. Är det
              kanske Maud Olofsson som säger att det blir för mycket regelkrångel?
              Det är faktiskt inget regelkrångel alls. Det blir enklare.
            </seg>
            <seg n="b840b3cd">
              Ta in de 15 procenten friåkare, så får vi lite ordning på detta!
              Använd tömningscentralerna till att bedöma upphandlingar! Se till
              att inte skattepengar går rakt in i händerna på rufflare!
            </seg>
          </u>
          <note type="speaker" n="96ac26d2">
            Anf. 46 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-17" n="5955df67">
            <seg n="c8b0ca8f">
              Herr talman! Jag kan bara instämma i Raimo Pärssinens sista uttalande.
              Det är väl självklart att skattepengar inte ska gå till rufflare
              och att man inte ska kunna komma undan att betala sina skatter.
            </seg>
            <seg n="054a287a">
              Min bild av det arbete vi bedriver är inte att vi är passiva
              i skattefuskarbetet utan att det händer mycket. Vi har genomfört
              visserligen utifrån förslag från tidigare regeringar både personalliggare
              och kassakrav. Vi tittar på möjligheten att vidga dessa system.
              Vi har gått fram med förslag om räntesnurror och handelsbolag
              som i runda slängar inbringat 1213 miljarder till statskassan
              i minskade möjligheter till skatteundandragande. Skattefuskfrågorna
              och skatteundandragandefrågorna är alltså centrala och viktiga.
              Det vill jag gärna understryka.
            </seg>
            <seg n="23f904f1">
              I taxibranschen har vi den särskilda egenheten att vi måste säkra
              att skattefusk som sammanhänger med att man helt enkelt inte slår
              på taxametern eller att man kör svarttaxi inte ökar. Därför måste
              vi, när vi prövar frågor om regleringar och bördor för dem som
              följer systemet, hela tiden göra avvägningar så att det blir så
              effektivt som möjligt, att vi får in skattepengarna och samtidigt
              kan se till att taxichaufförer och taxibolag följer lagar och
              regler.
            </seg>
            <seg n="35ba8390">
              Nu har det framkommit två förslag. Det ena förslaget kommer från
              Swedac och handlar om att integrera taxametrar och kreditkortsläsare.
              Det vore ett steg framåt. Det kan inte uteslutas att man har ett
              taxameterkvitto och ett kreditkortsläsarkvitto. Om dessa integreras
              minskar möjligheten för fusk. Det andra förslaget är, som jag
              nämnde, Vägtrafikregisterutredningens idé om en central databas
              för taxameterbesiktningar. Slutsatsen är att man tror att man
              därigenom skulle kunna göra framsteg.
            </seg>
            <seg n="49e4288b">
              De är viktiga åtgärder. Jag vill inte ge Raimo Pärssinen bilden
              av att vi, om vi gör dessa saker, har löst frågan om fusk i taxinäringen,
              att vi under min tid som finansminister har avskaffat taxifusket.
              Det är inte den bild jag vill ge Raimo Pärssinen. Vi har ett betydande
              problem på detta område. Vi letar och prövar vägar framåt. Nu
              har vi två förslag som jag tror kan spela roll, och då bör vi
              naturligtvis pröva om de kan genomföras. Sedan får man löpande
              föra diskussionen framåt.
            </seg>
            <seg n="d8aeecdc">
              Jag skulle givetvis önska att jag kunde vårda Raimo Pärssinens
              humör genom att avrapportera förslag som effektivt och snabbt
              löser problemet. Jag kan bara beklaga att vi inte kommit så långt
              i arbetet. Det beror dock inte på att vi inte har en ambition
              eller att vi inte ser problemet. Vi arbetar framåt i dessa liksom
              i många andra frågor, men det är besvärliga prövningsprocesser
              som alltid präglar politiken.
            </seg>
          </u>
          <note type="speaker" n="f1933c31">
            Anf. 47 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-34c4c922e8d19517-3" n="277a6322">
            <seg n="cb2360e8">
              Herr talman! Det jag säger är att Anders Borg inte ska försöka
              uppfinna hjulet en gång till utan i stället följa Taxiförbundet
              och Transportarbetareförbundet. Där finns klara punkter med förslag.
              Varför inte ta dem? De säger att det är lätt att länka taxametrarna
              till Skatteverket. Tekniken finns. Var ligger problemet, Anders
              Borg? Vi kan inte ha det som det är nu. Vi delar ju bilden av
              problembeskrivningen. Anders Borg säger att man funderar på några
              förslag som ska komma. Var finns Taxiförbundets förslag? Varför
              tar ni inte dem?
            </seg>
            <seg n="8424fdc7">
              När det gäller taxametrarna gör man i Skåne så att man köper
              nya. På så sätt kan man besikta dem på ett annat ställe. Sedan
              köper man en ny nästa år igen och åker och besiktar på ytterligare
              ett annat ställe. Allt detta är känt, och då vore det väl lätt
              att snabbt komma med ett åtgärdspaket.
            </seg>
            <seg n="487fa666">
              Nu rinner det ut 40 000 kronor i timmen till rufflare. Nu förlorar
              seriösa taxiföretag anbud till rufflare. Nu använder kommuner
              skattemedel som går rakt i gapet på rufflare. Samtidigt vet vi
              att vi kan lösa problemet. Vi kan lösa det i riksdagen. Vi kan
              lösa det med förslag från Anders Borg om han följer de erfarenheter
              Skatteverket, Ekobrottsmyndigheten och Taxiförbundet har. Det
              är lätt att ordna. Snälla Anders Borg, gör det i stället för att
              hänvisa till att ni gör så mycket!
            </seg>
            <seg n="8c9e9f89">
              Det här är tredje gången jag interpellerar i denna fråga. Det
              är tredje gången Taxiförbundet ber mig driva frågan eftersom den
              är jätteviktig för dem.
            </seg>
          </u>
          <note type="speaker" n="0520d547">
            Anf. 48 Finansminister ANDERS BORG (m):
          </note>
          <u who="unknown" xml:id="i-b4b2128a1daf0cf4-18" n="5955df67">
            <seg n="dab3d8a2">
              Herr talman! Jag vill tacka Raimo Pärssinen för att han återigen
              reser frågan om det fusk som förekommer i taxinäringen.
            </seg>
            <seg n="c25e83bc">
              Det är helt oomstritt att vi har ett bekymmer på det här området
              som vi måste försöka lösa. Däremot kan jag inte dela Raimo Pärssinens
              bild att regeringen är passiv eller att vi här har ett problem
              som är nytt. Det är ett gammalt problem. Det har bekämpats under
              lång tid. Det är mycket svårt att både i Sverige och i andra länder
              komma till rätta med att det i en näring som taxinäringen kan
              finnas ett rätt betydande skattebortfall. Vi ska fortsätta det
              arbetet. Det är alltid viktigt att pröva förslag som kan underlätta
              skatteindrivning.
            </seg>
            <seg n="a7cde267">
              Jag föreställer mig att Raimo Pärssinen och jag kommer att återkomma
              i den här frågan. Förhoppningsvis kan jag gradvis redovisa framsteg,
              inte framsteg som gör Raimo Pärssinen nöjd men framsteg som gör
              att vi gradvis och i takt med tiden minskar problemet.
            </seg>
          </u>
          <note n="17095d59">
            Överläggningen var härmed avslutad.
          </note>
          <note n="e40bc044">
            10 § Hänvisning av ärenden till utskott
          </note>
          <note n="67ca1397">
            Föredrogs och hänvisades
          </note>
          <note n="b30d3861">
            11 § Anmälan om inkommen faktapromemoria om förslag från Europeiska
            kommissionen
          </note>
          <note n="711932f7">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="b3aa0229">
            12 § Bordläggning
          </note>
          <note n="bdea2111">
            Anmäldes och bordlades
          </note>
          <note n="ddcaeadd">
            13 § Anmälan om interpellationer
          </note>
          <note n="44d8350e">
            Anmäldes att följande interpellationer framställts
          </note>
          <note n="38b5574d">
            den 23 april
          </note>
          <note n="09f1df2b">
            Margareta Israelsson
          </note>
          <note n="a96389af">
            Börje Vestlund
          </note>
          <note n="4c469fa2">
            Lennart Axelsson
          </note>
          <note n="5bd056f7">
            Lars Johansson
          </note>
          <note n="ca2f2c53">
            Interpellationerna redovisas i bilaga som fogats till riksdagens
            snabbprotokoll tisdagen den 27 april.
          </note>
          <note n="24b05ce3">
            14 § Anmälan om frågor för skriftliga svar
          </note>
          <note n="98230488">
            Anmäldes att följande frågor för skriftliga svar framställts
          </note>
          <note n="b7869e5b">
            den 22 april
          </note>
          <note n="42f4fb4c">
            Ameer Sachet
          </note>
          <note n="72439255">
            Krister Örnfjäder
          </note>
          <note n="72439255">
            Krister Örnfjäder
          </note>
          <note n="72439255">
            Krister Örnfjäder
          </note>
          <note n="72439255">
            Krister Örnfjäder
          </note>
          <note n="38b5574d">
            den 23 april
          </note>
          <note n="5bd056f7">
            Lars Johansson
          </note>
          <note n="2d75b108">
            Bodil Ceballos
          </note>
          <note n="2d75b108">
            Bodil Ceballos
          </note>
          <note n="2d75b108">
            Bodil Ceballos
          </note>
          <note n="094f4682">
            Eva Sonidsson
          </note>
          <note n="3f6e9004">
            Carin Runeson
          </note>
          <note n="53611de9">
            Hans Olsson
          </note>
          <note n="53611de9">
            Hans Olsson
          </note>
          <note n="d9f86310">
            Frågorna redovisas i bilaga som fogats till riksdagens snabbprotokoll
            tisdagen den 27 april.
          </note>
          <note n="6c85a9f8">
            15 § Kammaren åtskildes kl. 11.25.
          </note>
          <note n="a818a7f6">
            Förhandlingarna leddes
          </note>
          <note n="64f025aa">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
