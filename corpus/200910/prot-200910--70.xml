<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--70</head>
          <docDate when="2009-02-05">2009-02-05</docDate>
        </div>
      </front>
      <body>
        <div>
          <note n="8bb1d274">
            ﻿
          </note>
          <note n="18f99f18">
            Riksdagens protokoll
          </note>
          <note n="7fa49e00">
            2009/10:70
          </note>
          <note type="date" n="02b4e11b">
            Fredagen den 5 februari
          </note>
          <note n="c041a2af">
            Kl. 09:00 - 10:23
          </note>
          <note n="e0623b18">
            1 § Meddelande om utrikespolitisk debatt
          </note>
          <note n="1b264f1e">
            Andre vice talmannen meddelade att den utrikespolitiska debatten
            skulle äga rum onsdagen den 17 februari kl. 9.00.
          </note>
          <note n="67912a0d">
            2 § Meddelande om frågestunder våren 2010
          </note>
          <note n="11f69fc9">
            Andre vice talmannen meddelade att ett meddelande om vårens frågestunder
            hade delats ut till riksdagens ledamöter.
          </note>
          <note n="8e0f4a51">
            3 § Avsägelser
          </note>
          <note n="9b53c195">
            Andre vice talmannen meddelade
          </note>
          <note n="01062f27">
            att Carl B Hamilton (fp) avsagt sig uppdraget som ledamot i finansutskottet
            och som suppleant i näringsutskottet,
          </note>
          <note n="3f215c46">
            att Fredrik Malm (fp) avsagt sig uppdraget som ledamot i utbildningsutskottet,
          </note>
          <note n="9db8695e">
            att Karin Pilsäter (fp) avsagt sig uppdraget som ledamot i näringsutskottet,
            som ledamot i krigsdelegationen och som suppleant i EU-nämnden,
          </note>
          <note n="fbdbdddb">
            att Johan Pehrson (fp) avsagt sig uppdraget som suppleant i finansutskottet
            samt
          </note>
          <note n="72d405da">
            att Tina Acketoft (fp) avsagt sig uppdraget som suppleant i arbetsmarknadsutskottet.
          </note>
          <note n="c10ed155">
            Kammaren biföll dessa avsägelser.
          </note>
          <note n="f50fbba8">
            4 § Anmälan om kompletteringsval till utskott, krigsdelegationen
            och EU-nämnden
          </note>
          <note n="2371f76b">
            Andre vice talmannen meddelade att Folkpartiet liberalernas riksdagsgrupp
            på grund av uppkomna vakanser anmält Nina Lundström som ledamot
            i finansutskottet, Fredrik Malm som ledamot i utrikesutskottet,
            Tina Acketoft som ledamot i utbildningsutskottet, Carl B Hamilton
            som ledamot i näringsutskottet och som suppleant i finansutskottet,
            Cecilia Wigström i Göteborg som ledamot i krigsdelegationen, Nina
            Larsson som suppleant i näringsutskottet samt Gulan Avci som suppleant
            i arbetsmarknadsutskottet och EU-nämnden.
          </note>
          <note n="e06d7b81">
            Andre vice talmannen förklarade valda till
          </note>
          <note n="7a12872d">
            ledamot i finansutskottet
          </note>
          <note n="58733a80">
            ledamot i utrikesutskottet
          </note>
          <note n="45f4f745">
            ledamot i utbildningsutskottet
          </note>
          <note n="9f132ca9">
            ledamot i näringsutskottet
          </note>
          <note n="57949dcb">
            suppleant i finansutskottet
          </note>
          <note n="9e215616">
            ledamot i krigsdelegationen
          </note>
          <note n="74d8d988">
            suppleant i näringsutskottet
          </note>
          <note n="e48e0dbc">
            suppleant i arbetsmarknadsutskottet
          </note>
          <note n="ac22f5b5">
            suppleant i EU-nämnden
          </note>
          <note n="2f4ea3ad">
            5 § Anmälan om fördröjda svar på interpellationer
          </note>
          <note n="d57b9637">
            Till riksdagen hade inkommit följande skrivelser:
          </note>
          <note n="1ba9740b">
            Interpellation 2009/10:201
          </note>
          <note n="81c71128">
            Interpellation 2009/10:201 Beskattningen av pensionärer i Sverige
            och andra länder
          </note>
          <note n="65c60fe9">
            Interpellationen kommer att besvaras fredagen den 5 mars 2010.
          </note>
          <note n="87e97fe1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="908bbb37">
            Erik Nymansson
          </note>
          <note n="bda2ad36">
            Interpellation 2009/10:202
          </note>
          <note n="68bee4a7">
            Interpellation 2009/10:202 Pensionärerna och skatten
          </note>
          <note n="65c60fe9">
            Interpellationen kommer att besvaras fredagen den 5 mars 2010.
          </note>
          <note n="87e97fe1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="908bbb37">
            Erik Nymansson
          </note>
          <note n="80180bce">
            Interpellation 2009/10:203
          </note>
          <note n="c8f6e28c">
            Interpellation 2009/10:203 Sveriges pensionärsskatt i ett omvärldsperspektiv
          </note>
          <note n="65c60fe9">
            Interpellationen kommer att besvaras fredagen den 5 mars 2010.
          </note>
          <note n="87e97fe1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="908bbb37">
            Erik Nymansson
          </note>
          <note n="9a1ec974">
            Interpellation 2009/10:208
          </note>
          <note n="62094c32">
            Interpellation 2009/10:208 Export av snus och förpliktelserna
            mot WHO:s tobakskonvention
          </note>
          <note n="03813fd6">
            Interpellationen kommer att besvaras tisdagen den 6 april 2010.
          </note>
          <note n="cb8959d0">
            Skälet till dröjsmålet är utlandsresor.
          </note>
          <note n="c8678755">
            Ewa Björling
          </note>
          <note n="92bffe2c">
            Interpellation 2009/10:211
          </note>
          <note n="000e155a">
            Interpellation 2009/10:211 Fiske av strömming i Östersjön
          </note>
          <note n="61fb5090">
            Interpellationen kommer att besvaras tisdagen den 16 februari
            2010.
          </note>
          <note n="1b5c38b5">
            Skälet till dröjsmålet är tjänsteresa.
          </note>
          <note n="cfe17964">
            Mats Wiberg
          </note>
          <note n="4cd783d1">
            6 § Svar på interpellation 2009/10:186 om Insolvensutredningens
            förslag
          </note>
          <note type="speaker" n="d30f08ba">
            Anf. 1 Justitieminister BEATRICE ASK (m):
          </note>
          <u who="beatrice_ask_7ca881" xml:id="i-70cbc6a32c0edb22-0" n="15301583">
            <seg n="0b24e79c">
              Fru talman! Egon Frid har ställt frågor om beredningen av förslagen
              i betänkandet Vägen tillbaka för överskuldsatta (SOU 2008:82)
              och när en proposition kommer att lämnas. Egon Frid har också
              frågat mig vilka ytterligare åtgärder jag avser att vidta för
              att komma till rätta med situationen för överskuldsatta.
            </seg>
            <seg n="667b152c">
              Långvarig överskuldsättning leder till mänskligt lidande och
              utanförskap. Det var utgångspunkten när den förra borgerliga regeringen
              under ledning av justitieminister Gun Hellsvik lade fram förslaget
              till skuldsaneringslag. Lagen har hjälpt många att komma tillbaka
              från vad som annars skulle kunna bli ett permanent utanförskap.
              Trots detta är det många överskuldsatta som i dag inte beviljas
              skuldsanering. Detta var också skälet till att den nuvarande regeringen
              våren 2007 tillsatte den utredning som har föreslagit utökade
              möjligheter till skuldsanering.
            </seg>
            <seg n="cf5f24aa">
              Reglerna om skuldsanering måste innehålla en rimlig balans mellan
              å ena sidan att överskuldsatta i vissa fall ska kunna befrias
              från betalningsskyldighet och å andra sidan att värna rätten för
              den som sålt något på avbetalning eller lånat ut pengar att i
              möjligaste mån få tillbaka sina pengar. Detta kräver noggranna
              överväganden.
            </seg>
            <seg n="8b64f3f6">
              Regeringskansliet arbetar för att så fort som möjligt kunna presentera
              ett förslag till en reformerad skuldsaneringslag. Min ambition
              är att presentera förslag till ändringar i lagen under våren 2010.
            </seg>
          </u>
          <note type="speaker" n="93413298">
            Anf. 2 EGON FRID (v):
          </note>
          <u who="egon_frid_c86215" xml:id="i-6a2a037706ca22f8-0" n="0e706721">
            <seg n="9fbda0df">
              Fru talman! Insolvensutredningen har lagt fram två delbetänkanden,
              och det betänkande jag avser att diskutera med justitieministern
              i dag är delbetänkandet Vägen tillbaka för överskuldsatta .
            </seg>
            <seg n="e72fc4e2">
              Problemet är inte de föreslagna ändringarna inom skuldsanering,
              det vill säga att skuldsanering blir mer tillgänglig, att fler
              kommer att erbjudas skuldavskrivning och att skuldavskrivningstiden
              föreslås kortas till tre år. Det stora problemet är att regeringen
              inte tar ansvar för den stora gruppen evighetsgäldenärer och att
              regeringen inte presenterar något lagförslag om att genomföra
              förslagen i Vägen tillbaka för överskuldsatta .
            </seg>
            <seg n="6e175026">
              Ett annat stort problem är att regeringen inte tar sikte på förebyggande
              åtgärder för att förhindra att fler blir skuldsatta och hamnar
              på obestånd. Varje person som behöver skuldsanering kan ju i sig
              upplevas som ett misslyckande, men med dagens ordning är det dock
              gäldenären som får bära den absolut största delen av ansvaret
              och bördan.
            </seg>
            <seg n="619dc9e6">
              Konsekvenserna av en havererad ekonomi är och förblir större
              för en enskild person än för till exempel ett finansinstitut.
              Konsekvenserna för hushåll och familjer som tvingas leva på existensminimum
              är enorma och pressande. Oftast finns barn som lever i dessa familjer
              med en oerhört pressad och utsatt ekonomi. Detta drabbar alla
              vuxna, liksom barnen.
            </seg>
            <seg n="fafe2166">
              Vilka problem avser regeringen att lösa med sitt eventuella kommande
              förslag till lagändringar? För vem är obestånd ett problem, enligt
              regeringen? För gäldenären som tvingas leva på existensminimum?
              För samhället, staten och kommunerna, som i många fall men bara
              i vissa fall måste bistå med försörjningen? För borgenären som
              riskerar att inte få betalt för sina fordringar? Är det statistiken
              som ska snyggas till, eller vill regeringen komma till rätta med
              problemen med överskuldsättning och evighetsgäldenärernas problem
              i sin helhet? Vill regeringen arbeta rehabiliterande eller förebyggande
              eller både och? Hur många personer med överskuldsättning kan samhället
              acceptera? Var går gränsen för att skuldsanering ska anses lyckad?
              Vad är samhällets ansvar vid misslyckade krediter och avtal, med
              kreditförsäljningar och snabbkrediter, till exempel sms-lån?
            </seg>
            <seg n="0885e7fe">
              Om regeringens avsikt är att råda bot på överskuldsättningsproblemen
              behövs fler åtgärder. För att avhjälpa en del av dagens ökade
              problem är det nödvändigt att Insolvensutredningens förslag i
              Vägen tillbaka för överskuldsatta blir verklighet.
            </seg>
            <seg n="eda21858">
              Mina frågor till ministern är därför befogade. Vad planerar regeringen
              att genomföra? När planerar regeringen att genomföra Insolvensutredningens
              förslag i Vägen tillbaka för överskuldsatta ? Vad mer avser ministern
              att göra för evighetsgäldenärerna?
            </seg>
            <seg n="a1b4aa7b">
              Ministerns svar i dag är kort, om man ser till de problem som
              ministern oftast presenterar och de förslag hon säger sig stå
              bakom.
            </seg>
            <seg n="5335250c">
              Det är också lite märkligt att ministern i dag inte kan vara
              tydligare med att presentera när man planerar att genomföra en
              reformerad skuldsaneringslag. Vi vet att vi har en kort vår framför
              oss. Vi vet att den 23 mars är sista datum för avlämnande av propositioner
              som ska avgöras i vår. Och på den propositionslistan finns inte
              de här förslagen med. Så jag hoppas verkligen att justitieministern
              har något nytt och spännande att komma med i dag.
            </seg>
          </u>
          <note type="speaker" n="81c9902f">
            Anf. 3 Justitieminister BEATRICE ASK (m):
          </note>
          <u who="beatrice_ask_7ca881" xml:id="i-70cbc6a32c0edb22-1" n="15301583">
            <seg n="ea69c204">
              Fru talman! Först ska jag gärna säga att jag är mycket väl medveten
              om de tidsbegränsningar som finns när det gäller propositioner
              till riksdagen. Jag är också medveten om att det finns en lag
              som gör att jag inte kan pressa igenom propositioner via Lagrådet
              i den takt som vi skulle önska. Lagen förbjuder mig nämligen att
              ha mer än fyra lagråd. Vi har faktiskt en ganska besvärlig arbetssituation
              som beror på riksdagens sommaruppehåll och de tidsgränser som
              finns.
            </seg>
            <seg n="9ef0a462">
              Vad jag säger i det här svaret är att det är min ambition att
              presentera ett förslag under våren, och det ligger fast.
            </seg>
            <seg n="7282bd12">
              Men låt mig gå tillbaka till det som är bekymret. Överskuldsättning
              är inget nytt problem. Det har funnits länge. Under många år har
              många människor hamnat i den här situationen. Det var ett av skälen
              till att alliansregeringen i princip omedelbart tillsatte den
              utredning som vi nu diskuterar, och det handlar om de förslag
              som lades fram i den utredningen.
            </seg>
            <seg n="27a89886">
              Det hade varit möjligt för tidigare regeringar att agera skyndsamt
              och göra något, men det gjordes inte.
            </seg>
            <seg n="d2b55ea0">
              Mitt problem handlar om två saker. Det ena är att man, när man
              går igenom de synpunkter som har kommit på dessa förslag som i
              många fall är väldigt radikala, ser att det är tunga remissinstanser
              som har allvarlig kritik eller som tycker att detta ska göras
              i en stegvis ordning. Det finns alltså många synpunkter. Det är
              riksbank, finansinspektion, Centrala studiestödsnämnden ja, listan
              är väldigt lång. Då är det återigen de olika intressena och perspektiven
              som står emot varandra.
            </seg>
            <seg n="412a345a">
              Det är nödvändigt för mig och för regeringen att gå igenom detta.
              Vi kan inte bara se problemet ur ett perspektiv, utan vi tvingas
              beta av det här. Det är en avvägning som självklart inte är helt
              enkel.
            </seg>
            <seg n="a0aa4891">
              Men jag har ett väldigt stort engagemang för de här människorna.
              När man under lång tid sitter i en överskuldsättning är problemen
              nämligen sådana att man inte tar sig ut själv. Då måste det finnas
              regler för det.
            </seg>
            <seg n="17c2ba88">
              Vi har sett att de regler som vi har i dag kanske är sådana att
              ribban är för hög för att man ska orka. Då behöver vi göra detta
              på ett begåvat sätt. Samtidigt har vi naturligtvis anledning att
              också titta på andra åtgärder. Jag kanske inte ska dra upp det
              i den här debatten, men vi har en ordentlig diskussion om konsumentkreditlagstiftningen
              till exempel. Vi kommer att gå in och lägga fram förslag som innebär
              att vi ska ha kreditprövning och annat och lite bättre ordning
              på torpet när det gäller de korta snabba lånen. Det är viktigt.
            </seg>
            <seg n="53586349">
              Då kan man säga att det också borde ha kommit snabbare. Mitt
              besked är: Kreditinstituten har alla möjligheter att redan i dag
              göra det som man vet snart blir lag. Det måste ligga i allas intresse
              att människor klarar av att betala sina lån, så här behövs det
              ett samarbete.
            </seg>
            <seg n="75dff4bb">
              Men, som sagt, när det gäller de förslag som finns i den här
              utredningen och som är väldigt många, vill jag säga, är min ambition
              att vi ska kunna presentera en modernisering som innebär att vi
              underlättar för fler att komma på fötter från överskuldsättning.
              Det förslaget ska förhoppningsvis kunna läggas fram under våren.
            </seg>
            <seg n="2f7b9125">
              Jag säger inte förhoppningsvis för att jag inte tror det, utan
              därför att jag vis av erfarenhet vet att saker kan vara problematiska.
            </seg>
            <seg n="70965560">
              Sedan är det mitt bekymmer att riksdagen behöver sommaruppehåll
              och att vi måste vara klara i mars för att över huvud taget få
              något beslut tillräckligt snabbt. Men man måste också när det
              gäller sådana här frågor ta intryck av remissinstansernas synpunkter,
              och det gör jag.
            </seg>
          </u>
          <note type="speaker" n="7a3ccb18">
            Anf. 4 EGON FRID (v):
          </note>
          <u who="egon_frid_c86215" xml:id="i-6a2a037706ca22f8-1" n="0e706721">
            <seg n="3d8e516f">
              Fru talman! Det är signifikativt för den här regeringen att ta
              speciella hänsyn och fördröja förslag som är radikala och som
              är viktiga för en stor del av människorna. I det här fallet är
              det evighetsgäldenärerna som vi diskuterar.
            </seg>
            <seg n="38bf0aad">
              I övriga fall har regeringen skyndsamt genomfört lagförslag och
              nya lagar och förändringar för människor som har drabbat oerhört
              negativt.
            </seg>
            <seg n="44b1a94c">
              Sedan är det alltid intressant att se vilka perspektiv som dras
              fram i en sådan här diskussion. Att Gun Hellsvik som justitieminister
              i början av 90-talet lanserade skuldsaneringen berodde ju på den
              enorma finanskris som var då. Det fanns naturligtvis särskilda
              skäl till det. Vilken sittande regering som helst hade fått ta
              ansvar för att göra det.
            </seg>
            <seg n="21ace9d3">
              Det fanns en stor skillnad mellan Sverige och andra länder. Finland
              genomförde till exempel absolut preskription på grund av finanskrisen
              i början av 90-talet. Och i Sverige har vi fått en skuldsaneringslagstiftning.
            </seg>
            <seg n="6f41688d">
              Sedan var den förra regeringen inte overksam på det här området.
              Det är också justitieministern mycket väl medveten om. Redan den
              1 januari 2007 genomfördes det en reformerad skuldsaneringslagstiftning,
              och det var naturligtvis den förra regeringen som hade förberett
              det lagförslaget.
            </seg>
            <seg n="4e3dbc06">
              Det måste vara ett personligt nederlag för justitieminister Beatrice
              Ask att inte få genomföra något lagförslag enligt delbetänkandet
              Vägen tillbaka för överskuldsatta under våren. Om justitieministern
              verkligen har det engagemang i den här frågan som hon varje gång
              jag har haft möjlighet att debattera den med henne framhåller
              att hon har tycker jag att det borde vara en prioriterad fråga.
            </seg>
            <seg n="86cea60e">
              Vi vet att Jan Ertsborns delbetänkande Vägen tillbaka för överskuldsatta
              presenterades i september 2008. Det är en avsevärd beredningstid
              som har gått sedan dess.
            </seg>
            <seg n="493c654a">
              Jag, mitt parti och många är engagerade i den här frågan. Jag
              tänker på alla som jobbar med den här frågan ute i Sveriges kommuner.
              Jag tänker också på alla evighetsgäldenärer, alla som är på obestånd
              och som är beroende av en skuldnedsättning, en skuldavskrivning,
              och som är beroende av förebyggande åtgärder och mycket mer långtgående
              förslag som till exempel absolut preskription.
            </seg>
            <seg n="f37595d6">
              Det är inte konstigt att människor är förtvivlade och oerhört
              besvikna över att det inte är så bra och radikala och, som jag
              naturligtvis håller med om, progressiva förslag. En moderatledd
              regering orkar inte genomföra de här förslagen.
            </seg>
            <seg n="6f423046">
              Jag håller naturligtvis med ministern om att fallerade krediter
              bör innebära ett delat ansvar mellan borgenär och gäldenär. Men
              som jag sade inledningsvis: Gäldenärerna bär en orimligt stor
              börda i dag i relation till borgenärsintressena. Det är det här
              som vi måste förändra, så att gäldenärerna får en avlastning i
              relation till borgenärerna.
            </seg>
            <seg n="cc601dd3">
              Den frivillighet som ministern efterfrågar ser vi ingenting av.
              Då skulle borgenärerna ha haft förståelse för gäldenärernas situation,
              för de överskuldsattas situation, och i mycket större utsträckning
              ha träffat frivilliga överenskommelser. De gör inte det. Vi är
              tvungna att få en lagstiftning som markerar att vi vill avlasta
              bördan för evighetsgäldenärerna, för de överskuldsatta, och sätta
              press på borgenärskollektivet, så att de faktiskt bidrar till
              att hjälpa människor som är på obestånd.
            </seg>
          </u>
          <note type="speaker" n="acc78299">
            Anf. 5 Justitieminister BEATRICE ASK (m):
          </note>
          <u who="beatrice_ask_7ca881" xml:id="i-70cbc6a32c0edb22-2" n="15301583">
            <seg n="e24414d9">
              Fru talman! Skälet till att jag tog upp lite historik är att
              jag märker hur Egon Frid och andra försöker göra det här till
              någon vänsterfråga. Det finns då anledning att påpeka vilka det
              är som har lagt fram förslag. Den justering som vi gjorde 2007
              var egentligen en enklare processuell förändring och inte så mycket
              annat.
            </seg>
            <seg n="59d141b8">
              Det här är verkligen ingen fråga där jag tycker att Vänstern
              kan ha en särskilt hög tuppkam. Det hände ju inte någonting under
              lång tid, trots att problemet fanns.
            </seg>
            <seg n="285bed1e">
              Jag tycker inte att detta är något nederlag för mig själv. Det
              är aldrig det. Det är ju inte min heder som är det intressanta,
              utan det är det faktum att vi har ett problem. Vi har massor av
              människor som har stora skulder och som lever på existensminimum,
              om ens det, och som inte får sin framtid att fungera. Det tycker
              jag är det stora problemet.
            </seg>
            <seg n="fe3717ec">
              Då finns det en sak som jag också tycker att man ska diskutera.
              Egon Frid frågade: Vad ska vi göra mer?
            </seg>
            <seg n="b8957b0a">
              Kronofogdemyndigheten bedömer att det kanske är 100 000 personer
              som redan med dagens regler skulle kunna komma i fråga för det
              här men som inte söker. De känner inte till detta eller orkar
              inte ta sig till den process som kan ge dem en möjlighet till
              skuldsanering. Det kan bero på att man tycker att ribban är hög.
              Men jag tror tyvärr också att det är många som inte vet att den
              här möjligheten finns. Här finns det faktiskt utrymme att redan
              i dag göra mer. Departementet för hela tiden en diskussion med
              Kronofogdemyndigheten om hur vi ska arbeta med detta.
            </seg>
            <seg n="8dc97b74">
              Jag är inte nöjd med dagens regler, så jag vill inte ta det som
              en argumentation för det. Men jag konstaterar att redan med dagens
              regler finns det mer som skulle kunna uträttas. Det behöver vi
              jobba med hela tiden.
            </seg>
            <seg n="8b3cf5db">
              Vi ska komma fram med ett förslag, självklart. Men det som var
              skälet och som jag försökte beskriva är att utredningen tog rätt
              radikala grepp för att verkligen få en förändring till stånd.
              Det har många tyckt till om. Det som är uppenbart i remissvaren,
              föga förvånande, är att de här principerna står emot varandra.
              Det är en avvägning som man måste göra, inte minst i den ekonomiska
              situation som vi befinner oss i just nu.
            </seg>
            <seg n="0c447c32">
              Det tar lite tid. Så är det. Det här är en viktig fråga på Justitiedepartementet.
              Vi jobbar mycket med den i regeringen. Vi ser problemet, och vi
              jobbar också för att se till att de som har sämst ekonomi ska
              ha en bättre möjlighet framöver.
            </seg>
            <seg n="92d5e5ee">
              Våra skattesänkningsförslag har varit betydelsefulla för dem
              med lägst inkomster. Det finns mycket mer att göra. Vi jobbar
              med kreditlagstiftningen för att få något.
            </seg>
            <seg n="3fee2d18">
              Det är helt sant: Jag är också förvånad över att inte fler kreditgivare
              redan från början gör en kreditprövning innan de ger ut lån. Det
              är oseriöst. Seriösa aktörer tar naturligtvis initiativ här. Det
              är ett gemensamt intresse att se till att den som tar ett lån
              faktiskt kan betala och den som köper en vara faktiskt kan betala.
            </seg>
            <seg n="b024c54a">
              Man måste diskutera olika modeller. Där har det tyvärr slarvats.
              Jag blev lite uppretad häromdagen. Någon sade: Varför har det
              blivit så här? Jag sade att det var fel redan från början. Då
              konstaterade man att Moderaterna röstade för. Det gjorde ju hela
              riksdagen i princip när det gällde de moderna kreditprövningsregler
              som vi då inte har.
            </seg>
            <seg n="295628e9">
              Det var uppenbarligen fel redan från början. Det var bara det
              att vi inte förutsåg vad som skulle hända med sms-lån och annat.
            </seg>
            <seg n="4574bd7e">
              Så kan det vara ibland. Vi måste vara självkritiska. Vi måste
              se de här problemen. Min uppgift nu är att gå igenom de synpunkter
              som har kommit in, försöka göra avvägningar och föra argumentationen
              för att vi ska få en modernare, bättre och mer användbar lagstiftning
              på det här området.
            </seg>
            <seg n="09600dfe">
              Under resans gång måste vi jobba med att de som skulle kunna
              komma i fråga för en skuldsanering också kommer till skott och
              söker den.
            </seg>
          </u>
          <note type="speaker" n="40750ebc">
            Anf. 6 EGON FRID (v):
          </note>
          <u who="egon_frid_c86215" xml:id="i-6a2a037706ca22f8-2" n="0e706721">
            <seg n="31b79c02">
              Fru talman! Det räcker inte att vara självkritisk, justitieminister
              Beatrice Ask. Nu handlar det om att agera. Jag lovar att Vänsterpartiet
              kommer att fortsätta att ha en hög tuppkam i den här frågan som
              vi har haft tidigare också. Naturligtvis kommer det att ligga
              ett stort ansvar på en rödgrön regering efter valet 2010, som
              vi förhoppningsvis kommer att vinna, att den här lagstiftningen
              kommer i hamn.
            </seg>
            <seg n="19c3e2fa">
              Allt tyder på, och Beatrice Ask har inte gett några andra signaler
              i dag, att de här viktiga lagförslagen och de viktiga förslag
              om en reformerad skuldsaneringslag som finns i delbetänkandet
              Vägen tillbaka för överskuldsatta inte kommer att genomföras under
              våren. Det innebär att det blir en rödgrön regering som kommer
              att få genomföra de här förslagen. Det är inte fel i sig, men
              det är tragiskt och oerhört betungande för de människor som är
              drabbade att de här progressiva och oerhört viktiga förslagen
              för evighetsgäldenärer inte får genomföras under den tid som man
              hade kunnat göra det.
            </seg>
            <seg n="13c8ac56">
              Som jag och många andra tolkar det blockerar moderaterna i regeringen
              den här frågan på grund av att de inte orkar ta fajten med borgenärsintressena.
              Vi måste ha en seriösare kreditgivning över huvud taget. Vi kan
              inte acceptera det sätt på vilket vissa krediter ges. Det finns
              viss handel i dag som är oseriös som drabbar den här gruppen människor
              också.
            </seg>
            <seg n="196a5872">
              Vi behöver en reformerad och bättre balanserad kreditgivning
              som ger människor bättre förutsättningar att ha en god och planerad
              ekonomi. Det är regeringens ansvar nu att i första läget och direkt
              genomföra de förslag som finns för en förkortad och reformerad
              skuldavskrivning som skulle, som Beatrice Ask själv efterfrågar,
              skapa möjlighet för många fler att få den viktiga skuldnedsättningen.
            </seg>
          </u>
          <note type="speaker" n="cb7fc6a9">
            Anf. 7 Justitieminister BEATRICE ASK (m):
          </note>
          <u who="beatrice_ask_7ca881" xml:id="i-70cbc6a32c0edb22-3" n="15301583">
            <seg n="4066033d">
              Fru talman! Det räcker inte med att vara självkritisk, säger
              Egon Frid. Det är klart att det inte räcker. Man ska agera också.
              Då får man hoppas att vi inte ska ha en rödgrön regering efter
              valet. Det blev tyvärr inget gjort tidigare, trots enorma problem
              och alla de överskuldsatta som vi har lidit med.
            </seg>
            <seg n="6b6be805">
              Det var skälet för oss att snabbt tillsätta en utredning. Det
              var säkerligen utredningens skäl till att lägga fram ett radikalt
              förslag. Men det är också ett ansvar att väga in de olika synpunkter
              som kommer under ett remissarbete och de olika aspekter som finns
              på den här frågan. Det tycker jag är viktigt.
            </seg>
            <seg n="e0ff10fb">
              I den här diskussionen måste man komma ihåg jag tror inte att
              Egon Frid har någon annan uppfattning att skuldsanering inte bara
              handlar om de skuldsatta som objekt. Det handlar mycket om deras
              eget ansvar och deras förmåga. Skuldsanering innebär stora krav
              på de människorna. Det är tuffa krav, även om vi skulle förändra
              dem i enlighet med utredningens förslag.
            </seg>
            <seg n="de7e7265">
              Det är viktigt att ta fasta på att det finns en vilja hos de
              flesta att reda ut sin ekonomi och försöka göra rätt för sig.
              Det är då det blir sorgligt, tycker jag, att vi redan i dag vet
              att vi har många som skulle kunna få den möjligheten men som inte
              söker och kommer till skott. Det hoppas jag verkligen att vi kan
              göra något åt under resans gång, eftersom riksdagen trots allt
              måste ha sommaruppehåll och vi inte har lagliga möjligheter att
              skynda på processen mer än vad vi redan gör.
            </seg>
            <seg n="cbbc5e2a">
              Det här är en viktig fråga. Det är en fråga som har prioriterats
              av alliansregeringen och som vi arbetar hårt med. Vi försöker
              hitta rimliga avvägningar. Min ambition är att under våren presentera
              det förslag som vi tycker är den avvägning som måste göras.
            </seg>
          </u>
          <note n="6e089955">
            Överläggningen var härmed avslutad.
          </note>
          <note n="15d44d0f">
            7 § Svar på interpellation 2009/10:166 om förändringar i a-kassesystemet
          </note>
          <note type="speaker" n="43fb900f">
            Anf. 8 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-4" n="3371429f">
            <seg n="8e314b05">
              Fru talman! Jasenko Omanovic har frågat mig vilka åtgärder jag
              avser att vidta för att säkerställa legitimiteten för arbetslöshetsförsäkringen.
              Han ger en rad exempel på regelförändringar som genomförts de
              senaste tre åren.
            </seg>
            <seg n="0d801076">
              Syftet med många av de reformer han nämner har varit att stärka
              försäkringens legitimitet som omställningsförsäkring. Arbetslöshetsförsäkringen
              är inte en yrkesförsäkring. Avsikten med arbetslöshetsförsäkringen
              har aldrig varit att säkerställa en viss inkomstnivå på obestämd
              tid utan att tjäna som stöd under en begränsad omställningsperiod.
              Borttagandet av det begränsade sökområdet under arbetslöshetens
              100 första dagar, modifierandet av deltidsbegränsningen, samordningen
              av arbetslöshetsersättning och aktivitetsstöd, den förändrade
              beräkningen av arbetsvillkor och ersättning samt förändringarna
              gällande den överhoppningsbara tiden är alla exempel på reformer
              som förstärker arbetslöshetsförsäkringens roll som omställningsförsäkring
              och som tydliggör arbetslinjen i arbetslöshetsförsäkringen.
            </seg>
            <seg n="f85a849b">
              Jag vill framhålla att jag tycker att det är olyckligt att individer
              står utanför den inkomstrelaterade arbetslöshetsförsäkringen.
              Den inkomstrelaterade arbetslöshetsförsäkringen är frivillig,
              och det är upp till var och en att avgöra om man vill vara medlem
              i en arbetslöshetskassa eller inte. Individer som väljer att stå
              utanför en arbetslöshetskassa är emellertid inte helt utan skydd.
              Grundförsäkringen ger grundersättning till alla som utfört arbete
              i den omfattning försäkringen kräver.
            </seg>
            <seg n="695db4f4">
              Regeringen anser att det finns skäl att eftersträva att alla
              som arbetar och uppfyller villkoren i försäkringen omfattas av
              en obligatorisk arbetslöshetsförsäkring med rätt till inkomstrelaterad
              ersättning. Formerna för hur detta på sikt skulle kunna åstadkommas
              kommer att prövas vidare inom ramen för den aviserade parlamentariska
              socialförsäkringsutredningen.
            </seg>
            <seg n="a45a99ec">
              Regeringen har redan genomfört flera reformer för att fler ska
              välja att gå med i en arbetslöshetskassa. Från halvårsskiftet
              2009 är det möjligt för arbetslösa att beviljas medlemskap i en
              arbetslöshetskassa. Varje medlemsmånad räknas också dubbelt under
              2009, vilket innebär ett snabbare berättigande till inkomstrelaterad
              ersättning.
            </seg>
            <seg n="30cc582d">
              Sammanfattningsvis har regeringen redan vidtagit en rad åtgärder
              för att stärka arbetslöshetsförsäkringens legitimitet.
            </seg>
          </u>
          <note type="speaker" n="d63ed826">
            Anf. 9 JASENKO OMANOVIC (s):
          </note>
          <u who="unknown" xml:id="i-70cbc6a32c0edb22-5" n="3371429f">
            <seg n="f32a010c">
              Fru talman! Tack, herr minister, för svaret! Det finns en punkt
              där jag faktiskt kan hålla med ministern i hans svar. Det är att
              arbetslöshetsförsäkringen aldrig har varit till för att säkerställa
              en viss inkomstnivå, utan det är en omställningsförsäkring. Det
              har alltid varit så.
            </seg>
            <seg n="6be290a7">
              Problemet är när man säger att man gör 25 förändringar på 36
              månader för att skapa legitimitet i försäkringen och för att förstärka
              arbetslinjen 25 förändringar på 36 månader! Det är så långt från
              ordet kontinuitet som det är möjligt. Här saknas alla tankar om
              kontinuitet i försäkringen. Det är ungefär som om statsrådet Littorin
              och jag skulle ha en hemförsäkring som fungerar så att man inte
              får omförsäkra huset på sommaren om det skulle brinna på grund
              av att man har grillat utanför, men på vintern får man göra det.
            </seg>
            <seg n="b0132079">
              Ungefär så ser det ut. Det är obegripligt. Hur kan man säga att
              25 förändringar på 36 månader kan leda till att man åstadkommer
              en legitimitet i försäkringen?
            </seg>
            <seg n="8c2a7782">
              Dessutom säger man att man ska tydliggöra arbetslinjen i arbetslöshetsförsäkringen.
              Men då bortser man från att arbetslinjen i försäkringen, om man
              nu vill se det som en omställningsförsäkring vilket statsrådet
              påstår, innebär att man faktiskt måste se till att erbjuda andra
              möjligheter runt försäkringen. Försäkringen är bara en del i det
              hela. Man måste erbjuda andra saker runt omkring, till exempel
              utbildning och att kunna överblicka hur konjunkturläget kommer
              att se ut.
            </seg>
            <seg n="a1a3d25c">
              Det gör man inte om man skapar en försäkring som ingen kan ha
              tillit till och förtroende för. Man har ändrat 25 gånger på 36
              månader. Det är nästan en förändring i månaden. Det är alldeles
              för många förändringar, Littorin.
            </seg>
            <seg n="ab749bdf">
              Dessutom har en halv miljon försäkrade lämnat arbetslöshetsförsäkringen.
              Vem kan ha förtroende för en försäkring som förändras så många
              gånger och där man inte vet vilken idé statsrådet Littorin kommer
              att ha om att förändra försäkringen när han vaknar på morgonen?
            </seg>
            <seg n="ac30de02">
              Det är dessa förutsättningar som just nu råder kring arbetslöshetsförsäkringen.
              Det finns ingen konkret tanke. När man påstår att det är en omställningsförsäkring
              måste man skapa en trovärdighet och säkerhet i försäkringen så
              att folk vågar ta steget och ställa om.
            </seg>
          </u>
          <note type="speaker" n="ded0b5ac">
            Anf. 10 PATRIK BJÖRCK (s):
          </note>
          <u who="patrik_bjorck_d8ad48" xml:id="i-b0124e12fc7b3673-0" n="0a5199fc">
            <seg n="9b714361">
              Fru talman! Om man ska förstå den här frågan och svaret måste
              man sätta dem i något sammanhang. Då måste man se att det finns
              en tanke och en idé bakom den försämring av a-kassan som den sittande
              regeringen har genomfört under de senaste åren. Vill man ha reda
              på vad den tanken och idén är handlar det bara om att läsa det
              finstilta i till exempel budgettexterna. Där framstår det klart
              och tydligt att det handlar om att sänka lönerna på den svenska
              arbetsmarknaden och disciplinera svenska arbetare.
            </seg>
            <seg n="68d58161">
              Sedan kan man fundera lite grann på vilket stöd arbetsmarknadsministern
              har för de svepande påståenden som framförs i svaret. Vi har diskuterat
              den här frågan förr, så jag är inte helt obekant med hur arbetsmarknadsministern
              försöker lägga ut dimridåer när han vill förklara hur och varför
              man har förstört a-kassan. Men om vi går igenom det här svaret
              punktvis kanske vi kan skingra en del dimridåer.
            </seg>
            <seg n="adba81a6">
              Syftet har varit att stärka försäkringens legitimitet, säger
              arbetsmarknadsministern i sitt svar, och så pratar han om borttagandet
              av de begränsade sökområdena under arbetslöshetens 100 första
              dagar. Detta är helt kontraproduktivt. Enligt en undersökning
              från OECD innebär det en försämring av svensk arbetsmarknad om
              man på det här sättet tvingar folk att ta så att säga första bästa
              jobb. Det är inte ett optimalt utnyttjande av den svenska arbetskraften,
              och det sänker produktiviteten i svensk ekonomi.
            </seg>
            <seg n="6cd1a238">
              Modifieringen av deltidsbegränsningen handlar enbart om att man
              tvingar ut människor som har arbete i arbetslöshet, det vill säga
              den som har ett deltidsjobb tvingas säga upp sig och bli heltidsarbetslös.
              På vilket sätt stöder det arbetslinjen?
            </seg>
            <seg n="08572f0e">
              Samordningen av arbetslöshetsersättningen och aktivitetsstödet
              har enbart lett till extremt långa utbetalningstider och felaktiga
              utbetalningar, och ett antal personer har inte fått del av ersättningen
              alls på grund av att uträkningen av ersättningen har varit omöjlig
              eller svår att göra.
            </seg>
            <seg n="acec7fa6">
              Det pratas om den överhoppningsbara tiden, och den är något man
              har förkortat och förlängt och förkortat och förlängt beroende
              på vilka situationer som uppstått. Nu senast, i samband med att
              en massa människor skulle drabbas av utförsäkring från sjukförsäkringen,
              förlängde man plötsligt den. Det är än hit och än dit. Det finns
              ingen som helst hållbar linje. Det är bara destruktivt.
            </seg>
            <seg n="e3504997">
              På punkt efter punkt kan man på det här sättet gå igenom de förändringar
              som arbetsmarknadsministern och hans regering har gjort när det
              gäller arbetslöshetsförsäkringen och se att de inte på något sätt
              stärker någon arbetslinje. Det finns inget stöd för dessa svepande
              påståenden. Däremot kan man på punkt efter punkt klart och tydligt
              bevisa hur det här är något destruktivt som drabbar individen,
              det svenska samhället, svensk ekonomi och också den svenska arbetsmarknadens
              funktionssätt.
            </seg>
            <seg n="854d0428">
              Det är också lite diskussioner om den obligatoriska arbetslöshetsförsäkring
              som skulle aviseras inom ramen för en parlamentarisk socialförsäkringsutredning.
              Där kan vi bara sätta två stora frågetecken. Den obligatoriska
              arbetslöshetsförsäkringen kraschade fullständigt och hamnade i
              papperskorgen när arbetsmarknadsministern försökte genomföra den.
              En parlamentarisk socialförsäkringsutredning har vi sett i månen
              efter. Vi har frågat efter den i flera år, men det är ingen som
              vet var den finns någonstans.
            </seg>
            <seg n="72c63f39">
              Sist och slutligen den skämtsamma delen av svaret: Regeringen
              har genomfört flera reformer för att fler ska gå med i en arbetslöshetskassa.
              Humorn når oanade höjder. Regeringens reformer har ju lett till
              att en halv miljon människor har tvingats ut ur försäkringen.
              Det är sanningen. Försök att argumentera emot det!
            </seg>
          </u>
          <note type="speaker" n="bd574440">
            Anf. 11 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-6" n="3371429f">
            <seg n="4ed7edd7">
              Fru talman! När vi tillträdde lönade det sig för dåligt att arbeta.
              Låt mig ta några exempel. En studie som publicerades på DN Debatt
              den 10 februari 2005 visade att kvinnor i barnomsorgen, äldreomsorgen
              och sjukvården förlorade 1 000 kronor i månaden på att arbeta
              jämfört med att inte arbeta och i stället gå på a-kassa. 1 000
              kronor i månaden förlorade man på att arbeta!
            </seg>
            <seg n="00e43c40">
              Ett annat exempel är att man i det gamla systemet kunde deltidsstämpla
              i extremfallet upp till 18 år. Är det en omställningsförsäkring?
              Nej det är en överskyffling av kostnaderna för ett dåligt arbetsgivaransvar
              direkt på den enskilde, på skattebetalarna och på a-kassesystemet.
            </seg>
            <seg n="a3d2a3b1">
              Ni hade totalt misslyckats. Det är lite som att kasta gurka i
              eget växthus som ni försöker argumentera. Minns det a-kasseuppror
              som då huserade utanför kongressen 1996 när Göran Persson blev
              vald till socialdemokratisk ledare. Ni var säkert där när Therese
              Rajaniemi protesterade mot den då föreslagna sänkta a-kassan.
            </seg>
            <seg n="0f273f97">
              Jobbskatteavdragen och förändringarna i arbetslöshetsförsäkringen
              har gemensamt bidragit till att förstärka arbetslinjen, minska
              utanförskapet och minska jämviktsarbetslösheten med i storleksordningen
              1 ½ procentenhet, visar undersökningar. Det är därmed 1 ½ procentenhet
              färre arbetslösa av den svenska arbetskraften än det hade varit
              om er politik varit i kraft.
            </seg>
            <seg n="165af463">
              Ni blir svaret skyldiga varför en höjd ersättning ska stampa
              ut 70 000 personer i arbetslöshet och varför det är en bra idé.
            </seg>
            <seg n="11e32858">
              Jag tycker att det är allvarligt att ni gång på gång, i varje
              debatt vi har, ägnar er åt att svartmåla arbetslöshetsförsäkringen
              och a-kassan. Det är sant att 500 000 personer lämnade a-kassan.
              300 000 av dem är snart i pensionsålder. De gör på sina personliga
              grunder bedömningen att de inte kommer att bli arbetslösa. Jag
              kan bara konstatera att har vi ett frivilligt system är det också
              frivilligt att gå ur.
            </seg>
            <seg n="ee558c7e">
              Ni blir svaret skyldiga varför inte varje löntagare i Sverige
              ska omfattas av ett inkomstrelaterat försäkringsskydd. Varför,
              Jasenko Omanovic, varför, Patrik Björck, tycker ni att det gamla
              systemet där 700 000 personer stod utanför när vi tillträdde var
              bra? Det skulle jag gärna vilja höra.
            </seg>
            <seg n="25e9e21d">
              Vi gjorde ett seröst försök att genomföra en obligatorisk arbetslöshetsförsäkring
              som skulle omfatta alla inkomsttagare på svensk arbetsmarknad
              genom att bygga på dagens system. Det visade sig inte vara möjligt.
              Då återstår bara en sak. Det är att antingen acceptera att en
              del av arbetsmarknaden står utanför; om det är 700 000, 800 000
              eller 1,2 miljoner är i någon mening en lek med siffror. Menar
              man i stället att principen är riktig, att alla inkomsttagare,
              alla som har en lön i Sverige, också ska ha en inkomstrelaterad
              försäkring, måste man ställa upp på att göra någonting åt dagens
              system, någonting annat än att laborera med en avgift hit eller
              en avgift dit.
            </seg>
            <seg n="4a9ec22e">
              Då vill jag veta från er, jag har aldrig hört det, varför ni
              är emot en obligatorisk arbetslöshetsförsäkring där alla får rätt
              till en inkomstrelaterad ersättning. Jag noterar att er koalitionspartner
              Miljöpartiet fortsätter, till och med i dagens Expressen, att
              driva den frågan. Ni blir svaret skyldiga hur ni ska ha det tillsammans
              i er vänsterkartell med den frågan.
            </seg>
            <seg n="f0612c35">
              Slutligen vill jag bara konstatera att jag snart har haft 300
              interpellationsdebatter. Många av dem har varit tillsammans med
              er. Jag tycker att det är otroligt roligt att debattera med er,
              för det blir tydliga linjer och det är väldigt trevligt i debatten.
              Men jag har en liten fråga, och det är varför det aldrig, inte
              i någon interpellation, handlar om hur jobben ska komma i Sverige
              efter krisen. Hur ska vi se till att fler får anställning i stället
              för att fler ska få ersättning?
            </seg>
          </u>
          <note type="speaker" n="320134a4">
            Anf. 12 JASENKO OMANOVIC (s):
          </note>
          <u who="unknown" xml:id="i-70cbc6a32c0edb22-7" n="3371429f">
            <seg n="b806e287">
              Fru talman! Det är som alltid intressant att lyssna på Littorins
              retorik. Han är en fantastiskt bra retoriker, men en usel verkstadsarbetare,
              ska jag säga. Det är egentligen mycket lite verkstad i det han
              påstår här, men han är en fantastiskt bra sagoberättare. Där är
              det största problemet, Littorin, och det är utifrån det den kritik
              kommer som vi riktar mot det du gör.
            </seg>
            <seg n="56cb713c">
              Att göra som du gör leder till begränsade möjligheter till omställning.
              Att förändra försäkringen som statsrådet har gjort, att ta bort
              möjligheter till arbetsmarknadsutbildning, att ta bort möjligheter
              att hitta nya vägar till jobb, är det som gör att inte ens försäkringen
              upplevs som tillräcklig.
            </seg>
            <seg n="f96acd6d">
              Då är frågan: Vad leder det här till? Vad leder en sådan här
              förändring till förutom att, som statsrådet redan har sagt, människor
              lämnar a-kassan? Det leder till det vi ser runt om i kommunerna
              i dag, att socialbidragen ökar bland barnfamiljer. Barnfattigdomen
              ökar i landet. Det är på grund av att man tar bort möjligheter
              i en omställningsförsäkring. Man tar bort möjligheter för folk
              att ställa om till någonting annat.
            </seg>
            <seg n="49187c6c">
              Det är självklart att man gör det därför att man på något sätt
              måste finansiera de stora skattesänkningar som man gör. Då gör
              man det genom att barnen som har arbetslösa föräldrar får betala
              priset. De får inte skridskor att åka med en sådan här kall och
              fin vinter som vi har. Deras föräldrar har inte råd att köpa skridskor.
              Det kan låta roligt, men det är inte alls roligt, Littorin. Vi
              har barn som inte får möjligheter på grund av att deras föräldrar
              inte har jobb och har hamnat i en försäkring som inte ger dem
              några möjligheter.
            </seg>
            <seg n="432ce4ed">
              Dessutom undrar jag om statsrådet Littorin fortfarande lever
              i en vision, i en bubbla. Så sent som i går stod statsministern
              här, i precis samma talarstol som statsrådet står i nu, och sade
              som svar på min fråga om en socialförsäkringsutredning: Nej, vi
              får avvakta. Det kan komma en sådan. Eventuellt kan det komma
              en sådan utredning. Statsministern har ju lovat det i tre regeringsförklaringar,
              och statsrådet har här påpekat att det är viktigt. Plötsligt kom
              det i går ett besked: Den kan kanske komma. Ligger det kan kanske
              komma i ett svar på den här frågan är det ytterligare ett besked
              om att man inte tar den här frågan på allvar.
            </seg>
          </u>
          <note type="speaker" n="ae25b686">
            Anf. 13 PATRIK BJÖRCK (s):
          </note>
          <u who="patrik_bjorck_d8ad48" xml:id="i-b0124e12fc7b3673-1" n="0a5199fc">
            <seg n="253f9abe">
              Fru talman! Tiden är för begränsad i interpellationsdebatter
              för att reda ut komplicerade frågor, men jag kunde i alla fall
              på alla de punkter som arbetsmarknadsministern hade räknat upp
              i sitt svar peka på att de inte på något sätt har stärkt någon
              legitimitet i försäkringen eller har bidragit till arbetslinjen.
              Arbetsmarknadsministern använde inte en sekund av sina fyra minuter
              till att svara på de frågorna.
            </seg>
            <seg n="eb0f1631">
              Jag ska däremot på den korta tid jag har till mitt förfogande
              svara på de frågor som arbetsmarknadsministern ställde.
            </seg>
            <seg n="bc0d9955">
              Varför är vi emot en obligatorisk försäkring? Det är väldigt
              enkelt. Den försäkring som vi har haft har tjänat Sverige, svensk
              arbetsmarknad och svensk ekonomi ypperligt under många år. Då
              brukar arbetsmarknadsministern säga: If it aint broke, why fix
              it? Nu har visserligen arbetsmarknadsministern förstört försäkringen
              och då ska vi naturligtvis se till att fixa den, men självklart
              ska man inte ändra på ett vinnande lag. Det är en försäkringslösning
              och en arbetsmarknadslösning som har varit outstanding just när
              det gäller att gynna arbetslinjen. Den ska vi tillbaka till.
            </seg>
            <seg n="d36ed2e5">
              Den andra frågan, eller påståendet, från arbetsmarknadsministern
              är att våra interpellationer aldrig handlar om hur jobben ska
              komma. Det är inte sant, kan jag bara säga. Arbetslöshetsförsäkringen
              är en del i en aktiv arbetsmarknadspolitik. Sedan finns det många
              andra viktiga delar i näringspolitiken och på annat håll för att
              underlätta att jobben ska komma.
            </seg>
            <seg n="30697a03">
              Sedan vill jag ställa ytterligare en fråga till arbetsmarknadsministern.
              Arbetsmarknadsministern har tidigare under en mängd interpellationsdebatter
              hävdat att det är 80 procent som är ersättningsnivån i svensk
              arbetslöshetsförsäkring. På en fråga häromdagen svarade arbetsmarknadsministern
              att det inte finns utsikt någonstans att höja taket. Enligt den
              senaste rapporten är det 13 procent som har 80 procent i ersättning
              från arbetslöshetskassan. Ska det gå ned till noll innan arbetsmarknadsministern
              höjer taket, eller när kommer arbetsmarknadsministern att erkänna
              att dagens arbetslöshetsersättning absolut inte är 80-procentig?
              Detta är en bluff.
            </seg>
            <seg n="68934460">
              Återigen: Använd nu den korta tid som står till förfogande och
              svara på några av de här frågorna!
            </seg>
          </u>
          <note type="speaker" n="dd85d2b7">
            Anf. 14 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-8" n="3371429f">
            <seg n="acfb0471">
              Fru talman! Jag försöker hela tiden svara på era frågor, men
              ni gillar ju inte svaren. Det kan jag möjligen förstå eftersom
              ni tycker någonting helt annat.
            </seg>
            <seg n="ff88fa3e">
              Jasenko Omanovic började sitt andra inlägg med att säga att det
              är lite verkstad. Jag tyckte att ni nyss sade att det hade varit
              för mycket verkstad, att det hade varit för många förändringar.
              Det kan man naturligtvis diskutera, men jag ger Jasenko Omanovic
              rätt i en sak. Arbetslöshetsförsäkringen, a-kassan, är förstås
              inte det enda verktyget i omställningen. Det är helt riktigt.
              Det är därför jag är väldigt glad att vi nu på två år har kunnat
              fördubbla insatserna i den aktiva arbetsmarknadspolitiken från
              125 000 till 250 000 platser.
            </seg>
            <seg n="eb9639fc">
              Jag är också glad åt att vi har kunnat förstärka matchningen
              på arbetsmarknaden genom till exempel 2 000 nya arbetsförmedlare
              och ett väsentligt resurstillskott till Arbetsförmedlingen, för
              det tror jag behövs, tillsammans med coacher och andra som kan
              hjälpa dem som kommer ut i arbetslöshet att hitta nytt arbete.
              Detta sker tillsammans med det som staten inte förfogar över.
              Då tänker jag på omställnings- och trygghetsavtalen, som är en
              oerhört god svensk uppfinning, partsägd och partsdriven, för att
              hjälpa till under uppsägningstiden.
            </seg>
            <seg n="d63c5dee">
              Vi hjälper också till med kraftfulla utbildningsinsatser, i år
              drygt 30 000 fler utbildningsplatser med en särskild extra satsning
              på folkhögskolorna, för att hjälpa dem som har varit långtidsarbetslösa
              och saknar grundskole- och gymnasieexamen.
            </seg>
            <seg n="0e44d1a2">
              Det är några exempel på vad jag tror är en väldigt god politik
              för att förbättra omställningen.
            </seg>
            <seg n="1713e1f2">
              Sedan vill jag bara snabbt kommentera detta med barnfattigdom
              och ökade socialbidrag. Man ska komma ihåg att den grundersättning
              i a-kassan som alla får som uppfyller arbetsvillkoret, även de
              som inte är med i en a-kassa, i nästan samtliga fall överstiger
              det kommunala försörjningsstödet. Man kan alltså inte säga att
              förändringarna i a-kassan har lett till ökade socialbidrag bland
              dem som omfattas av och därmed är berättigade till grundersättningen
              i a-kassan.
            </seg>
            <seg n="503fd474">
              Vi har debatterat detta vid väldigt många tillfällen, ända sedan
              början, och det är helt uppenbart att vi har en annan grundinställning
              än vad ni har. Jag kan för mitt liv inte förstå varför ni vill
              sparka ut 70 000 nya personer i arbetslöshet genom att öka ersättningsnivåerna
              på det sätt som ni föreslår.
            </seg>
            <seg n="4aa098ad">
              Patrik Björck talar om 80-procentsnivån. Det kostar ungefär 14
              miljarder att uppnå det Patrik Björck vill. Jag kan inte förstå
              varför ni vill lägga 14 miljarder på en reform som leder till
              att 70 000 fler blir arbetslösa. Det är för mig en gåta.
            </seg>
            <seg n="b733fbee">
              If it aint broke, why fix it det är en klok inställning. Problemet
              är bara att arbetslöshetsförsäkringen var broke. Den var trasig.
              700 000 stod utanför när ni lämnade över. Dessutom var incitamenten
              felskruvade så att det inte lönade sig bättre att arbeta än att
              leva på ersättning.
            </seg>
            <seg n="61b81ebe">
              Vi har också haft heta debatter om deltidsbegränsning, som jag
              talade om förut. Där föreslår ni nu 100 ersättningsdagar medan
              vi föreslår 75. Den ideologiska skillnaden är alltså uppenbarligen
              25 dagar. Det är lite så där, tycker jag, när det gäller debatten.
            </seg>
            <seg n="a774bf2d">
              Jag kan förstå diskussionen om legitimiteten i arbetslöshetsförsäkringen,
              som är grunden i Jasenko Omanovics interpellation. Det är en viktig
              fråga. Jag delar frågeställningen, och jag delar grundinställningen
              att man bör ha ett ordentligt, inkomstrelaterat försäkringsskydd
              vid arbetslöshet. Alternativet är naturligtvis att vi får kostnader
              någon annanstans och att vi försämrar omställningsförmågan. Jag
              håller helt med om det. Men då blir ni återigen svaret skyldiga:
              Varför var det okej med en försäkring som lämnade 700 000 personer
              utanför, och vad vill ni göra åt det?
            </seg>
          </u>
          <note type="speaker" n="5845fed6">
            Anf. 15 JASENKO OMANOVIC (s):
          </note>
          <u who="unknown" xml:id="i-70cbc6a32c0edb22-9" n="3371429f">
            <seg n="ac0ebc62">
              Fru talman! Att barnfattigdomen ökar beror jag nämnde det i mitt
              anförande; det kan man kolla delvis på försäkringen och delvis
              på de andra möjligheter som erbjuds runt omkring försäkringen.
              Problemet är, Littorin, att en halv miljon har lämnat a-kassan,
              däribland en del föräldrar.
            </seg>
            <seg n="d29883f0">
              En del av förändringarna som statsrådet Littorin och jag har
              diskuterat tidigare är att man när man är föräldraledig inte får
              tillgodoräkna sig det som inkomst. Vid vård av sjukt barn får
              man inte heller göra det. Det visar vilken syn man har på människan
              och hur man tänker sig att denna omställningsförsäkring ska användas.
            </seg>
            <seg n="c542c862">
              Vi kommer inte överens i den här frågan och kommer inte att hitta
              någon gemensam ståndpunkt, förutom att vi båda menar hoppas jag
              att detta är en omställningsförsäkring. Sedan handlar det om tolkning
              av vad som behövs. Varför ska det vara 80 procent, eller varför
              ska det vara så lite som Littorin önskar? Den diskussionen får
              vi fortsätta i en annan debatt. Som Patrik Björck säger är detta
              alldeles för kort tid för att få allting klargjort.
            </seg>
          </u>
          <note type="speaker" n="c938870c">
            Anf. 16 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-10" n="3371429f">
            <seg n="028f83f3">
              Fru talman! Jag vill tacka för interpellationen. I grunden är
              det en rimlig och bra diskussion: Hur förstärker och ökar man
              arbetslöshetsförsäkringens legitimitet? Hur ser man till att medborgarna
              uppfattar det som en bra försäkring och en försäkring som gynnar
              omställning?
            </seg>
            <seg n="f41ec70c">
              En bra omställningsförsäkring bör enligt min mening täcka alla
              inkomsttagare. Alla som har en lön bör också ha en försäkring
              om lönen skulle försvinna. Frågan varför det var bra med 700 000
              utanför svarade ni aldrig på, men den tycker jag är intressant.
              Den diskuterar jag gärna igen.
            </seg>
            <seg n="7cbb1ea0">
              Enligt min och som jag tror också er mening jag kanske inte ska
              försöka tolka den i slutanförandet, men i alla fall bör den dessutom
              vara konstruerad så att den hjälper till i omställningen. Det
              betyder att den ska premiera sökverksamhet, premiera arbete och
              premiera att man på olika sätt söker sig ut mot arbetsmarknaden.
              Det betyder till exempel att incitamenten måste finnas på rätt
              ställe så att det lönar sig att arbeta och att söka arbete. En
              omställningsförsäkring behöver också, som vi var inne på, kompletteras
              med olika aktiva arbetsmarknadspolitiska insatser så att man kan
              få hjälp att göra just det som vi menar att incitamenten ska uppmuntra.
              Sedan handlar det också om utbildning och om partsansvar med omställnings-
              och tilläggsavtal och annat.
            </seg>
            <seg n="2c1d164d">
              Men en arbetslöshetsförsäkring räcker inte. Vi måste komplettera
              den med en politik för fler i arbete. På det fältet tycker jag
              att denna debatt har varit tydliggörande, för den visar att vi
              ägnar alldeles för mycket tid åt att diskutera a-kassan och alldeles
              för lite tid åt att prata om Sverige efter krisen.
            </seg>
          </u>
          <note n="6e089955">
            Överläggningen var härmed avslutad.
          </note>
          <note n="29069fca">
            8 § Svar på interpellation 2009/10:198 om bemanningsföretag
          </note>
          <note type="speaker" n="45a573a3">
            Anf. 17 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-7f02a82304de4b8b-0" n="3371429f">
            <seg n="83be28e2">
              Fru talman! Josefin Brink har frågat mig om jag avser att vidta
              några åtgärder för att förhindra arbetsgivare att kringgå anställningsskyddet
              genom inhyrning.
            </seg>
            <seg n="c15710e9">
              Jag besvarade i december förra året en fråga och för några dagar
              sedan en interpellation med liknande teman. Mitt svar i dag kommer
              att vara i princip detsamma som vad jag sagt tidigare.
            </seg>
          </u>
          <note n="d03c72de">
            Arbetsbrist är enligt lagen om anställningsskydd saklig grund
            vid uppsägning. Samtidigt finns skyddsregler, bland annat i form
            av företrädesrätt till återanställning.
          </note>
          <u who="unknown" xml:id="i-6a2a7d388d71c618-0" n="3371429f">
            <seg n="55db21e6">
              Att hyra in arbetskraft i stället för att ha egna anställda är
              i sig inte otillåtet. Utgångspunkten är dock naturligtvis att
              företag ska agera i överensstämmelse med gällande lagar och avtal.
              Om det skulle vara fråga om kringgående av gällande regelverk,
              och var gränserna i så fall går, är ytterst en fråga som kan prövas
              i domstol.
            </seg>
            <seg n="eda21fd1">
              Utgångspunkten för den svenska arbetsrättsliga lagstiftningen
              generellt är att samma regler gäller för anställda i bemanningsföretag
              som för andra kategorier av arbetstagare. Bemanningsföretag har
              som andra arbetsgivare möjlighet att teckna kollektivavtal. Inom
              bemanningsbranschen har också i princip alla arbetsgivare gjort
              det. Ett villkor för medlemskap i förbundet för bemanningsföretagen
              är kollektivavtalsbundenhet. Organisationen uppskattar täckningsgraden
              till 98 procent. Det är alltså en högre täckningsgrad än för arbetsmarknaden
              generellt sett. Det finns inget som säger att ett bemanningsföretag
              skulle vara en sämre arbetsgivare än någon annan.
            </seg>
            <seg n="8e20e8f1">
              Om det finns kollektivavtal på en arbetsplats gäller särskilda
              regler i medbestämmandelagen med en skyldighet för arbetsgivaren
              att förhandla med facket innan beslut fattas om att, utan att
              ett anställningsförhållande uppstår, låta någon utföra arbete
              för arbetsgivarens räkning eller i arbetsgivarens verksamhet,
              exempelvis genom anlitande av ett bemanningsföretag. Facket har
              vetorätt om den tilltänkta åtgärden kan antas medföra att lag
              eller kollektivavtal för arbetet åsidosätts eller om åtgärden
              annars strider mot vad som är allmänt godtaget på avtalsområdet.
              Det krävs dock att arbetstagarorganisationen har fog för sin ståndpunkt
              för att ett sådant förbud mot att fatta eller verkställa beslutet
              ska inträda.
            </seg>
            <seg n="c8593c04">
              Jag vill i sammanhanget också nämna EU-direktivet om arbetstagare
              som hyrs ut av bemanningsföretag, vilket avser bland annat skyddet
              för anställda i bemanningsföretag. Det trädde i kraft i december
              2008 och ska vara införlivat av medlemsstaterna senast den 5 december
              2011. En huvudprincip i direktivet är att anställda som hyrs ut
              av bemanningsföretag ska ha samma grundläggande anställningsvillkor
              som om de hade anställts direkt av kundföretaget.
            </seg>
            <seg n="83770c3c">
              Regeringen tillsatte i september förra året en utredning med
              uppdrag att överväga och lämna förslag på vilka åtgärder som behöver
              vidtas för att i svensk rätt genomföra direktivet. Utredaren ska
              redovisa sitt uppdrag senast den 29 oktober 2010.
            </seg>
            <seg n="18712547">
              Diskussionen kring lagen om anställningsskydd och inhyrning av
              personal från bemanningsföretag är inte ny. Jag kan inte uttala
              mig i enskilda fall men följer noga utvecklingen på arbetsmarknaden.
              Jag tycker också att det är bra och viktigt med en levande diskussion
              kring hur det arbetsrättsliga regelverket fungerar.
            </seg>
          </u>
          <note type="speaker" n="056d50ea">
            Anf. 18 JOSEFIN BRINK (v):
          </note>
          <u who="josefin_brink_fef83c" xml:id="i-e40c767f2a01a1ff-0" n="c149189e">
            <seg n="07cb74e1">
              Fru talman! Tack, arbetsmarknadsministern, för svaret på min
              interpellation! Det är ett svar som i stort sett redogör för gällande
              regelverk och rättsläge. Det var inte riktigt vad jag efterfrågade;
              jag känner mycket väl till vad som gäller. Min fråga gällde vad
              arbetsmarknadsministern avser att göra åt det missbruk inom ramen
              för gällande regelverk som blivit alltmer uppenbart, där arbetsgivare
              utnyttjar en lucka i lagen om anställningsskydd för att säga upp
              personal med hänvisning till arbetsbrist och sedan, nästa dag
              eller nästa vecka, plocka in andra personer för att göra samma
              jobb.
            </seg>
            <seg n="e2573f41">
              Precis som arbetsmarknadsministern sade finns det i lagen om
              anställningsskydd ett skydd mot att företag ska kunna byta ut
              personal på detta sätt genom att hävda att det råder arbetsbrist
              när man i själva verket vill byta ut ett visst antal personer
              på arbetsplatsen. Skyddet har satts ur spel, och detta har satts
              i system av många arbetsgivare.
            </seg>
            <seg n="e661a763">
              Man säger alltså upp personer i ett läge där det egentligen inte
              råder någon arbetsbrist. I stället handlar det om att göra sig
              av med ett antal utvalda anställda som man av någon anledning
              vill bli av med men annars inte hade kunnat säga upp i vanlig
              ordning. Eller också, vilket har blivit uppenbart på senare tid,
              säger man upp i stort sett hela personalen och ger dem i stället
              det tvivelaktiga erbjudandet att söka jobb på ett bemanningsföretag.
              De kommer sedan tillbaka till sin gamla arbetsplats och gör sitt
              gamla jobb som inhyrda i stället för som anställda.
            </seg>
            <seg n="4f6513e9">
              Som vi har sett exempel på kan det handla om människor som har
              jobbat i 10, 20 eller 30 år på samma företag. De blir plötsligt
              av med sitt jobb och får komma tillbaka som gäster på sin gamla
              arbetsplats. Det är detta orimliga missbruk och jag utgår ifrån
              att vi kan vara överens om att det väl aldrig var tänkt att fungera
              så här min fråga handlar om.
            </seg>
            <seg n="338f0e92">
              Min fråga är alltså om detta sätt att kringgå anställningsskyddet
              och återanställningsrätten i LAS på något sätt har fått arbetsmarknadsministern
              att fundera över om man kanske måste göra någonting åt regelverket.
            </seg>
          </u>
          <note type="speaker" n="b3625b23">
            Anf. 19 PATRIK BJÖRCK (s):
          </note>
          <u who="patrik_bjorck_d8ad48" xml:id="i-b0124e12fc7b3673-2" n="0a5199fc">
            <seg n="50a6a38d">
              Fru talman! Tack, arbetsmarknadsministern, för svaret! Vi hade
              en debatt om detta, en likalydande interpellation, häromdagen.
              Orsaken till att jag vill fortsätta den debatten är att jag vill
              gå igenom och förtydliga några saker.
            </seg>
            <seg n="c8a955ef">
              Precis som Josefin Brink säger är svaret mest en genomgång av
              dagens läge. Jag kan bara kort kommentera följande: Utgångspunkten
              är dock naturligtvis att företag ska agera i överensstämmelse
              med gällande lagar och avtal. Det är detta som är problemet, för
              det har visat sig att lagen inte ger den förväntade effekten.
              Då måste man rimligen ändra på lagen. Det är den enda ståndpunkt
              man kan komma fram till, eftersom vi har sett en förändring i
              rättsläget i och med den dom som kom för ett antal år sedan.
            </seg>
            <seg n="671dc8b9">
              Det är också viktigt att komma ihåg att det missbruk som Josefin
              pekar på i interpellationen är omfattande och allvarligt. Det
              riktar in sig på alla de delar som lagen om anställningsskydd
              är till för att hantera, det vill säga att stoppa ett förfarande
              som är helt godtyckligt och stoppa att man till exempel jagar
              förtroendevalda. I dag används nämligen denna lucka i lagen till
              att göra det. Det är alltså ett mycket omfattande och allvarligt
              missbruk som har uppstått med anledning av det rättsläge som nu
              råder.
            </seg>
            <seg n="bb515b36">
              Det är intressant att konstatera att vi i den förra debatten
              stod långt ifrån varandra men i denna debatt kanske står ganska
              nära varandra. Man kan bli både glad och samtidigt lite misstänksam,
              naturligtvis, och fundera på hur hållbart detta är. Jag vill dock
              ändå passa på att säkerställa detta, för det är viktigt. Där ute
              i samhället lyssnar faktiskt folk, åtminstone ibland, på vad som
              sägs i Sveriges riksdag, och det är en oerhört viktig signal vi
              nu sänder till svensk arbetsmarknad huruvida arbetsmarknadsministern
              står fast vid den ståndpunkt han hade häromdagen. Det är det som
              ska bli spännande att höra strax.
            </seg>
            <seg n="634702be">
              Den viktiga signal vi sände häromdagen var att det oavsett hur
              det går i valet kommer att bli en ändring i lagen. Vi kan få den
              katastrofala situationen att det blir en fortsatt moderatledd
              regering, eller så kan en socialdemokratiskt styrd regering ta
              över landet. Det skulle i och för sig vara bra av många skäl,
              naturligtvis, framför allt i denna fråga där det skulle finnas
              en trygghet eftersom vi socialdemokrater, och även Josefin Brink
              som visar på Vänsterpartiets ståndpunkt i frågan, är väldigt tydliga
              med vad vi vill.
            </seg>
            <seg n="43461755">
              Vi kommer att lagstifta i denna fråga om inte rättsläget har
              ändrat sig. Det kan ändra sig genom att arbetsmarknadens parter
              löser detta via förhandlingar eller genom att det kommer någon
              annan dom eller någonting som river upp detta. Jag tror i och
              för sig inte det, även om arbetsmarknadsministern hade den förhoppningen
              i den förra debatten.
            </seg>
            <seg n="f0dff7d1">
              Den viktiga signal vi sänder till svensk arbetsmarknad är dock
              att det oavsett hur det går i valet kommer att bli en ändring
              i lagen om inte parterna löser frågan. Det är jätteviktigt. Det
              är också ett stöd för parterna att lösa frågan, kan man säga,
              och det känns skönt. Jag hoppas att arbetsmarknadsministern, som
              är den som styr arbetsmarknadsfrågorna i regeringen, för tydlighetens
              skull svarar på frågan: Står arbetsmarknadsministern fast vid
              sin uppfattning? Är det lagstiftning som gäller? Jag skulle vilja
              ha ett svar i dag igen.
            </seg>
          </u>
          <note type="speaker" n="3ab50f20">
            Anf. 20 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-11" n="3371429f">
            <seg n="3cd35405">
              Fru talman! På tre dagar hinner man inte ändra sig så mycket,
              så jag står fast. Låt mig beskriva varför.
            </seg>
            <seg n="b6b53360">
              Abu Garcia-domen, som kom 2003, har kommit att tas till intäkt
              för att det är okej att göra på det vis som Josefin Brink beskriver.
              Detta är nu föremål för rättslig prövning i ett annat fall, det
              så kallade Maraboufallet. Skillnaden mellan dessa två var att
              man i Abu Garcia-fallet, om jag minns rätt, precis skulle ta fram
              en ny spinnrulle för Abu Garcias hundraårsjubileum. Med detta
              motiverade man att man stod inför en arbetstopp och sade därmed
              upp personer som sedan återhyrdes genom bemanningsföretag. Det
              verkar sedan, som ni beskriver, ha gjort att fler och fler kundföretag
              hos bemanningsföretagen har valt att försöka göra på detta sätt.
              Det kan inte ha varit meningen med lagstiftningen från början.
            </seg>
            <seg n="7382043d">
              Det finns bestämmelser i både MBL och LAS som hanterar denna
              frågeställning. I MBL finns § 38 och § 39, som reglerar informationsplikt,
              vetorätt och annat. Det är naturligtvis så och där kan jag faktiskt
              hålla med Patrik Björck att man om man menar allvar med denna
              frågeställning och tycker att den ordning vi har är bra måste
              ha den ordningen överallt. Man överlåter sedan åt parterna att
              förhandla om vilken turordning som ska gälla och på vilket sätt
              det ska hanteras.
            </seg>
            <seg n="79811d03">
              Jag sade det i debatten för tre dagar sedan, och jag säger det
              gärna igen: Min erfarenhet efter att ha åkt runt i landet och
              besökt varslade fackklubbar och företag som har försökt hantera
              krisen visar att ju längre bort från Norra Bantorget och Storgatan
              man kommer, desto bättre fungerar det i praktiken. Man sätter
              sig ned, kavlar upp ärmarna och gör upp om hur man ska ha det.
            </seg>
            <seg n="7486986e">
              Det som nu pågår är en förhandling i Arbetsdomstolen i det så
              kallade Maraboufallet. Där handlar det om just det ni tar upp,
              nämligen om jag nu förstår fallet rätt; jag är inte jurist en
              situation där man utan att ha en arbetstopp och utan att ha säsongsvariationer
              eller annat försöker sig på att säga upp och sedan ta in inhyrd
              personal. Jag ska naturligtvis i grundlagsmässig form akta mig
              för att ge mig in i en pågående domstolsprocess, men jag kan konstatera
              att det är första gången Arbetsdomstolen prövar just det ni beskriver.
              Därmed kan vi inte riktigt svara på frågan om det finns en lucka
              i lagen eller inte. Vi vet inte det än, eftersom domstolarna aldrig
              har prövat denna situation.
            </seg>
            <seg n="e446cdf5">
              Jag ser därför två saker framför mig i närtid. Den ena är naturligtvis
              att Arbetsdomstolen prövar den lagstiftning som faktiskt finns
              och att vi får ett besked. Den andra är bemanningsföretagsdirektivets
              implementering i svensk lagstiftning, som berör denna fråga och
              där en utredning arbetar.
            </seg>
            <seg n="d76159b7">
              Skulle det visa sig att de värsta farhågorna slår in är jag,
              som jag sade i den förra debatten, inte främmande för att titta
              över hur detta område ska hanteras också lagstiftningsmässigt.
              Jag hade önskat, som jag brukar göra, att parterna hade kunnat
              lösa detta i sina förhandlingar, och det är ett av flera teman
              i årets omförhandlingar. Jag tror dock samtidigt att vi bör avvakta
              domen för att se vad den faktiskt säger, eftersom det är första
              gången.
            </seg>
            <seg n="235d85b9">
              Jag tror alltså att vi i sak inte står så hemskt långt ifrån
              varandra. Jag förstår att ni vill vara tydliga med och markera
              att ni vill lagstifta, men jag måste ändå säga att jag vill avvakta
              domen för att se om dagens lagstiftning räcker eller inte. Den
              har nämligen inte testats. Därmed hoppas jag att vi kan konstatera
              att vi faktiskt inte står så hemskt långt ifrån varandra.
            </seg>
          </u>
          <note type="speaker" n="6a1e1a11">
            Anf. 21 JOSEFIN BRINK (v):
          </note>
          <u who="josefin_brink_fef83c" xml:id="i-e40c767f2a01a1ff-1" n="c149189e">
            <seg n="106ce29f">
              Fru talman! Ja, visst Maraboufallet är annorlunda än Abu Garcia-fallet;
              det är helt klart. Oavsett detta ger dock Abu Garcia-domen i sig
              anledning att se över lagen om anställningsskydd.
            </seg>
            <seg n="5a197e5b">
              Det är inte nödvändigtvis så att det måste vara ett läge där
              man byter ut hela personalen mot inhyrd personal, oavsett arbetstoppar
              och annat, utan det räcker med den möjlighet som öppnades i och
              med Abu Garciadomen för att återanställningsrätten ska sättas
              ur spel. Därför har Vänsterpartiet hela tiden sedan domen föll
              hävdat att vi måste skärpa lagstiftningen på det här området alldeles
              oavsett vad som kommer att hända i Maraboufallet.
            </seg>
            <seg n="a266ebc6">
              Det handlar om att möjligheten för arbetsgivarna att själva bedöma
              när det råder arbetsbrist i stort sett är oinskränkt. När det
              råder en arbetstopp eller inte är inte heller klarlagt. Vad innebär
              en arbetstopp egentligen? I praktiken har arbetsgivaren all makt
              att själv bedöma de här sakerna. Rättsläget när det gäller de
              sakerna kommer i grunden inte att förändras. Just därför att arbetsgivaren
              har rätten att själv avgöra detta är det så oerhört viktigt för
              de anställda att ha ett skydd mot att arbetsgivaren hittar på
              arbetsbrist och arbetstoppar och säger upp personer. Då måste
              skyddet för återanställning finnas där för att garantera att det
              inte bara handlar om att man sorterar bort utvalda anställda.
            </seg>
            <seg n="bb873385">
              Jag har träffat en hel del personer på arbetsplatser som har
              haft situationer där arbetsgivaren har velat ta in bemanningsföretag
              och där det helt uppenbart har skapat en oerhört obehaglig stämning
              på arbetsplatsen. Arbetsgivaren har i praktiken sagt: Är det så
              att ni inte går med på det som vi vill att ni ska göra, försämringar
              i era villkor till exempel, kommer vi att säga upp hela gänget
              och hyra in från bemanningsföretag. Men går ni med på det här
              och det här får ni vara kvar.
            </seg>
            <seg n="ed187a6f">
              Man har alltså kommit att utnyttja Abu Garcia-domen och rättsläget
              för att i praktiken genomföra något slags olovliga stridsåtgärder
              mot de egna anställda.
            </seg>
            <seg n="d9923461">
              Alldeles oavsett vad som händer i Maraboudomen föreligger det
              här problemet redan nu, och det är i praktiken omöjligt för de
              anställda att sätta emot någonting. Per definition är det olagligt
              för facket att vidta stridsåtgärder i ett sådant läge. Man är
              extremt utsatt för arbetsgivarens press och krav i det här fallet.
            </seg>
            <seg n="0a4979db">
              Jag har till och med fått kännedom om ett fall där arbetsgivaren
              krävde att få säga upp tre personer utan förhandling och utan
              hänsyn till turordningen under hot om att annars säga upp hela
              gänget. De här tre enskilda personerna hamnade i en sådan situation
              att det skulle bli deras eget ansvar om hela gänget fick gå därför
              att de ville hävda sin anställningsrätt. Den här situationen föreligger
              oavsett vad som händer i Maraboudomen. Därför menar vi från Vänsterpartiet
              att lagstiftningen måste skärpas oavsett utgången i den domen.
            </seg>
            <seg n="a05675fc">
              Jag undrar om arbetsmarknadsministern har några synpunkter på
              den frågan.
            </seg>
          </u>
          <note type="speaker" n="c583d1a5">
            Anf. 22 PATRIK BJÖRCK (s):
          </note>
          <u who="patrik_bjorck_d8ad48" xml:id="i-b0124e12fc7b3673-3" n="0a5199fc">
            <seg n="11f28b3c">
              Fru talman! Jag vill understryka att jag stöder Josefin Brinks
              beskrivning av situationen på svensk arbetsmarknad i de här frågorna.
              Jag delar hennes uppfattning om rättsläget efter Abu Garcia-domen,
              även om jag inte är jurist. Men som det ser ut pekar allt på att
              man har förskjutit maktbalansen kraftfullt och egentligen gjort
              den enskilda arbetstagaren rättslös och skapat ett stort godtycke.
              Josefin Brink beskrev detta på ett bra sätt, och jag stöder henne
              helt och hållet; den bilden är korrekt.
            </seg>
            <seg n="6495cf5b">
              Detta leder naturligtvis till slutsatsen att lagen om anställningsskydd
              behöver ändras för att rätta till detta, om inte arbetsmarknadens
              parter på något sätt tar över och kan lösa detta. Med det stöd
              som arbetsmarknadens parter i dag får från arbetsmarknadsministern
              kanske den processen underlättas, kan jag tänka mig.
            </seg>
            <seg n="46664f6f">
              Arbetsmarknadsministerns beskrivning av situationen är intressant.
              Den i sin tur blir ett stöd för LO:s uppfattning. Som LO:s avtalssekreterare
              ger uttryck för i Svenska Dagbladet i dag är hela den här frågan
              fylld av mytbildning och vanföreställningar. Jag tycker att det
              är bra att arbetsmarknadsministern ställer sig bakom LO:s tolkning
              och diskussion om anställningsskyddet.
            </seg>
            <seg n="1be5d90f">
              Jag väger varje ord på guldvåg; man är tvungen att göra det i
              sådana här situationer. Nu skulle arbetsmarknadsministern avvakta
              domen. Jag tycker att arbetsmarknadsministern var lite tydligare
              för tre dagar sedan. Jag hoppas att detta inte är en svängning,
              och jag kommer att vara petig på den här punkten.
            </seg>
            <seg n="90599a6b">
              Beträffande huruvida arbetsmarknadsministern behöver avvakta
              domen eller inte delar jag Josefins uppfattning att det i och
              för sig inte är nödvändigt. Men när domen har fallit, om den faller,
              blir det lagstiftning om rättsordningen inte återställs ja eller
              nej?
            </seg>
          </u>
          <note type="speaker" n="4ad8c54a">
            Anf. 23 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-12" n="3371429f">
            <seg n="f0e7b453">
              Fru talman! När det gäller Abu Garcia-domen från 2003 delar jag
              Socialdemokraternas inställning, åtminstone som den i praktiken
              kommit att visa sig mellan 2003 och 2006 när man inte vidtog lagstiftning
              till följd av domen under de tre åren. Varför inte? Jo, Josefin
              Brink tar upp hur man definierar arbetstopp och på vilket sätt
              man förhandlar. I dag förhandlar man om arbetstoppar dagligdags
              med stöd i MBL § 38 och § 39 om förhandlingsplikt och vetorätt
              för fackföreningarna i just den här frågan.
            </seg>
            <seg n="f45e3c8e">
              Det vi gemensamt kan vara lite förvånade över är att motsvarande
              Maraboufallet inte har prövats av AD tidigare. Det har ändå gått
              nästan sju år sedan Abu Garcia-domen, och vi har sett en del sådana
              här fall som ni beskriver komma upp. Det är lite förvånansvärt.
            </seg>
            <seg n="3dc31c64">
              Därför menar jag att eftersom det aldrig har prövats på det sätt
              ni beskriver bör man avvakta domstolens utfall och dessutom det
              arbete som pågår från parterna. Om det inte skulle visa sig hålla
              på det sätt som det var avsett nu lyssnar Patrik Björck med stora
              öron, ser jag är jag beredd att överväga lagstiftning för att
              säkra de grundläggande reglerna om anställningsskydd i lagen.
              Nu är det sagt tydligt.
            </seg>
            <seg n="c3245257">
              Patrik Björck behöver inte vara orolig för att jag har ändrat
              mig på de senaste tre dagarna eller de senaste tre åren. Det är
              ungefär samma grundinställning som jag har haft hela tiden.
            </seg>
            <seg n="94e92dd0">
              När det gäller att stödja LO eller vad det nu kan vara nu vänder
              jag mig till alla här inne och alla som lyssnar på debatten har
              jag ett lästips. Det är Sist in först ut av Svante Nycander, en
              bok som kom ut alldeles nyligen och som debatterades på ett SNS-seminarium
              i går, en alldeles utmärkt beskrivning av hela diskussionen om
              turordningsregler, lagen om anställningsskydd och annat. Där propagerar
              han mycket starkt och mycket begåvat för att det här är ett partsgemensamt
              ansvar och bör vara så. Alla typer av konflikter som vi ser uppspelade
              i debatten har man egen kraft och förmåga att hantera. Det är
              mycket mer hållbart att göra det på partsnivå än att lägga över
              det på lagstiftare.
            </seg>
            <seg n="0109aca7">
              Saltsjöbadsavtalet har gällt sedan 1938. Det finns knappt någon
              lagstiftning i Sverige som har gällt lika länge. Det gör att det
              finns en mycket god idé med att få parterna att hantera detta.
              Jag tror, och jag delar där Patrik Björcks uppfattning, att det
              finns en och annan mytbildning. Jag brukar ibland beskriva det
              som politiska fantomsmärtor, och de finns säkert på bägge sidor.
              Man tittar på varandra och målar upp hemska bilder. Det följer
              av att i vårt system, där vi har delegerat lönebildning och hela
              diskussionen om situationen på arbetsmarknaden till parterna,
              finns ett konfliktmoment som är naturligt. Det går inte att lagstifta
              fram harmoni på arbetsmarknaden. Det går att erbjuda en plattform.
              Sedan måste man försöka komma överens. Som i alla kompromisser,
              det vet vi som tillhör alliansen, slutar det ibland med att alla
              är lite missnöjda. Men poängen är att man i det långa loppet tjänar
              på det allihop. Det är grunden för den svenska modellen. Även
              om alla kan vara lite missnöjda med hur förhandlingarna slutar
              är det ändå så otroligt mycket bättre än alternativet.
            </seg>
            <seg n="b36e17fc">
              Det gör att jag hoppas på den öppning vi såg efter SNS-seminariet
              i går, att Per Bardh och Christer Ågren från LO respektive Svenskt
              Näringsliv nu har en förmåga att sätta sig ned och diskutera,
              inte det som i retoriken är problemet utan det som i verkligheten
              kan vara problemet, och se hur man kan lösa det. Det tror jag
              är en mycket god framgångsväg.
            </seg>
          </u>
          <note type="speaker" n="b6b9418b">
            Anf. 24 JOSEFIN BRINK (v):
          </note>
          <u who="josefin_brink_fef83c" xml:id="i-e40c767f2a01a1ff-2" n="c149189e">
            <seg n="bc980029">
              Fru talman! Nu fick vi på sluttampen här ett lite större resonemang
              om den arbetsrättsliga lagstiftningens framtid. Det är en debatt
              som jag jättegärna skulle vilja ta, men nu har jag inte speciellt
              många minuter på mig, så det hinner jag naturligtvis inte göra.
              Det finns mycket att säga om det och inte minst om Sven Otto Littorins
              kolleger i den borgerliga alliansen, som ju har en helt annan
              inställning och ganska radikala förslag om att i praktiken avskaffa
              hela anställningstryggheten, begränsa MBL och så vidare, så det
              lär väl bli en intressant diskussion framöver.
            </seg>
            <seg n="3d052f9c">
              Det är naturligtvis mer positivt än negativt att arbetsmarknadsministern
              i vart fall inte är helt avog på den punkt som gäller just inhyrning
              och möjligheten att se över lagstiftningen, även om ett rakare
              och klarare besked hade känts bättre, kan jag tycka.
            </seg>
            <seg n="08a79049">
              Jag vill avsluta med att säga, apropå arbetsmarknadsministerns
              sista inspel här, att det nog inte är någon som anser att den
              arbetsrättsliga lagstiftningen ska gå in och överflygla eller
              ersätta kollektivavtalen. Men den arbetsrättsliga lagstiftningen
              såsom vi känner den, bland annat lagen om anställningsskydd, kom
              inte på 30-talet utan på 70-talet. Och den kom till för att sätta
              ett ramverk och ett slags golv för att skydda löntagarna och göra
              det möjligt för löntagarna att gentemot arbetsgivarna ta till
              vara sina intressen i förhandlingarna och balansera den maktobalans
              som alltid finns mellan arbetsgivare och löntagare.
            </seg>
            <seg n="a63dccb4">
              I det här sammanhanget är det värt att påtala att rätten till
              återanställning det är egentligen det vi pratar om och inte principen
              sist in först ut är en av de mer grundläggande delarna i detta
              regelverk och det som gör det möjligt att över huvud taget föra
              förhandlingar på någorlunda, inte helt på något sätt, jämlika
              villkor. Det är en oerhört viktig grundprincip som jag tycker
              är väl värd att värna om också för lagstiftaren, om vi vill ha
              en fungerande kollektivavtalsmodell.
            </seg>
          </u>
          <note type="speaker" n="e0cf2b2f">
            Anf. 25 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-70cbc6a32c0edb22-13" n="3371429f">
            <seg n="2d8b7e31">
              Fru talman! Förvånansvärt nog tror jag inte att Josefin Brink
              och jag står så särskilt långt ifrån varandra i sak i den här
              frågan, men möjligen om vi börjar definiera paragrafer, vilket
              vi inte ska göra i den här debatten.
            </seg>
            <seg n="e658fce7">
              Min poäng är möjligen just den att man bör vara extremt försiktig
              med lagstiftning på arbetsmarknadsområdet, eftersom många av de
              problem som upplevs av parterna på riktigt naturligtvis bäst löses
              av dem i förhandling, diskussion och avtal.
            </seg>
            <seg n="31db6f0c">
              När det däremot gäller återanställningsrätten delar jag Josefin
              Brinks uppfattning. Den är ett bärande element i lagen om anställningsskydd.
              Jag tror att jag inte kan vara tydligare än att säga att om domen
              kommer fram till någonting annat än det som, åtminstone enligt
              min mening, var grundidén med lagstiftningen när den tillkom,
              är jag beredd att överväga en ny lagstiftning på området. Men
              jag vill först avvakta domen, för den situation som vi nu beskriver
              har aldrig testats i domstol förut, som jag förstår det. Därmed
              är det bättre att vi, innan vi drar i gång ett stort lagstiftningsarbete,
              avvaktar domen och ser vad den faktiskt säger.
            </seg>
          </u>
          <note n="6e089955">
            Överläggningen var härmed avslutad.
          </note>
          <note n="64eaf865">
            9 § Anmälan om inkommen faktapromemoria om förslag från Europeiska
            kommissionen
          </note>
          <note n="0cbda5ca">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="549477d4">
            10 § Hänvisning av ärende till utskott
          </note>
          <note n="e10eb904">
            Föredrogs och hänvisades
          </note>
          <note n="26b999bb">
            11 § Bordläggning
          </note>
          <note n="ae3af8c3">
            Anmäldes och bordlades
          </note>
          <note n="506e080e">
            12 § Anmälan om interpellationer
          </note>
          <note n="a614b6a8">
            Anmäldes att följande interpellationer framställts
          </note>
          <note n="3768e9c3">
            den 4 februari
          </note>
          <note n="0f679475">
            Tina Ehn
          </note>
          <note n="b2d98b14">
            den 5 februari
          </note>
          <note n="00da221a">
            Bodil Ceballos
          </note>
          <note n="5b3609f7">
            Interpellationerna redovisas i bilaga som fogats till riksdagens
            snabbprotokoll tisdagen den 9 februari.
          </note>
          <note n="7ecb6dad">
            13 § Anmälan om frågor för skriftliga svar
          </note>
          <note n="f29a818d">
            Anmäldes att följande frågor för skriftliga svar framställts
          </note>
          <note n="b2d98b14">
            den 5 februari
          </note>
          <note n="76c41c99">
            Lennart Sacrédeus
          </note>
          <note n="8d61e913">
            Tone Tingsgård
          </note>
          <note n="85fe7b4a">
            Sofia Arkelsten
          </note>
          <note n="5f025a15">
            Frågorna redovisas i bilaga som fogats till riksdagens snabbprotokoll
            tisdagen den 9 februari.
          </note>
          <note n="f4465e51">
            14 § Anmälan om skriftliga svar på frågor
          </note>
          <note n="afcece7c">
            Anmäldes att skriftliga svar på följande frågor inkommit
          </note>
          <note n="3768e9c3">
            den 4 februari
          </note>
          <note n="6e106121">
            Börje Vestlund
          </note>
          <note n="6f2ab320">
            Carina Hägg
          </note>
          <note n="112d4a61">
            Svaren redovisas i bilaga som fogats till riksdagens snabbprotokoll
            tisdagen den 9 februari.
          </note>
          <note n="f713dfae">
            15 § Kammaren åtskildes kl. 10.23.
          </note>
          <note n="87b352cc">
            Förhandlingarna leddes av andre vice talmannen.
          </note>
          <note n="9dbac7bf">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
