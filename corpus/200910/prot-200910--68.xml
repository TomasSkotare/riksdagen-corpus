<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--68</head>
          <docDate when="2009-02-03">2009-02-03</docDate>
        </div>
      </front>
      <body>
        <div>
          <note n="f03ea417">
            ﻿
          </note>
          <note n="c7facb5a">
            Riksdagens protokoll
          </note>
          <note n="bdb2930d">
            2009/10:68
          </note>
          <note type="date" n="ed7981fa">
            Onsdagen den 3 februari
          </note>
          <note n="398daa51">
            Kl. 09:00 - 16:06
          </note>
          <note n="cd9f16d1">
            1 § Justering av protokoll
          </note>
          <note n="480d3640">
            Justerades protokollet för den 28 januari.
          </note>
          <note n="cf2b46fb">
            2 § Anmälan om förändring i regeringens sammansättning
          </note>
          <note n="2534d54e">
            Från statsminister Fredrik Reinfeldt (m) hade följande skrivelse
            inkommit:
          </note>
          <note n="860867bd">
            Förändring i regeringens sammansättning
          </note>
          <note n="0e2e55b4">
            Jag har i dag förordnat Birgitta Ohlsson att vara statsråd från
            och med denna dag.
          </note>
          <note n="b100e19c">
            Fredrik Reinfeldt
          </note>
          <note n="21f533ac">
            Skrivelsen lades till handlingarna.
          </note>
          <note n="4a861b1a">
            3 § Anmälan om ersättare för statsråd
          </note>
          <note n="f37b49e0">
            Förste vice talmannen anmälde att Gulan Avci (fp) inträtt som
            ersättare för statsrådet Birgitta Ohlsson (fp) från och med den
            3 februari och tills vidare.
          </note>
          <note n="082e255e">
            4 § Ledighet
          </note>
          <note n="c40c4f8d">
            Förste vice talmannen meddelade att Karin Pilsäter (fp) ansökt
            om ledighet under tiden den 3 februari4 oktober.
          </note>
          <note n="d92a1162">
            Kammaren biföll denna ansökan.
          </note>
          <note n="b0afb642">
            Förste vice talmannen anmälde att Nina Lundström (fp) skulle
            tjänstgöra som ersättare för Karin Pilsäter.
          </note>
          <note n="00bf59c0">
            5 § Anmälan om fördröjt svar på interpellation
          </note>
          <note n="88513fab">
            Till riksdagen hade inkommit följande skrivelse:
          </note>
          <note n="d018d205">
            Interpellation 2009/10:196
          </note>
          <note n="e78d2f7a">
            Interpellation 2009/10:196 Svenskt bistånd till det isländska
            folket
          </note>
          <note n="51c17c1d">
            Interpellationen kommer att besvaras fredagen den 12 februari
            2010.
          </note>
          <note n="5ca8ac5a">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="45bf95f6">
            Erik Nymansson
          </note>
          <note n="9d7eabc0">
            6 § Hänvisning av ärenden till utskott
          </note>
          <note n="e9a95440">
            Föredrogs och hänvisades
          </note>
          <note n="43a684e6">
            Åttaveckorsfristen för att avge ett motiverat yttrande skulle
            gå ut den 28 mars 2010 .
          </note>
          <note n="43a684e6">
            Åttaveckorsfristen för att avge ett motiverat yttrande skulle
            gå ut den 28 mars 2010 .
          </note>
          <note n="4b55f89b">
            7 § Avskaffande av preskription för vissa allvarliga brott
          </note>
          <note n="be79bb90">
            Föredrogs
          </note>
          <note type="speaker" n="c9d189ad">
            Anf. 1 ANDERS HANSSON (m):
          </note>
          <u who="anders_hansson_f702ea" xml:id="i-20b42ee0383ebec4-0" n="c4d617f0">
            <seg n="e242cd7a">
              Herr talman! I detta betänkande lägger alliansregeringen fram
              ett lagförslag som innebär att preskriptionstiden för vissa allvarliga
              brott tas bort. Dessa allvarliga brott är mord, dråp, grovt folkrättsbrott,
              folkmord samt terroristbrott som begås genom mord eller dråp.
              Även vid försök att begå dessa brott tas preskriptionstiden bort.
              Därmed ansluter sig Sverige till ett flertal andra länder, däribland
              Danmark, Finland, Island och Norge som alla undantagit vissa allvarliga
              brott från preskription.
            </seg>
            <seg n="02815247">
              Preskriptionstid kan i vardagligt tal och något förenklat vara
              den tid som våra myndigheter har på sig från den dag brottet begås
              till dess att åtal väcks eller man får en dömd person att börja
              verkställa sin påföljd efter det att en dom vunnit laga kraft.
            </seg>
            <seg n="9e19360d">
              Preskriptionstiden är bestämd till olika antal år utifrån det
              straffmaximum som kan följa på det brott som är begånget. En bortre
              gräns finns för de allvarligaste brotten i dagsläget 25 år och
              i vissa fall 30 år. Syftet med att ta bort preskriptionstiden
              för de här särskilt allvarliga brotten är att inget brott av denna
              dignitet ska förbli utan straff därför att den misstänkte eller
              dömde undanhåller sig lagföring eller verkställighet.
            </seg>
            <seg n="7466e9f7">
              Vid ett antagande av lagförslaget uppfyller Sverige också ett
              internationellt åtagande då vi tidigare ratificerat Romstadgan
              som stipulerar att Sverige ska undanta brotten folkmord, brott
              mot mänskligheten och allvarliga krigsförbrytelser från preskription.
            </seg>
            <seg n="e4ecf6e5">
              Alliansregeringen väljer dock att ta ännu ett steg så att personer
              som begår de här särskilt allvarliga brotten inte ska kunna undkomma
              rättvisan. Mord och dråp är de allvarligaste brotten inom svensk
              rätt. Ett människoliv släcks ut, och följderna av brottet är att
              det som tidigare var aldrig kan återställas.
            </seg>
            <seg n="bfb7012f">
              Redan tidigare har regeringen skärpt straffskalan för mord till
              fängelse i 1018 år eller på livstid i stället för som tidigare
              då det endast var 10 år eller livstid. Nu tar vi ett steg till
              och tar bort preskriptionstiden för såväl mord som dråp i syfte
              att tydligt markera vår och samhällets ytterst allvarliga syn
              på dessa brott.
            </seg>
            <seg n="c54df79f">
              Självfallet kan man fråga sig om inte preskriptionstiden bör
              tas bort för alla brott. Reglerna om preskription är dock fast
              rotade i Sveriges och andra länders straffrätt. Begångna brott
              ska preskriberas efter viss bestämd tid. Detta motiveras främst
              av rättspolitiska, humanitära och praktiska skäl.
            </seg>
            <seg n="42e2a700">
              Det har ansetts orimligt att den som efter ett brott varit laglydig
              under en längre tid inte ska kunna känna sig trygg när det gäller
              att inte bli åtalad för ett mindre brott som begåtts långt tidigare.
              En kvinna eller man på 50 år skulle säkert bli mycket förvånad
              över att en dag bli åtalad för ett snatteri som begicks i tonåren.
              Följderna för de liv, de karriärer och de familjer som byggts
              upp kan bli förödande och i vissa fall tragiska. Av denna anledning
              har borttagandet av preskription begränsats till att omfatta endast
              mycket allvarliga brott.
            </seg>
            <seg n="f6be6eff">
              Kriminaltekniken hos brottsbekämpande myndigheter blir allt bättre,
              och det ständigt pågående internationella samarbetet mellan olika
              länder gör att hanteringen av spår från en brottsplats mycket
              bättre och säkrare kan hanteras och förvaras.
            </seg>
            <seg n="1cce09b5">
              Den nya tekniken med dna, vilken ständigt utvecklas och förbättras,
              har medfört att brott nu kan uppklaras långt senare. I syfte att
              möjliggöra utredning av så allvarliga brott som jag tidigare nämnt
              ändrar vi också i gallringsreglerna för det så kallade spårregistret
              spår, ledtrådar, bevis etcetera sparas i en utredning. Tidigare
              skulle spårregistrets information gallras efter 30 år. Detta ändras
              nu till att det behöver gallras först efter 70 år.
            </seg>
            <seg n="f92029cc">
              Vidare föreslås att preskriptionstiden för könsstympning som
              begås mot barn förlängs på så sätt att preskriptionstiden börjar
              löpa först den dag barnet fyller eller, tragiskt nog, skulle ha
              fyllt 18 år. Det förefaller orimligt att ett barn som vid sin
              födelse tragiskt stympas inte ska ha någon möjlighet att få rättvisa
              eftersom brottet preskriberats under barnets uppväxtår detta eftersom
              preskriptionstiden för de här brotten enligt lag börjar gälla
              den dag brottet begås; just för de här brotten är preskriptionstiden
              10 år.
            </seg>
            <seg n="bd270838">
              Här kan nämnas att regeringen har initierat en snarlik förändring
              avseende barnpornografibrott. Problematiken är densamma som vid
              könsstympning av barn. Det är vår skyldighet att se till att dessa
              utsatta barn inte missgynnas av nuvarande preskriptionsregler.
            </seg>
            <seg n="6eab443b">
              Slutligen, herr talman, bör det nämnas att Sverige med antagandet
              av denna lag gör ett avsteg från förbudet mot retroaktiv strafflagstillämpning.
              Lagen träder i kraft den 1 juli 2010 och kommer då även att innefatta
              brott som begåtts innan de nya reglerna trätt i kraft. Några remissinstanser
              har kritiserat detta. Men baserat på brottens allvarliga natur
              och på våra internationella åtaganden i enlighet med Romstadgan
              anser regeringen att dessa skäl bör väga över, till fördel för
              att retroaktiv strafftilllämpning kan användas för just dessa
              särdeles allvarliga brott.
            </seg>
          </u>
          <note n="b2c1149d">
            Därmed, herr talman, yrkar jag bifall till utskottets förslag
            i betänkandet.
          </note>
          <note n="57eefb83">
            Överläggningen var härmed avslutad.
          </note>
          <note n="e81d9df3">
            8 § Mäns våld mot kvinnor, hedersrelaterat våld och förtryck
            samt våld i samkönade relationer
          </note>
          <note n="be79bb90">
            Föredrogs
          </note>
          <note type="speaker" n="ad6f1806">
            Anf. 2 ELISEBEHT MARKSTRÖM (s):
          </note>
          <u who="elisebeht_markstrom_9b2ef8" xml:id="i-f028d09630879010-0" n="ce46216e">
            <seg n="808920c4">
              Herr talman! Riksdagens mål är att mäns våld mot kvinnor ska
              upphöra. Arbetet med att öka kunskapen, förbättra insatserna,
              öka tryggheten och minska våldet mot kvinnor har pågått i en lång
              rad år och har fortsatt också den här mandatperioden.
            </seg>
            <seg n="362f48c8">
              För brottsoffren sker förbättringar i takt med att kunskapen
              på detta särskilda kompetensområde ökar. En rad uppdrag ligger
              ute på myndigheterna, där många arbetar för att de som drabbats
              ska få ett gott bemötande och sina rättigheter tillgodosedda.
              Detta är sannolikt ett arbete som aldrig kommer att betraktas
              som färdigt; det finns hela tiden sådant som kan göras bättre,
              särskilt i takt med att kunskapen ökar och omfattar fler och fler.
            </seg>
            <seg n="8ddd50ce">
              Arbetet har hittills i mångt och mycket fokuserat på att värna
              brottsoffren, av naturliga och alldeles nödvändiga skäl. Jag vill
              dock peka på att nästa steg måste vara att ta sig an frågan om
              att förhindra att män slår. Annars riskerar vi att stora resurser
              satsas efter det att brott har begåtts, utan några långsiktiga
              effekter och med risk att riksdagens mål att mäns våld mot kvinnor
              ska upphöra faktiskt inte kommer att nås.
            </seg>
            <seg n="725f119c">
              Vi anser att professionella samtalsmottagningar för män behöver
              finnas runt om i hela landet. Erfarenheter visar att sådana mottagningar
              förebygger ytterligare våld och ökar tryggheten för kvinnor och
              barn. För män som den vägen ges möjlighet att bearbeta sin våldsamhet
              och finna nya sätt att utan våld hantera livet är det förstås
              också av mycket stort värde. Vi föreslår att regeringen engagerar
              sig och tar initiativ i denna fråga.
            </seg>
            <seg n="e7008a35">
              Vi anser också att barnahus ska finnas i alla län och att målgruppen
              ska vara barn som har utsatts för brott eller misstänks vara utsatta
              för brott och barn som bevittnat våld mellan närstående. Där barnahus
              inte finns ska de nya nationella riktlinjerna för samverkan mellan
              berörda myndigheter användas. Regering och riksdag borde stimulera
              fram fler barnahus och mottagningar för män och inte bara i största
              allmänhet uttala sig positivt. Det krävs ledarskap för att nå
              den utveckling man säger sig vilja se. Vi ser inte det ledarskapet
              i dag.
            </seg>
            <seg n="f3121eba">
              Herr talman! Den socialdemokratiska regeringen tillsatte sommaren
              2006 den så kallade Stalkningsutredningen. År 2008 lämnades utredningsförslagen
              över till regeringen. I utredningen behandlas förslag om förbättrade
              möjligheter för att skydda personer som har utsatts för hot och
              förföljelse. Våld i nära relationer har ofta inslag av just hot
              och förföljelse. Det finns förbättringar att göra, särskilt vad
              gäller att förhindra överträdelser av besöksförbudet.
            </seg>
            <seg n="b4b4e847">
              Det hade verkligen varit bra om regeringen hade jobbat på och
              kommit med förslag till riksdagen. Ännu har vi inte sett något
              resultat. Det senaste beskedet är att det planeras för en lagrådsremiss
              under våren, det vill säga: Det lär sannolikt inte komma någon
              proposition under hela denna mandatperiod. Fyra år har gått, utredningen
              finns och ligger klar, och regeringen har slumrat hela denna tid.
              Det är beklagligt.
            </seg>
            <seg n="4ca7dc2d">
              Herr talman! Under föregående mandatperiod stärktes skyddet för
              barn som bevittnat våld. Socialtjänstens stöd för barnen förtydligades,
              och barn som bevittnat våld i nära relationer fick rätt till skadestånd.
              Vi menar att det finns skäl att gå vidare och ytterligare stärka
              barns ställning. Barn är särskilt utsatta när de lever i en familj
              där det förekommer våld. Detta finns det god kunskap om i dag,
              inte minst bland dem som arbetar med barn professionellt och också
              i hela frivilligrörelsen.
            </seg>
            <seg n="96c5ae4a">
              Det kom ett brev till utskottets ledamöter strax före jul. Avsändare
              var Sveriges Kvinno- och Tjejjourers Riksförbund, SKR, Brottsofferjourernas
              Riksförbund och Hopp, Riksorganisationen mot sexuella övergrepp.
              Brevet innehöll information om en Synovateundersökning som de
              hade låtit göra under våren 2009. I undersökningen hade man ställt
              tre frågor, och den som är mest aktuell för oss i denna debatt
              är frågan där svaret visar att 73 procent av svenska folket, alltså
              närmare tre av fyra, anser att barn som bevittnat våld mot närstående
              ska betraktas som brottsoffer. Så vad väntar ni på?
            </seg>
            <seg n="71587fbe">
              Det var dessutom så att borgerliga väljare i ännu högre utsträckning
              ansåg att det borde vara så att barn som har bevittnat våld ska
              komma att betraktas som brottsoffer. Det är alltså bara 17 procent
              som anser att den nuvarande ordningen där barn endast betraktas
              som vittnen är bra, medan 73 procent anser att detta borde förändras.
            </seg>
            <seg n="e59b65aa">
              I brevet stod också att nästan 40 procent av ansökningarna om
              skadestånd till just barn som bevittnat våld hade avslagits av
              Brottsoffermyndigheten på grund av att det brister i förundersökningar
              och i efterföljande dom. Det saknades helt enkelt uppgifter om
              barnen, en bild som bekräftas av Rädda Barnen i ett flertal undersökningar
              och som vi i utskottet också känner igen ifrån Brottsoffermyndighetens
              egen redovisning.
            </seg>
            <seg n="b720dd97">
              De tre organisationerna hade även bifogat den film jag nu håller
              upp. Den heter Jag sa att jag hade en mardröm och är en animerad
              film om det våld som fem små barn tvingats bevittna och hur de
              kunde bearbeta sina upplevelser just genom att få berätta. Den
              visar oss att också mycket små barn påverkas den yngsta i filmen
              är en liten flicka på tre och ett halvt år som mycket klart och
              tydligt berättar vad hon har varit med om och om sina strategier
              för att undkomma våldet.
            </seg>
            <seg n="687bdd5b">
              Brevet från dessa tre organisationer Boj, SKR och Hopp var naturligtvis
              avsett för att påverka partierna att ta ställning och stödja kravet
              på att utreda hur barns rättsliga ställning kan förbättras. Från
              oppositionen anser vi som sagt att det är hög tid att gå från
              ord till handling, och vi har därför för tredje året i rad begärt
              att frågan om barns rättsliga ställning ska utredas. Vi har inte
              sagt hur det ska vara, men vi har sagt att det bör utredas. För
              tredje gången i rad motsätter sig alliansen en sådan utredning,
              trots att partierna drev frågan aktivt under hela förra mandatperioden.
              Det är beklagligt, och det vittnar om att man ska ta borgerliga
              partiers krav i opposition med en mycket stor nypa salt. I majoritetsställning
              kommer de nämligen inte att förverkligas, i varje fall inte på
              denna punkt.
            </seg>
            <seg n="95f59cbc">
              Vad jag förstår är dock alliansen inte alldeles enig. Jag läste
              en intervju med Kristdemokraternas partiledare i en tidning som
              heter Brottsoffer där han fick frågan om detta med barn som bevittnat
              våld. Vad sade han då? Jo, han berättade att hans parti arbetar
              för en förändring men att han tyvärr inte har fått de andra partierna
              med sig. Så kan det naturligtvis vara i en allians. Det förstår
              jag.
            </seg>
            <seg n="8af25d7b">
              Då är det alltså Centern, Folkpartiet och Moderaterna som bromsar,
              om man ska tro Hägglund. Men, herr talman, det hindrar ju inte
              att Kristdemokraterna i dag stöder vår reservation nr 12, som
              jag nu yrkar bifall till. Övriga reservationer från Socialdemokraterna
              står jag bakom, men jag avstår för tids vinnande att yrka bifall
              till fler.
            </seg>
          </u>
          <note n="f267589f">
            I detta anförande instämde Kerstin Haglö och Margareta Persson
            (båda s).
          </note>
          <note type="speaker" n="1f156ca4">
            Anf. 3 MEHMET KAPLAN (mp):
          </note>
          <u who="mehmet_kaplan_727649" xml:id="i-0b65fe22f8b2a34c-0" n="c97136f5">
            <seg n="2faf800d">
              Herr talman! Jag vill börja med att yrka bifall till en av de
              gemensamma reservationer vi har. Vi står naturligtvis bakom alla
              våra reservationer, men det är reservation nr 16, Myndighetssamverkan,
              jag yrkar bifall till. Det är också delvis detta jag kommer att
              prata om.
            </seg>
            <seg n="d9fc32bb">
              I handlingsplanen för att bekämpa mäns våld mot kvinnor, hedersrelaterat
              våld samt våld i samkönade relationer avsatte den förra, socialdemokratiska
              regeringen med stöd från Miljöpartiet och Vänsterpartiet medel
              för att utveckla lokal samverkan för kvinnofrid.
            </seg>
            <seg n="f3645809">
              Min utgångspunkt är detta. Vi är naturligtvis måna om att en
              utvärdering av denna satsning och även senare satsningar från
              den nuvarande regeringen görs för att se hur samverkan mellan
              myndigheter lokalt kan utvecklas och förbättras.
            </seg>
            <seg n="4e21252d">
              Bra exempel på myndighetssamverkan finns i vissa kommuner, men
              de verkar väldigt isolerade. Det inhyses till exempel i ett och
              samma hus verksamheter för polis och åklagare, sjukvård, kriscentrum
              för kvinnor och barn, kriscentrum för män i vissa av de samverkande
              delarna. Men som sagt, isolerade verkar de vara. Vi undrar varför
              de här erfarenheterna inte sprids till resten av landet.
            </seg>
            <seg n="893ddbad">
              I kvinnofridspropositionen, som kom 1998, fastslogs att centrala
              myndigheter som Riksåklagaren, Rikspolisstyrelsen, Brottsförebyggande
              rådet, Socialstyrelsen och så vidare måste samverka för att motverka
              mäns våld mot kvinnor på alla nivåer i samhället. Där är vi naturligtvis
              överens. Problemet är att olika utredningar efter detta visat
              på en del bekymmersamma förhållanden. I till exempel utredningen
              Slag i luften (SOU 2004:121) görs en genomgång av hur kvinnofridsuppdragen
              verkställs och konstateras att myndigheterna i mångt och mycket
              inte verkställt det uppdrag som de haft.
            </seg>
            <seg n="1c848f3a">
              I kvinnofridsuppdraget om samverkan poängterades det att ambitionen
              var att olika samverkansformer vidmakthålls. Utredningen konstaterade
              dock att många av samverkanssatsningarna har haft karaktären av
              kortsiktiga projekt. Pengar som till exempel den här regeringen
              har avsatt, 6 miljoner kronor, verkar ha ett bästföredatum. När
              de tar slut tar också samverkan slut, och det är synd, tycker
              vi.
            </seg>
            <seg n="0fd5970a">
              I utredningen Slag i luften konstateras att de samverkande myndigheter
              som granskats sällan har en preventiv inriktning. Insatser som
              görs sätts i stället in efter det att mannen redan har utövat
              våld mot kvinnan eller mot barnet. Vi anser att myndighetssamverkan
              är en oerhört central del av arbetet med mäns våld mot kvinnor
              och barn. Vi behöver ett samhälle som tar ansvar för de samhällsproblem
              som mäns våld mot kvinnor utgör.
            </seg>
            <seg n="5f8a46ce">
              En viktig part i denna myndighetssamverkan är naturligtvis polisen.
              För att stärka rättssäkerheten och förebygga kvinnors känsla av
              utsatthet när de väljer att polisanmäla det är nämligen ett val
              många gör, men tyvärr är mörkertalet väldigt stort krävs när det
              gäller våldsbrott eller ett sexualbrott begånget av en man att
              polisen vidareutvecklar utbildningarna och insatserna för att
              öka kompetensen och kunskapen om mäns våld mot kvinnor.
            </seg>
            <seg n="0974614a">
              Rikspolischefen aviserade under förra året, vilket är välkommet,
              att polisen kraftsamlar för att bekämpa mäns våld mot kvinnor.
              Ett antal mycket viktiga insatser ska göras eller har påbörjats.
              Bland annat satsas det på ökad kompetens inom varje polismyndighet
              i fråga om våld i nära relationer. Den nuvarande regeringens avsikt
              att genomföra detta intensifierade arbete är naturligtvis välkommen.
              Men vi vill också se ökade satsningar på utbildningar och kompetensutveckling
              inom polisväsendet i förståelsen för könsmaktsfrågor. Det var
              glädjande för alla oss som jobbar med de här frågorna när en regeringsföreträdare
              lyfte upp frågan och nämnde, vad jag förstår för första gången,
              att förståelsen för könsmaktsfrågor är en viktig del för att kunna
              angripa problemets rot.
            </seg>
            <seg n="17b0d75f">
              När det gäller en annan part, viktig för myndighetssamverkan,
              som inte är en myndighet men ändock viktig för förståelsen, är
              de kriscentrum för män som finns. Det behövs i dag fler kriscentrum
              för män som söker sig ur ett emotionellt destruktivt och aggressivt
              beteende. När man talade om det här för några år sedan var det
              säkert många som log, men i dag vet vi att problemet med män som
              slår inte bara handlar om våldet i sig utan hur mannen hanterar
              det destruktiva beteendet. Dessa män som söker hjälp bör ges ökat
              stöd. Det finns organisationer av olika slag som jobbar för detta.
              Riksorganisationen Sveriges professionella kriscentra för män,
              som bildades för drygt tio år sedan, samlar kriscentrum som har
              professionella behandlare och rådgivare anställda. Vi menar att
              det här är en oerhört viktig del, en part för att kunna hantera
              frågan och problemen.
            </seg>
            <seg n="1e9fb124">
              Det finns en annan part som är viktig som alla känner väl till
              men som tyvärr, lite beroende på politiska förhållanden, verkar
              få mer eller mindre stöd, och det är kvinnojourerna. Kvinnojourer
              spelar en central roll i arbetet med mäns våld mot kvinnor. På
              frivillig basis utför de ett fantastiskt arbete för att stödja
              kvinnor i deras utsatthet.
            </seg>
            <seg n="7b9f6dca">
              Socialstyrelsens utredningar visar att trots att kommunernas
              socialtjänster har det yttersta ansvaret för våldsutsatta kvinnor
              och barn lämnas det ofta över på kvinnojourer. Man låter dem som
              bäst kan frågan sköta det. Detta har problematiserat situationen
              för ett flertal kvinnojourer, och de statliga utvecklingsmedel
              som finns är svåra att nå då kommunerna har en njugg inställning.
              I det följande kan man konstatera vad som har hänt med de kvinnojourer
              som inte har fått det stöd som behövs för att bedriva en verksamhet
              som egentligen kommunen har ett ansvar för.
            </seg>
            <seg n="69ac1086">
              Enligt Socialstyrelsen kostar mäns våld mot kvinnor samhället
              kanske 34 miljarder kronor per år. I detta har man inte räknat
              in våldets långsiktiga effekter för den enskilda kvinnan och hennes
              barn. Enligt Socialstyrelsen skulle dessa kostnader vara mycket
              omfattande och uppgå till det tiodubbla per år om man räknade
              med alla delar.
            </seg>
            <seg n="28656854">
              Inom vissa kvinnojourer som vi har varit i kontakt med finns
              det en förtvivlan över bristen på intresse bland lokala politiker
              att prioritera frågan om mäns våld mot kvinnor och barn. Därför
              måste vi från rikshåll, både partierna men också regeringen, visa
              att detta är viktigt. Hittills verkar våra lokala politiker inte
              ha tagit detta på allvar på det sätt som bör göras.
            </seg>
            <seg n="093058bf">
              Kvinnojourerna vill att deras kunskap om våldet mot kvinnor och
              barn ska ses som en tillgång för kommunerna. Som jag sade i början
              verkar en del kommuner ha förstått detta, men så är inte fallet
              överallt.
            </seg>
            <seg n="796c087b">
              Däremot uttrycker flera av de kvinnojourer som vi har varit i
              kontakt med en projekttrötthet. Mycket av deras tid går till att
              säkra framtida medel, ekonomiska resurser, till den befintliga
              verksamheten. Så får det inte vara om vi menar allvar med vårt
              arbete med mäns våld mot kvinnor och barn.
            </seg>
            <seg n="5a19b1d5">
              Det är uppenbart att det på rikspolitisk nivå är fördelaktigt
              för politiker att diskutera mäns våld mot kvinnor. Därför använder
              en del väldigt stora ord, särskilt när man är i opposition. På
              detta plan kan man till och med säga att det är en politiskt korrekt
              fråga. Däremot händer det någonting ju närmare våldet man kommer.
              De pengar som anslås från regeringen och som tilldelas av Socialstyrelsen
              och länsstyrelserna når ibland inte fram till kvinnojourernas
              verksamhet.
            </seg>
            <seg n="73ddd1e9">
              Det finns flera orsaker. Det största problemet, som jag tog upp
              tidigare, handlar i grunden om att kommunerna inte riktigt har
              de rätta prioriteringarna inom det här området. Miljöpartiet har
              tidigare lyft fram frågan om att ytterligare institutionalisera
              arbetet med mäns våld mot kvinnor.
            </seg>
            <seg n="5156fd52">
              Vad regeringen skulle kunna göra är att se till att bidragen
              till de lokala kvinnojourernas ska ges i förhållande till invånarantal
              i den kommun där kvinnojouren finns. För det fall kvinnojourens
              verksamhet täcker ett område som sträcker sig utanför kommunen
              ska även det kunna räknas in i pengastödet. Formerna för att söka
              dessa statliga bidrag bör automatiseras så långt möjligt för att
              kvinnojourerna ska kunna lägga energi på det långsiktiga arbetet
              och inte bara på att söka pengar.
            </seg>
            <seg n="68338513">
              När vi samlar de här delarna för de olika parterna måste jag
              lyfta fram att det inte bara handlar om myndigheterna. Förvisso
              är det myndigheterna och vi som kan berätta hur vi vill att de
              ska jobba, men de ideella organisationerna är en mycket viktig
              del. När jag yrkade bifall just till myndighetssamverkan var det
              för att understryka att det inte bara handlar om myndigheterna
              utom om ett bredare perspektiv. Det är så jag tror att vi kan
              komma till rätta med problemet, som förvisso kanske inte behöver
              ha ökat bara för att anmälningarna har ökat. Det ser vi också
              statistik på. Men problemet är minst lika aktuellt i dag som det
              var för 10, 15, 20 år sedan, då vi kanske inte ens pratade om
              könsmaktsfrågor.
            </seg>
          </u>
          <note type="speaker" n="32aadea1">
            Anf. 4 INGE GARSTEDT (m):
          </note>
          <u who="inge_garstedt_61f29b" xml:id="i-8436093167e0073e-0" n="ed5eaa9f">
            <seg n="80d30997">
              Herr talman! Jag vill börja med att yrka bifall till utskottets
              förslag och avslag på de yrkanden som har framställts i kammaren.
            </seg>
            <seg n="44c4b19a">
              Till dem som har möjlighet att se det här på tv jag tror att
              sändningen kör i gång precis nu vill jag säga att det vi diskuterar
              är motioner som gäller mäns våld mot kvinnor, och det har inkommit
              ett stort antal sådana.
            </seg>
            <seg n="e6e2cf53">
              I många av de här frågorna finns det en stor samstämmighet mellan
              de olika partierna, i vissa frågor faktiskt också mellan oppositionen
              och majoriteten. Men vad jag vill konstatera från talarstolen
              är att vad alliansen har gjort är att man har gått från ord till
              handling. Den här kammaren har tidigare diskuterat och regeringen
              har antagit en handlingsplan med väldigt konkreta åtgärder för
              att angripa detta oerhört svåra, dolda samhällsproblem, nämligen
              det våld som sker i familjer och på olika håll mot kvinnor och
              där barn också är involverade.
            </seg>
            <seg n="ac4d1b57">
              Handlingsplanen innebär ett ökat skydd och stöd till de våldsutsatta,
              ett starkt förebyggande arbete. Det innebär stärkt kvalitet och
              rättvisa och effektivitet i rättsväsendet. Det handlar om utveckling
              av insatser riktade mot våldsutövarna för att förebygga våldet.
              Det innebär en ökad samverkan och en ökad kunskap. Av handlingsplanen
              följer också att det ska ske en ständig utvärdering på olika sätt
              på myndigheterna.
            </seg>
            <seg n="c07fb212">
              Förutsättningen för att på ett effektivt sätt angripa våld mot
              kvinnor är ett väl fungerande rättsväsen. Vi har aldrig haft så
              många personer, så många poliser i det här landet, som kan utreda
              de här brotten som vi har nu när vi under året kommer att ha över
              20 000 poliser.
            </seg>
            <seg n="64eaeaee">
              De konkreta åtgärderna tar sig väldigt många uttryck, men ibland
              fungerar de inte så där oerhört väl. I min hemkommun Malmö har
              man ett bra kvinnofridsarbete, men det är inte så länge sedan
              som vi kunde läsa i tidningarna om hur en flicka med funktionshinder
              hade sålts av andra unga flickor. Skolan och andra hade slagit
              larm flera gånger till de sociala myndigheterna utan att man gjorde
              någonting. Så får det naturligtvis inte fungera.
            </seg>
            <seg n="2a8cb9d5">
              När det gäller motionen om barn som har blivit vittne till våld
              har dessa barn i dag brottsofferstatus. De får ersättning. Problemet
              är att vad Socialdemokraterna i dag hävdar är att man vill göra
              barnen till målsägare. Det är en uppfattning som åtminstone Socialdemokraternas
              gruppledare inte tidigare haft, utan man har varit överens om
              att barnen ska ha brottsofferstatus.
            </seg>
            <seg n="2f1cc4a9">
              Däremot finns det brister i hur man från polisens sida tar upp
              fall där barn har bevittnat våld. Det gäller polisanmälningar,
              det gäller polisutredningar och det gäller åklagarnas förundersökningar.
              Detta har på olika sätt påpekats. Där förväntar sig regeringen
              att det sker förändringar, att man i alla fall där det är aktuellt
              uppmärksammar barn som har bevittnat våld så att de kommer med,
              så att de nämns, så att de därmed också får sin självklara rätt
              till skadestånd, men framför allt att de får sin självklara rätt
              till hjälp och stöd. Vi vet att vad barn som har varit utsatta
              för våld behöver är hjälp att bearbeta det.
            </seg>
            <seg n="12ac9ce8">
              Jag liksom väldigt många andra har naturligtvis träffat barn
              som har vuxit upp och som i dag är vuxna människor, och vad de
              har upplevt sätter spår. Någonting som man aldrig kommer ifrån
              är hjälplösheten att se när pappa slår mamma.
            </seg>
            <seg n="583621f1">
              När det sedan gäller mäns våld mot kvinnor har vi alla ett oerhört
              stort moraliskt ansvar. Våldet finns runt omkring oss. Det utövas
              av personer som vi känner, som vi kanske respekterar, och vi vill
              inte se det. Eftersom vi inte vill se det, gör vi heller ingenting
              åt det. Det fanns väldigt länge en vanföreställning att det här
              våldet utövades av personer som hade det sämre i samhället. I
              dag vet vi att det utövas rakt igenom samhället. Det har dömts
              personer högt upp i försvarshierarkin. Just nu finns en diskussion
              om en polis, före detta polischef. Överallt finns det, och det
              är vårt ansvar att på olika sätt se till att det här inte kan
              fortsätta.
            </seg>
            <seg n="3a72bdc7">
              När det gäller ett långsiktigt förebyggande arbete finns det
              någonting som är viktigare än allting annat, och det är i första
              hand familjerna. Huvuddelen av familjerna i Sverige är väl fungerande
              familjer, och då är det självklart att barn där lär sig att man
              inte utövar våld mot någon av det andra könet. Men skolan spelar
              också en stor roll i det här sammanhanget. I många ämnen diskuterar
              man, och ska självklart diskutera, förhållningssätt till varandra.
              Då gäller det att vara oerhört tydlig, men inte bara med att man
              inte ska utöva våld utan också att man ska ingripa där våldet
              finns eller där man tror att våldet finns.
            </seg>
            <seg n="64280303">
              Just nu har det presenterats en stor utredning om hur skolorna
              behandlar mobbning. Då kan vi säga att det är en skolfråga. Ja,
              det är det kanske isolerat, men det är också en fråga om pojkars
              våld mot flickor och om den vokabulär, de ord som används i skolan.
              Det finns ingen i den här kammaren som skulle acceptera att bli
              tilltalad med könsord i en debatt eller en diskussion oss emellan.
              Men det är det som våra elever i skolan möter varje dag. Det är
              det som lärarna möter varje dag. Och samhället har bara tittat
              på. Det här är en grogrund för det som sedan utvecklas.
            </seg>
            <seg n="f4749522">
              Människor som kommer till vårt land för att de flyr från ett
              annat kommer till ett samhälle med familjebildning och utveckling
              som ligger kanske ett hundratal år framme. Det är viktigt att
              vi ger människor som kommer till vårt land kunskap om vad som
              accepteras och inte accepteras. När man kommer hit ska man veta
              vad som är ens rättigheter, men det är också viktigt att man vet
              vad som är ens skyldigheter och vad som ligger helt utanför den
              svenska acceptansnivån. Här kommer det hedersrelaterade våldet
              in, som Ulrika Karlsson ska tala om senare.
            </seg>
            <seg n="c4155453">
              Det är viktigt att poängtera att vi på inget sätt accepterar
              våld mot kvinnor eller våld i samkönade relationer. Det är vårt
              moraliska ansvar att vid varje tillfälle som detta uppkommer arbeta
              mot det.
            </seg>
            <seg n="ee0bec87">
              Från talarstolen nämndes också den utredning om stalking som
              har lämnats. Här har regeringen verkligen gjort något. En utredning
              har gjorts, och det är överlämnat som lagrådsremiss.
            </seg>
            <seg n="1bb29e2b">
              Vad gäller kammaren och oss som sitter här är det viktigt att
              den lagstiftning som vi lämnar ifrån oss i olika sammanhang fungerar
              så väl som möjligt. Ingen lagstiftning blir dock helt korrekt
              från början, tyvärr. Dessutom utvecklas samhället, och därför
              är utvärderingarna viktiga.
            </seg>
            <seg n="35336e7b">
              Lagstiftningen är på väg; den kommer precis som lagstiftning
              och översyn av en rad regler på detta område.
            </seg>
            <seg n="e25b2af5">
              Det är viktigt, herr talman, när det gäller mäns våld mot kvinnor
              och våld i samkönade relationer att vi på olika sätt hjälps åt,
              är uppmärksamma och gör något när vi ser våldets fula tryne.
            </seg>
          </u>
          <note type="speaker" n="ca21a84b">
            Anf. 5 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-1" n="ce46216e">
            <seg n="f7b4791e">
              Herr talman! Det var klara besked från Inge Garstedt vad gäller
              barn som bevittnar våld: Vi ska inte utreda. Det räcker att barn
              har rätt till skadestånd. Visserligen finns det brister i nuvarande
              ordning, men det är bra som det är.
            </seg>
            <seg n="78814d2d">
              Det var ett klart besked, Inge Garstedt, till mig, till Socialdemokraterna,
              till alla som följer frågan, till frivilligrörelsen, Brottsoffermyndigheten
              och många andra som hela tiden har hävdat att här borde det till
              en lagskärpning.
            </seg>
            <seg n="27302e40">
              Att barn som bevittnar våld har brottsofferstatus är en alldeles
              tokig missuppfattning, Inge Garstedt. Brottsoffer är över huvud
              taget ingen juridisk term, utan det är målsägande. Däremot skrev
              vi redan förra mandatperioden att barn som bevittnar våld är att
              betrakta som offer för brott, och socialtjänsten fick i uppdrag
              att skärpa sitt arbete på detta område för att hjälpa barnen.
            </seg>
            <seg n="95abd81c">
              Barn är inte att betrakta som brottsoffer; barn är att betrakta
              som vittnen, och de vittnar inte mot sina föräldrar.
            </seg>
            <seg n="77937d46">
              Vi anser att man behöver utreda om det inte borde vara straffbart
              att utsätta barn och tvinga barn att bevittna våld, vilket ju
              oftast sker i det egna hemmet. Där har dock Inge Garstedt och
              Moderaterna satt ned foten och sagt: Nej, det räcker som det är.
            </seg>
          </u>
          <note type="speaker" n="d6a3c986">
            Anf. 6 INGE GARSTEDT (m) replik:
          </note>
          <u who="inge_garstedt_61f29b" xml:id="i-8436093167e0073e-1" n="ed5eaa9f">
            <seg n="7b2e6cf9">
              Herr talman! Det är intressant att höra Elisebeht Markström.
              Det är straffbart när barn bevittnar våld. Varför? Jo, för att
              våldet är straffbart. Vad vill vi? Jo, vi vill att barn ska få
              skydd, hjälp och ersättning. Det har de möjlighet att få i dag.
              Vad är bristen? Jo, bristen är att man inte uppmärksammar barn
              när de har utsatts för att behöva se våld eller varit vittne till
              våld vi kan välja vilken term vi vill. Problemet är att barn inte
              tas upp i utredningarna. Det har man konstaterat från regeringens
              sida och krävt en förbättring. Barn ska självklart tas med i utredningarna
              så att man vet vad de har varit utsatta för.
            </seg>
            <seg n="7fd09b25">
              Ibland gör det varken till eller från att lagstifta om det finns
              brister. Man måste se till att utnyttja den lagstiftning som finns,
              och det gör man inte till fullo i dag. Om man fortsatt inte följer
              lagstiftarens intention måste det naturligtvis göras förändringar,
              men grunden är att myndigheterna ska följa lagstiftarens intention
              och inte att vi omedelbart alltid ska ropa på ny lagstiftning.
            </seg>
          </u>
          <note type="speaker" n="9370bfec">
            Anf. 7 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-2" n="ce46216e">
            <seg n="d5ca2ad1">
              Herr talman! Inge Garstedt vecklar in sig i en diskussion som
              leder fel. I en händelse där ett barn har bevittnat våld, låt
              säga där pappan misshandlar mamman eller där syskon misshandlas
              av pappan eller mamman, har straffet som utdöms inget att göra
              med att barnet har bevittnat våldet. Det har att göra med den
              kränkning och det våld som målsäganden är utsatt för. Så fungerar
              det i dag.
            </seg>
            <seg n="6d50885d">
              Vi har infört en ordning där barn kan få skadestånd när det uppmärksammas
              att de har bevittnat våld. Förra mandatperioden gjorde vi ett
              försök att flytta fram positionerna. Den lagstiftningen har gällt
              några år, men Brottsoffermyndigheten berättar att förundersökningar
              och domskäl inte ger underlag för att ge barn detta skadestånd.
              Jag vågar påstå att barn inte heller får den hjälp de har rätt
              till via socialtjänsten och kommunerna.
            </seg>
            <seg n="393635c4">
              Jag håller med om att det i första hand handlar om att skydda
              barn och ge dem hjälp och stöd att komma bort från ytterligare
              våld. Det är naturligtvis målet. Det är helt rätt, och jag håller
              med om det. Vi når dock inte det denna väg; så ser det ut i dag.
              Läs Brottsoffermyndighetens rapportering! Lyssna på Rädda Barnen,
              kvinnojourerna och alla som är engagerade! Då får Inge Garstedt
              en helt annan bild.
            </seg>
            <seg n="5fae97b3">
              Avslutningsvis konstaterar jag att Moderaterna har svängt 180
              grader vid en jämförelse med motionerna och det höga tonläget
              under förra mandatperioden. Då krävde man just denna förändring,
              men nu är det tillräckligt som det är.
            </seg>
          </u>
          <note type="speaker" n="58dab001">
            Anf. 8 INGE GARSTEDT (m) replik:
          </note>
          <u who="inge_garstedt_61f29b" xml:id="i-8436093167e0073e-2" n="ed5eaa9f">
            <seg n="c6d80384">
              Herr talman! Det är intressant att Elisebeht Markström säger
              att bristen är att barn inte finns med i förundersökningar och
              brottsundersökningar. Det är vi fullständigt överens om, och det
              har också regeringen konstaterat. Därför har man poängterat för
              såväl åklagarmyndighet som polis att det är oerhört viktigt att
              barn tas upp i förundersökningar och brottsundersökningar. Har
              man gett så klara signaler till myndigheterna förväntar man sig
              också att myndigheterna ska följa detta.
            </seg>
          </u>
          <note type="speaker" n="5431d940">
            Anf. 9 JOHAN LINANDER (c):
          </note>
          <u who="johan_linander_51610c" xml:id="i-18039022ed1f181b-0" n="99f059b6">
            <seg n="77d3cfe2">
              Herr talman! Detta betänkande om mäns våld mot kvinnor, hedersrelaterat
              våld och förtryck samt våld i samkönade relationer behandlar 83
              motionsyrkanden. Det visar att det finns ett stort intresse för
              de här frågorna. Det är bra. Dock måste jag säga att de allra
              flesta motionerna redan är omhändertagna genom den nationella
              handlingsplan som vi antog hösten 2007.
            </seg>
            <seg n="565187d9">
              Det är en handlingsplan som omfattar 56 åtgärder inom 6 insatsområden,
              nämligen ökat skydd och stöd för våldsutsatta, stärkt förebyggande
              arbete, stärkt kvalitet och effektivitet i rättsväsendet, utveckling
              av insatser riktade till våldsutövare, ökad samverkan samt ökade
              kunskaper.
            </seg>
            <seg n="d2230077">
              Oppositionen är som vanligt kritisk mot det som vi i alliansen
              gör. Det kanske är deras roll. För mig är det viktigare att lyssna
              på vad man säger i den oberoende utvärdering som Brottsförebyggande
              rådet har gjort.
            </seg>
            <seg n="5f222f38">
              Brå skriver på sin hemsida under rubriken Bra start i arbetet
              med mäns våld mot kvinnor:
            </seg>
            <seg n="200cde9a">
              Över en miljard kronor har satts av för att bekämpa mäns våld
              mot kvinnor, hedersrelaterat våld och förtryck samt våld i samkönade
              relationer. En satsning som bland annat har lett till att 10 000
              anställda inom polisen har utbildats för att förbättra arbetet
              med brott i nära relationer.
            </seg>
            <seg n="6dc93baa">
              Samtidigt beklagar sig oppositionen och reserverar sig för att
              de tycker att det finns en bristande kompetens. Det känns som
              om viljan att kritisera är starkare än viljan att nå framgång.
              Vi genomför. Vi vet att ni pratade mycket under den förra mandatperioden,
              men det hände inte så mycket. Vi tycker att det är viktigare att
              faktiskt genomföra saker för att förbättra situationen. Det är
              därför den nationella handlingsplanen är så viktig. I Sverige
              arbetar nu myndigheter och andra utifrån den.
            </seg>
            <seg n="d88475c3">
              Är vi då nöjda med dagens situation? Absolut inte! Varje kvinna
              som misshandlas, varje kvinna eller man, pojke eller flicka som
              utsätts för hedersrelaterat våld och förtryck och varje man eller
              kvinna som utsätts för våld i en samkönad relation är en för mycket.
              Denna inställning gör att vi i Centerpartiet inte kan ha någon
              annan vision än en nollvision. Vi kan inte säga att det är lagom
              med 50 misshandlade kvinnor per år. Vi kan inte säga att det är
              lagom med 500 eller 5 000 misshandlade kvinnor; det är lagom med
              noll.
            </seg>
            <seg n="3362bb61">
              Jag tror inte att vi når fram till en nollvision. Det är precis
              som i trafiken. Vi har en nollvision, men att det aldrig skulle
              hända en dödsolycka på vägarna tror vi kanske inte riktigt, även
              om vi ska arbeta för det. Varje misshandelsfall är ett för mycket
              och det är den inställning som vi måste ha i vårt fortsatta arbete.
            </seg>
            <seg n="bf8c30d7">
              Herr talman! Stalkningsutredningen är en viktig utredning och
              jag ser fortfarande fram emot de lagändringar som vi ska göra
              utifrån denna utredning. Redan tidigt under förra mandatperioden
              yrkade Centerpartiet på att den som har överträtt sitt besöksförbud
              ska kunna övervakas elektroniskt, det vill säga med fotboja, för
              att förhindra ytterligare förföljelse. Det är ett av förslagen
              i Stalkningsutredningen .
            </seg>
            <seg n="4aded7b7">
              Det finns många män som blivit belagda med besöksförbud som är
              ångerfulla och aldrig någonsin överträder besöksförbudet. Dessa
              män är inte något större problem och för deras skull behövs det
              ingen lagändring.
            </seg>
            <seg n="0f22ba60">
              Men det finns män som reagerar precis tvärtom. När ett besöksförbud
              meddelats bryr de sig över huvud taget inte om att det finns.
              Deras enda mål är att hämnas och misshandla eller, ännu värre,
              slå ihjäl kvinnan som vågade anmäla honom.
            </seg>
            <seg n="0bb7a221">
              Centerpartiet står fast vid att besöksförbud ska kunna kombineras
              med elektronisk övervakning. De män, eller i vissa fall kvinnor,
              som systematiskt förföljer en annan person får helt enkelt finna
              sig i att få en fotboja och att det registreras hur de rör sig
              inom ett visst område.
            </seg>
            <seg n="e281ab8f">
              När det sedan gäller frågan om sexualbrott och samtycke, vilket
              till en liten del tas upp i betänkandet, kan jag inte låta bli
              att säga något om det. Det är något som vi har debatterat i många
              år. Redan när den förra socialdemokratiska regeringen lade fram
              propositionen om en ny sexualbrottslag 2005 yrkade vi i Centerpartiet
              på att sexualbrottslagstiftningen måste ha sin utgångspunkt i
              att det finns ett samtycke.
            </seg>
            <seg n="2bda6edf">
              Nu har regeringen gett en särskild utredare i uppdrag att utvärdera
              tillämpningen av den nya sexualbrottslagen. Utredaren ska också
              ta ställning till om utgångspunkten i sexualbrottslagen ska vara
              tvång, som det är i dag, eller om det ska utgå från bristande
              samtycke. Detta uppdrag ska redovisas i slutet av oktober. Med
              respekt för denna utredning väljer vi i Centerpartiet att nu avvakta
              i frågan om samtyckeskrav i sexualbrottslagstiftningen, men vår
              grundläggande inställning i frågan kvarstår.
            </seg>
            <seg n="b61c1d83">
              Herr talman! Jag vill också säga något om rättigheter för barn
              som har bevittnat våld i hemmet. Den lagstiftning som den förra
              socialdemokratiska regeringen med dåvarande justitieminister nuvarande
              utskottsordföranden som inte är här i dag Thomas Bodström i spetsen
              föreslog innebar att barn som har bevittnat våld skulle få möjlighet
              att få så kallad brottsskadeersättning. När lagen debatterades
              och beslutades yrkade vi i Centerpartiet på att dessa barn inte
              bara ska ha rätt till brottsskadeersättning utan att de faktiskt
              också ska ses som brottsoffer. Det är något som Elisebeht Markström
              nu tycks ha förträngt. Det var ni som röstade nej till det förslaget
              så sent som 2006.
            </seg>
            <seg n="6464d444">
              Vi menar att barn som upplever våld i hemmet utsätts för en psykisk
              misshandel som i många fall kan vara lika allvarlig som en fysisk
              misshandel. Detta är fortfarande vår inställning.
            </seg>
            <seg n="c659a594">
              I höstas lade vi i Centerpartiet fram ytterligare förslag för
              att stärka barn som utsätts för misshandel. Vi menar att barnmisshandel
              ska vara en egen brottsrubricering i brottsbalken med ett högre
              straff än för vanlig misshandel. Att misshandla ett försvarslöst
              barn menar vi, generellt sett, är ett grövre brott än att misshandla
              en vuxen och därför ska det också rendera ett längre fängelsestraff.
            </seg>
            <seg n="3b70b45d">
              Utöver ett barnmisshandelsbrott vill vi införa ytterligare ett
              brott i brottsbalken, nämligen grov barnfridskränkning. För upprepade
              misshandelsfall och kränkningar av ett barn ska det finnas en
              samlad brottsrubricering på samma sätt som fridskränkning och
              kvinnofridskränkning som redan finns, men en grov barnfridskränkning
              ska ha ett ännu hårdare straff på straffskalan.
            </seg>
            <seg n="03a0b301">
              Som pappa till tre små barn mår jag illa när jag läser om hur
              en förälder eller styvförälder begår hemska brott mot sitt barn.
              Så sent som i går kväll kunde vi läsa om en man som under lång
              tid misshandlat sin styvson och bland annat tvingat honom att
              äta tills han kräktes och sedan äta upp det han kräkts upp.
            </seg>
            <seg n="8c3dd291">
              Jag ska inte uttala mig om något enskilt rättsfall, men jag menar
              att de fega, usla människor som systematiskt misshandlar, förnedrar
              och kränker barn ska dömas till mycket långa fängelsestraff.
            </seg>
          </u>
          <note n="85aa73e0">
            Med det, herr talman, vill jag yrka bifall till förslaget i betänkandet
            och avslag på samtliga reservationer.
          </note>
          <note type="speaker" n="61bbe83c">
            Anf. 10 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-3" n="ce46216e">
            <seg n="90467fe6">
              Herr talman! Tack för ditt anförande, Johan Linander!
            </seg>
            <seg n="51ee777f">
              I arbetet med att ta fram nationella riktlinjer för hur myndigheterna
              ska samverka när man misstänker att barn kan ha varit utsatta
              för brott skriver man i sin promemoria om behov av författningsförändringar
              när det gäller barn som har bevittnat våld:
            </seg>
            <seg n="2f43dcce">
              Denna kategori av barn har i allt väsentligt samma behov som
              de barn som själva har blivit utsatta för brott. Det ingår inte
              i Rikspolisstyrelsens och samverkansparternas uppdrag att lämna
              förslag i frågan om dessa barns juridiska status. Det låg utanför
              uppdraget.
            </seg>
            <seg n="20275ea7">
              Sedan står det, och man är väldigt tydlig, tycker jag:
            </seg>
            <seg n="5bcdcfa5">
              Diskussionerna som förts i samverkansgruppen har dock lett till
              slutsatsen att det finns ett påtagligt behov av att klarlägga
              och förbättra dessa barns ställning i den rättsliga processen.
            </seg>
            <seg n="56ef3b2b">
              Så skriver Rikspolisstyrelsen, Socialstyrelsen, åklagarna och
              rättsmedicin. Det är precis vad vi begär. Tillsätt en utredning
              som flyttar fram barns juridiska ställning! Utred den frågan!
              Vi säger inte exakt hur det ska vara. Men utred frågan, ta in
              personer som kan diskutera kring detta och som har kunskaperna
              och var beredd att göra förändringar!
            </seg>
            <seg n="d5c9b212">
              Ska jag uppfatta det som att Centerpartiet om man hade kunnat
              rösta på vårt förslag skulle ha gjort det nu?
            </seg>
          </u>
          <note type="speaker" n="8fcd6ffd">
            Anf. 11 JOHAN LINANDER (c) replik:
          </note>
          <u who="johan_linander_51610c" xml:id="i-18039022ed1f181b-1" n="99f059b6">
            <seg n="daf69287">
              Herr talman! Elisebeht Markström hänvisar till en promemoria
              som jag inte har läst. Jag kan inte svara på frågor om ett litet
              citat som jag får höra här i talarstolen.
            </seg>
            <seg n="5606945b">
              Men generellt kan jag säga att det är bra att Socialdemokraterna
              nu är självkritiska. Ni drev för ungefär tre år sedan fram en
              lagstiftning kring barn som har bevittnat våld. Lagen trädde faktiskt
              i kraft efter valet 2006. Nu tycker Socialdemokraterna att det
              är dåligt att vi inte har ändrat lagen igen under dessa tre år.
              Men om ni stiftade en så dålig lag att den måste förändras direkt
              undrar jag varför ni inte gjorde ett bättre jobb från första början.
              Elisebeht Markström som var med då också kan inte helt ha glömt
              bort att jag stod här och debatterade om att barn som bevittnar
              våld utsätts för en psykisk misshandel och därför ska ses som
              brottsoffer. Detta är Centerpartiets inställning nu, och det var
              vår inställning då. Men ni röstade mot det. Ni hade kunnat ta
              upp detta i den proposition som ni lade fram om ni hade velat.
              Men, som sagt, det är bra att ni är självkritiska.
            </seg>
          </u>
          <note type="speaker" n="1665e76d">
            Anf. 12 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-4" n="ce46216e">
            <seg n="3880ecbc">
              Herr talman! Om inte om hade funnits skulle allting naturligtvis
              se mycket annorlunda ut.
            </seg>
            <seg n="b02aba2f">
              Vi hade under den förra mandatperioden en ambition att förbättra
              situationen för barn som har bevittnat våld. Vi ville lyfta fram
              deras situation, vi ville att socialtjänsten och andra som kan
              hjälpa barnen får signaler om det enskilda barnet och att det
              finns ett behov av hjälp och stöd. Vi gjorde en reform. Vi skäms
              inte för det.
            </seg>
            <seg n="558b1e0d">
              Jag tycker att det är mer allvarligt att säga: Det är tre år
              sedan en förändring gjordes. Varför ropar ni på en förändring
              nu igen?
            </seg>
            <seg n="21b554e2">
              Men det är långa ledtider vad gäller lagstiftning. Det som vi
              säger är att man ska tillsätta en utredning, utreda frågan och
              låta den jobba. Det kan gärna vara en parlamentarisk utredning.
              Det behöver inte vara en expertutredning som den borgerliga regeringen
              älskar att hålla sig med. Ta in också barnkunnig personal och
              så vidare, sådana som faktiskt kan någonting i dessa frågor, och
              utred frågan och lyft på stenarna. Ligger det någonting i vad
              barnrättsorganisationerna och frivilligrörelsen säger, eller är
              det bara nys?
            </seg>
            <seg n="e7056082">
              Johan Linander säger att barn som bevittnar våld är utsatta för
              psykisk misshandel och därför är brottsoffer. Men det är inte
              så lagstiftningen ser ut i dag. Den tillämpas inte på det sättet.
              Det vore mycket bättre för barnens skull om vi i denna kammare
              kunde vara så pass rakryggade att vi, när vi ser att det behöver
              göras förändringar och reformer, står upp och vågar säga att det
              är dags att göra det och att vi tar reda på om det möjligtvis
              ligger någonting i den kritik som vi, och nu också Rikspolisstyrelsen,
              ger uttryck för.
            </seg>
          </u>
          <note type="speaker" n="e00a5daa">
            Anf. 13 JOHAN LINANDER (c) replik:
          </note>
          <u who="johan_linander_51610c" xml:id="i-18039022ed1f181b-2" n="99f059b6">
            <seg n="01248498">
              Herr talman! Det är klart att det ligger mycket i vad Rädda Barnen,
              Rikspolisstyrelsen och andra säger, för de säger precis det som
              Centerpartiet har sagt i flera år. Tyvärr var Socialdemokraterna
              inte med på det när vi yrkade på det under den förra mandatperioden.
            </seg>
            <seg n="fb08cb82">
              Så sent som i november 2006 trädde den lagstiftning som i dag
              gäller i kraft, det vill säga att barn som bevittnar våld inte
              är brottsoffer utan bara har rätt till brottsskadeersättning.
              Så sent som i oktober 2007, alltså mindre än ett år senare, yrkade
              Socialdemokraterna på motsatsen. Då kan man ställa sig frågan:
              Varför gjorde ni inte mer när ni själva satt i regeringsställning?
            </seg>
            <seg n="6125c826">
              Elisebeht Markström anklagade alliansen för att ha sagt en sak
              i opposition och sedan göra en annan sak i regeringsställning.
              Ja, det är ingen större skillnad mellan oss. Ni gjorde en sak
              i regeringsställning och tycker en annan sak i opposition. Det
              är kanske politikens regler som är sådana.
            </seg>
            <seg n="61ee0ab7">
              Jag ska säga något om den nuvarande lagstiftningen. Misshandelsbrottet
              i dag innefattar inte bara fysisk misshandel. En person skulle
              kunna bli dömd för psykisk misshandel också. Egentligen finns
              denna lagstiftning, men det är alldeles korrekt att den inte tillämpas
              på det sättet.
            </seg>
            <seg n="6bd555d5">
              Det behövs givetvis en utredning som ska se över detta. Men vår
              målsättning är klar: Den lagstiftning som finns ska förbättras
              när det gäller barnmisshandelsbrott så att man tydliggör att även
              psykisk misshandel av barn ska ses som barnmisshandel. Då skulle
              vi lösa detta.
            </seg>
            <seg n="c70458b1">
              Jag vill hellre se en bredare utredning där detta tas med men
              där hela frågan om ett nytt barnmisshandelsbrott och grov barnfridskränkning
              tas upp. Jag vill inte att det ska vara en sådan smal utredning
              som Socialdemokraterna och oppositionen här i dag yrkar på.
            </seg>
          </u>
          <note type="speaker" n="006fbb71">
            Anf. 14 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-ee35176fc76ca85e-0" n="68556566">
            <seg n="e0cc122c">
              Herr talman! En kvinna blir misshandlad av sin make vid tre tillfällen
              under en tidsperiod om ett halvt år. Mannen tilldelade henne vid
              det första tillfället ett knytnävsslag mot ansiktet som ledde
              till en näsbensfraktur. Vid det andra tillfället gav han ett kraftigt
              slag med öppen hand mot hennes ena öra, vilket medförde bland
              annat en perforerad trumhinna. Vid det tredje tillfället slog
              han henne med en porslinsskål, vilket medförde en sårskada.
            </seg>
            <seg n="c577c926">
              En annan kvinna blev under två och ett halvt år misshandlad vid
              ett stort antal tillfällen av sin sambo som tog strupgrepp på
              henne, dunkade hennes huvud mot en vägg, mot ett köksskåp och
              mot en sänggavel, sparkade henne i ryggen och slog henne med ett
              hundkoppel. Mannen hotade också att döda henne och hennes föräldrar
              och syskon.
            </seg>
            <seg n="b670ba56">
              Detta är två exempel från Brottsoffermyndighetens referatsamling.
            </seg>
            <seg n="cba427f5">
              Herr talman! Många kvinnor som till slut sökt hjälp har mött
              okunskap och fördomar. Ofta får de frågan: Varför lämnar du inte
              mannen?
            </seg>
            <seg n="bcf63228">
              Att söka förklaringar till våldet hos kvinnan eller lägga ansvaret
              på henne genom frågan varför hon inte lämnar mannen bygger på
              både okunskap och fördomar.
            </seg>
            <seg n="928ef7d0">
              Inom kriminologin finns det etablerade uttrycket blaming the
              victim, vilket tydligt visar sig gällande våld mot kvinnor i nära
              relationer. Vid vilka andra brott än våldsbrott och sexualbrott
              mot kvinnor brukar samhället söka orsaken hos offren?
            </seg>
            <seg n="beabb05c">
              Rädslan för värre våld, konsekvenserna för barnen och rädslan
              för att bli mördad av mannen är faktorer som gör att många kvinnor
              inte vågar lämna sitt förhållande. Undersökningar visar också
              att i de fall som kvinnor gör det är det extra farligt. Det är
              då som de utsätts för verkliga risker att bli mördade och blir
              också i många fall mördade därför att det då förekommer separationsproblem
              för maken och han blir svartsjuk och så vidare.
            </seg>
            <seg n="c09598aa">
              Hur kan då samhället kräva att ansvaret ska läggas på kvinnan
              att lämna mannen när samhället så ofta misslyckas med att hjälpa
              henne?
            </seg>
            <seg n="2bdcdb9f">
              Det krävs inom rättsväsendet och hos alla sociala myndigheter
              och sjukvården ständiga utbildningsinsatser om hur våldsprocessen
              ser ut så att man kan ta fram ordentliga handlingsprogram. Därför
              är det skönt att vi nu har denna nationella handlingsplanen om
              mäns våld mot kvinnor.
            </seg>
            <seg n="ff6c327a">
              I arbetet med att bekämpa våldet måste man också titta på särskilt
              utsatta grupper. Det är invandrade kvinnor, kvinnor med psykiska
              problem och kvinnor med missbruksproblem. De är ofta hårt utsatta.
            </seg>
            <seg n="5cc7b547">
              Herr talman! Vi måste i opinionsarbetet en gång för alla slå
              fast att hot, misshandel, ofredande, våldtäkt och kvinnofridskränkning
              är brott som samhället ser allvarligt på och att det aldrig är
              kvinnans eget fel att mannen utsätter henne för övergrepp.
            </seg>
            <seg n="804e6ac0">
              Jag vill säga ett par ord om våldet mellan samkönade partner
              som också lyfts fram i denna nationella handlingsplan. Det kan
              följa precis samma mönster som i ett heterosexuellt förhållande.
            </seg>
            <seg n="92af238a">
              Men det finns också en rädsla hos många i samkönade parrelationer
              för att möta förakt och oförståelse från omgivningen på grund
              av den sexuella läggningen. Det gör att många ofta drar sig för
              att göra en polisanmälan. Även här måste man lyfta fram utbildningsinsatserna
              inom polisen och arbeta mot fördomarna både inom rättsvårdande
              myndigheter, där det fortfarande ofta förekommer, inom sjukvården
              och inom socialtjänsten.
            </seg>
            <seg n="b089233b">
              Patriarkala värderingar och hedersrelaterat våld kan också drabba
              personer med en annan sexuell läggning än vad familjen tillåter.
              Också här finns stora okunskaper, och det krävs utbildningsinsatser.
            </seg>
            <seg n="a7669fa5">
              Avslutningsvis, herr talman, vill jag lyfta fram ytterligare
              en aspekt i detta som jag inte var riktigt medveten om när jag
              började engagera mig i frågan om mäns våld mot kvinnor. Det är
              det våld som många kvinnor möter i yrkeslivet. Det finns en undersökning
              som visar att många kvinnor är utsatta för större risker i yrkeslivet
              än i hemmet. Jag betvivlar den slutsatsen, men den är intressant
              att diskutera i alla fall. När kvinnan utsätts för våld av en
              ytligt bekant är det ofta i samband med sitt jobb. Många kvinnor
              har yrken som socialsekreterare, kuratorer och lärare eller jobbar
              inom vården. Där möter de många personer som ger sig på dem. Exempel
              på det kan vara arbetskamrater och skolkamrater, lärare, klienter
              och patienter. Det här är också ett problem som vi måste uppmärksamma
              när vi diskuterar våldet mot kvinnor.
            </seg>
          </u>
          <note n="ffacf740">
            Herr talman! Med detta yrkar jag bifall till utskottets förslag
            i betänkandet och avslag på samtliga reservationer.
          </note>
          <note type="speaker" n="552f4be6">
            Anf. 15 INGER DAVIDSON (kd):
          </note>
          <u who="inger_davidson_c39c0f" xml:id="i-c98fe8f602099d0c-0" n="9b09ddb8">
            <seg n="19ef7224">
              Herr talman! Att ta till våld är aldrig någonsin acceptabelt.
              Ändå är det på något sätt lättare att förstå det våld som förekommer
              mellan okända personer än det som sker inom hemmets väggar. Jag
              tycker inte att det riktigt går att ta till sig att män ger sig
              på sina egna fruar och sambor, att en pappa kan döda sin dotter
              för att släktens heder är i fara eller att den ena parten i ett
              samkönat förhållande ger sig på den andra. Ändå är det just de
              situationerna som det betänkande som vi diskuterar här i dag handlar
              om.
            </seg>
            <seg n="5a2a76ac">
              Har då ingenting gjorts eller hänt på de här områdena? Jo, det
              har det. Jag skulle nästan önska att jag hade kunnat svara nej,
              för då hade vi kunnat stå här och säga: Nu ska vi göra det och
              det, och så kommer allt att bli mycket bättre! Men både den förra
              regeringen och, framför allt, den nuvarande alliansregeringen
              har vidtagit många åtgärder. Ändå måste vi konstatera att våldet
              i alla de här situationerna fortfarande är ett stort samhällsproblem.
              Det är mer än beklämmande.
            </seg>
            <seg n="1f5685e5">
              Nu är det snart mer än tre år sedan regeringen lade fram handlingsplanen
              för att bekämpa mäns våld mot kvinnor, våld i samkönade relationer
              och hedersrelaterat våld. Alla de tre delarna togs upp där. Tanken
              är att man med en samlad strategi lättare rår på problemet. Brottsförebyggande
              rådet fick i uppdrag att följa upp detta och utvärdera hur det
              har gått. De har precis lagt fram sin första utvärdering. De konstaterar
              att arbetet har intensifierats, att frågorna har lyfts upp på
              dagordningen i flera myndigheters verksamheter på ett annat sätt
              än tidigare och att de ideella organisationernas viktiga insatser
              lyfts fram. Det är en bra start, som de uttrycker det. Men insatserna
              räcker inte.
            </seg>
            <seg n="9f7ab67f">
              Vad är det då för arbete som pågår? Polisen har intensifierat
              sitt arbete mot våld i nära relationer under 2009. Det är en viktig
              insats, för polisen har fått mycket kritik för att varken vittnen
              eller alla misstänkta har förhörts och för att skador inte har
              dokumenterats. Detta har man tagit till sig, och man arbetar nu
              brett för att antalet anmälningar ska öka. Man hade en stor annonskampanj
              i höstas, och man arbetar för att mörkertalet ska minska och för
              att stödet till de drabbade ska förbättras.
            </seg>
            <seg n="cb60af73">
              Om man får tro Brottsförebyggande rådet och det får man väl ska
              åtgärderna kunna leda till att 20 procent fler brott som handlar
              om våld i nära relationer ska kunna klaras upp. Det är en bra
              start, kan man säga.
            </seg>
            <seg n="f6f4603c">
              När det gäller våld i samkönade relationer saknas fortfarande
              mycket kunskap. Det är om möjligt ännu mer tabubelagt än våld
              i tvåkönade relationer. I en lesbisk relation spelar förövaren
              ofta offer enligt en rapport från Nationellt centrum för kvinnofrid.
              Det kan till och med leda till att fel person grips. Därför är
              det extra viktigt att dokumentera skador och försöka få fram vittnen
              och stödbevis på brottsplatsen vid sådana våldsbrott.
            </seg>
            <seg n="cfb454a1">
              När det gäller hedersrelaterad brottslighet pågår också just
              nu en kampanj från polisen. Den finns i Helsingforss tunnelbana
              och på Internet och vänder sig till barn och unga. De uppmuntras
              att polisanmäla händelser som kan vara hedersrelaterad brottslighet.
              Polisen anordnar också seminarier för att utbilda fler i hur man
              upptäcker och hanterar sådan brottslighet. Rikspolisstyrelsen
              har dessutom i samråd med de regionala polismyndigheterna tagit
              fram en handbok för arbete med brott i nära relationer. Arbete
              pågår alltså på många håll.
            </seg>
            <seg n="ae532605">
              Personligen tror jag att polisen måste fördjupa sitt värdegrundsarbete
              så att det verkligen handlar om vilken människosyn och inte minst
              vilken kvinnosyn man har. Alla människor har ett unikt värde,
              och det är okränkbart. Alla ska behandlas lika och med respekt.
              Även om de värdena inte alltid är så lätta att leva upp till måste
              de sitta i ryggmärgen hos varenda polis. Det finns många tecken
              i dag som tyder på att ett sådant fördjupat värdegrundsarbete
              är nödvändigt.
            </seg>
            <seg n="f6268c6f">
              Det arbete som utförs av Nationellt centrum för kvinnofrid har
              givit bra resultat. Det finns ett stort behov av den stödtelefon,
              Kvinnofridslinjen, som de driver. Eftersom vår debatt här sänds
              i tv tänker jag lämna ut numret till Kvinnofridslinjen: 020-50
              50 50. Det är gratis att ringa, och det syns inte att man har
              ringt, så dit kan våldsutsatta kvinnor vända sig med stort förtroende.
            </seg>
            <seg n="acbf7c88">
              Det finns områden där lagstiftningen behöver skärpas ytterligare.
              Stalkningsutredningens förslag är steg i rätt riktning. De kom
              2008, precis som har påpekats här tidigare. Det föreslås bland
              annat att ett nytt brott som heter olaga förföljelse ska införas.
              I dag kan en person som förföljer en annan utan att gå till handgripligheter
              inte straffas för det. Den psykiska press som det innebär att
              någon bevakar varje steg man tar kan vara lika påfrestande som
              att bli fysiskt attackerad. Lagen om besöksförbud för män som
              har misshandlat föreslås bli ersatt av en lag om kontaktförbud,
              som ska kunna följas upp med elektronisk fotboja på förövaren
              det är viktigt. Man föreslår också ett bättre skydd för personuppgifter.
              I dag är det alldeles för lätt att få fram skyddade personuppgifter.
            </seg>
            <seg n="be03e3fd">
              Den nya lagen kommer i vår. Man kan tycka att det har dröjt länge,
              men lagstiftning är alltid svår att genomföra. Det planeras en
              lagrådsremiss under våren, och förhoppningsvis kan vi under mandatperioden
              fatta beslut om en ny lag. Även straffbestämmelserna för kvinnofridskränkning
              och grov kvinnofridskränkning ses över.
            </seg>
            <seg n="34ad44ff">
              Oavsett vilken typ av brottslighet det handlar om måste vi börja
              med barnen om vi ska komma till rätta med den på sikt. Hemma,
              i förskolan och i skolan måste de få lära sig att respektera varandra
              som människor, att var och en har rätt till personlig integritet
              och att våld aldrig är lösningen på ett problem. Från ord till
              handling är steget aldrig långt, särskilt inte i en situation
              då man är avtrubbad av alkohol och droger. Därför har alla, inte
              minst vanliga hyggliga män, ett ansvar för att genom sitt eget
              sätt att handla och uttrycka sig förebygga våld mot kvinnor förutom
              alla de insatser som görs från myndighetshåll.
            </seg>
            <seg n="62acd771">
              Barn som själva bevittnar våld hemma är särskilt utsatta. Nästan
              alla har varit inne på det. De måste få hjälp att bearbeta sina
              upplevelser och alltid få möjlighet att berätta vad de har varit
              med om. De måste finnas med som en viktig del av varenda förundersökning
              där våld mot kvinnor behandlas och där barn finns med i samma
              lägenhet eller till och med i samma rum.
            </seg>
            <seg n="06bfa3e9">
              Barn som bevittnat våld är brottsoffer när man talar på vanligt
              språk. Jag tror att alla vi som sitter här tycker att barn är
              brottsoffer. De har också fått sin status framskjuten genom att
              de får rätt till ersättning i den lagstiftning som kom under den
              förra regeringen, men det är väldigt svårt att ta ställning till
              den juridiska statusen. Det handlar alltså om huruvida de också
              ska vara målsägande i en rättegång. Många tycker att det ska vara
              så. Det är en diskussion som förs. Jag tycker att det vore bra
              att göra en ordentlig utredning också när det gäller detta även
              om jag inte är helt säker på att det vore bra för barnen att delta
              i en process tillsammans med sina föräldrar.
            </seg>
            <seg n="05fa9087">
              När det gäller hedersrelaterat våld behövs det andra insatser
              och inte minst mer kunskap om hur det kan förebyggas genom utbildning
              och andra integrationsfrämjande insatser.
            </seg>
            <seg n="8d262a4f">
              Jag vill sluta med att säga att vi inte får glömma att vi som
              enskilda också har ett ansvar för att aldrig vända bort blicken
              när vi misstänker att någon utsätts för våld i en nära relation.
              Hur svårt det än är att lägga sig i, som det brukar uttryckas,
              är det vår skyldighet mot dem som drabbas att ställa frågor och
              att anmäla. Det är det minsta de kan begära.
            </seg>
          </u>
          <note n="d2e1b0df">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="1fccafca">
            Anf. 16 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-5" n="ce46216e">
            <seg n="07ef136d">
              Herr talman! Tack, Inger Davidson! Det dyker förstås upp några
              funderingar. Inger Davidson säger att mycket har gjorts, och alldeles
              särskilt den här mandatperioden. Det tillhör den politiska retoriken
              att lyfta fram vad man själv har gjort. Sedan hänvisar hon till
              utredningar och förslag som den socialdemokratiska regeringen
              satte i gång. Nationellt centrum för kvinnofrid är till exempel
              ett sådant initiativ. Stalkningsutredningen har vi redogjort för
              här. Direktiven skrevs av Socialdemokraterna. Utredningen lades
              fram 2008, och det senaste beskedet från justitieminister Beatrice
              Ask är att det planeras en lagrådsremiss under våren. Det var
              svaret på Susanne Ebersteins fråga häromdagen i just den här frågan.
              Vi får väl se hur det blir. Det finns inte med i propositionslistan.
              Jag tycker att det är angeläget att det kommer fram. Frågan om
              det förstärkta och förbättrade besöksförbudet har diskuterats
              både under den här mandatperioden och under den förra mandatperioden.
              Det är verkligen på tiden att man kommer till skott.
            </seg>
            <seg n="d1366e43">
              Sedan har jag en annan fundering. Inger Davidson talade om Brås
              uppföljning av handlingsprogrammet. Det är bra. Där pekar man
              på att nästa steg borde vara slå in på en väg för att förhindra
              män att begå våldsbrott mot personer i nära relationer. Vi har
              föreslagit att regeringen och riksdagen ska ta lite krafttag i
              den frågan och utveckla mansmottagningar runt om i landet. Hur
              ser Inger Davidson på den saken?
            </seg>
          </u>
          <note type="speaker" n="d797aef8">
            Anf. 17 INGER DAVIDSON (kd) replik:
          </note>
          <u who="inger_davidson_c39c0f" xml:id="i-c98fe8f602099d0c-1" n="9b09ddb8">
            <seg n="85acb3ad">
              Herr talman! Jag tycker att det är ett ganska trist spel att
              hela tiden tala om att ni sade det under den förra perioden och
              att vi sade det nu. Vi talar ju om de här jätteviktiga frågorna
              som vi egentligen tycker ska föras framåt så snabbt som möjligt
              och där vi har en nolltolerans. Vi vill inte ha ett enda slag
              till mot en kvinna. Vi vill inte att en enda kvinna eller flicka
              ska behöva dödas i hederns namn och så vidare. Om det är någonting
              som den här regeringen har satsat på så är det faktiskt det. Hur
              många handlingsplaner togs fram under den förra regeringstiden?
              Jag måste ju få svara med samma mynt. Vi har tagit fram ett antal
              handlingsplaner, och handlingsplaner är konkreta verktygslådor
              för myndigheter, ideella organisationer och alla som arbetar på
              de här områdena. Därför är det ett bra sätt att jobba. Jag hoppas
              att det får fortsätta oavsett vilken regering som kommer till
              makten, om det nu skulle falla så förskräckligt ut att alliansregeringen
              inte får fortsätta. Jag hoppas att det här området fortfarande
              prioriteras och att man fortsätter att följa upp handlingsplanerna.
            </seg>
            <seg n="10046449">
              Jag håller helt med om att vi måste satsa på förebyggande verksamheter
              och på att få män att ändra sitt beteende. Där görs väldigt mycket.
              Det görs också mycket inom Kriminalvården där man satsar på program
              för att påverka mäns beteende och få dem att själva inse hur de
              ska komma till rätta med sina problem. Jag kan verkligen understryka
              att det är viktigt att satsa på den typen av insatser.
            </seg>
          </u>
          <note type="speaker" n="a8b9590e">
            Anf. 18 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-6" n="ce46216e">
            <seg n="27fb427b">
              Herr talman! Tack så mycket, Inger Davidson! Så bra att vi är
              överens om att det är viktigt att satsa på förebyggande arbete.
              Kriminalvården arbetar i efterhand. Där handlar det om dömda män,
              och de allra flesta män som utsätter en närstående för våld eller
              andra kränkningar kommer aldrig någonsin i närheten av vare sig
              polis, domstol eller kriminalvård.
            </seg>
            <seg n="ecebdcb7">
              Vi har i en motion föreslagit att det, som ett tillägg till Kriminalvårdens
              i och för sig väldigt väl utvecklade program jag känner väl till
              det borde finnas mottagningar runt om i landet dit män kan söka
              sig för att samtala om sig själva innan det har gått så långt
              att man står inför skranket och har gjort sig skyldig till allvarliga
              brott mot någons person eller hälsa. Vi tycker att det vore ett
              bra förebyggande arbete. Vi efterlyser regeringens stöd i den
              frågan.
            </seg>
            <seg n="2496dd3e">
              Vi skulle vilja att riksdagen hade fattat beslut om just detta
              i samband med budgeten. Det skulle finnas med som ett uppdrag
              att stimulera den typen av verksamhet. Vi saknar det. Det finns
              inte. Det står nämnt, och det är mycket som nämns i handlingsplanen,
              men det finns egentligen inte några konkreta uppdrag. Det står
              också att man ska ha ett barnperspektiv i handlingsprogrammet,
              men det finns inga konkreta åtgärder där heller. Synar man handlingsprogrammet
              ser man att det finns många punkter, många ord och en hel del
              verkstad, men det finns naturligtvis väldigt mycket mer att göra.
            </seg>
            <seg n="8911d44c">
              Avslutningsvis välkomnar jag att också Inger Davidson tycks ha
              samma uppfattning som Göran Hägglund, nämligen att frågan om barn
              som bevittnar våld bör utredas. Hur svaret på en sådan utredning
              sedan blir vet ingen av oss ännu. Arbetet bör sättas i gång här
              och nu. Stöd vår reservation nr 12, Inger Davidson!
            </seg>
          </u>
          <note type="speaker" n="afeb9ffc">
            Anf. 19 INGER DAVIDSON (kd) replik:
          </note>
          <u who="inger_davidson_c39c0f" xml:id="i-5e460eafacfc6e0c-0" n="9b09ddb8" next="i-ffd120dce7fdc075-0">
            <seg n="3c050874">
              Herr talman! Jag tog upp Kriminalvården därför att vi ska förebygga
              fortsatt brottslighet. Det är ändå de som har gått allra längst
              som hamnar där. Att de sedan inte kommer ut och fortsätter att
              slå en ny kvinna, som ofta är fallet, är också ett förebyggande
              arbete. Det var därför jag nämnde det.
            </seg>
            <seg n="cc4d4c98">
              Det är inte så som Elisebeht Markström säger, att alla de här
              frågorna inte finns med i handlingsplanen. När det kommer en handlingsplan
              från regeringen och riksdagen skickar det väldigt tydliga signaler
              till alla, inklusive ideella organisationer, myndigheter och alla
              som arbetar med en viss fråga som handlingsplanen tar upp. Man
              kan naturligtvis säga att det inte står exakt hur myndigheterna
              ska göra och hur de här samtalsjourerna ska arbeta, men det är
              en viktig utgångspunkt i en handlingsplan att de nämns och att
              de är viktiga åtgärder. Jag kan inte hålla med om att det inte
              finns tydlighet i det som regeringen har satsat på.
            </seg>
            <seg n="6629cc8c">
              Jag tycker att vi ska gå vidare och utreda den juridiska statusen
              för barn, men det innebär inte att jag säger ja till den reservation
              som ni har i dag. Jag tror, precis som Johan Linander, att det
              här behöver göras i en bredare utredning där man tar upp olika
              delar. Barn behöver fortsatt mer skydd också via lagstiftning.
              Även om inte all lagstiftning följs i dag och det kan vi vara
              väldigt ledsna för, och det ska vi fortsätta att följa upp behöver
              de mer skydd i lagstiftningen, och det skulle jag gärna vilja
              utreda.
            </seg>
          </u>
          <note n="b1e06eec">
            Anf. 20 ULRIKA KARLSSON i Uppsala (m):
          </note>
          <u who="inger_davidson_c39c0f" xml:id="i-ffd120dce7fdc075-0" n="9b09ddb8" prev="i-5e460eafacfc6e0c-0">
            <seg n="e77fb009">
              Herr talman! Tänk dig in i en situation där rätten att bestämma
              över dig själv, din kropp, ditt liv eller din sexualitet har fråntagits
              dig! Tänk att du utsätts för våld, hot och förtryck när du gör
              val som vi, i vart fall jag, ser som självklara, till exempel
              hur vi klär oss på morgonen innan vi går ut, vem vi umgås med,
              vem vi fikar med på eftermiddagsfikat eller vart vi går om vi
              vill gå på bio på kvällen. Det handlar om våra livsval, till exempel
              vilket val av utbildning vi gör eller vilket jobb vi vill ha eller
              den kärlek, den livspartner, vi väljer.
            </seg>
            <seg n="6dfe6715">
              Tänk att den som begränsar den här friheten, rätten att göra
              de här valen, i ditt liv och som begår övergrepp på din person
              är en person i din absoluta närhet. Tänk dig att det är en person
              i din egen familj.
            </seg>
            <seg n="506056d8">
              Och tänk dig då att den här fruktansvärda verkligheten som de
              personer som utsätts för detta våld, förtryck och övergrepp lever
              i drabbar tusentals. De är väldigt många. Varje dag mister minst
              15 personer i vår värld livet i hederns namn.
            </seg>
            <seg n="7b213b0a">
              Det hedersrelaterade våldet finns i Irak, det finns i Indien,
              det finns i Sverige och det finns i Norge. Det finns överallt.
              Här i Sverige vet vi att tusentals personer lever under ett ständigt
              hot från den egna familjen. De här tusentals personerna i vårt
              land är inte bara siffror i en kolumn, de är inte siffror i statistiken,
              utan de är människor av kött och blod.
            </seg>
            <seg n="2e4b334c">
              Bakom varje enskild siffra finns en människa, ett ansikte. Hon
              eller han kan heta Klara, Natalie, Roland, Fatima, Ann-Kristin,
              Ali, Jens eller Lotta. Hon eller han har tusen namn. Hon eller
              han har tusen ansikten. De kommer från alla delar av landet, har
              alla typer av bakgrunder och kommer från alla samhällsgrupper.
            </seg>
            <seg n="cc145a4c">
              Jag vill med bestämdhet slå fast att det inte kan finnas någon
              som helst heder i att hota, förfölja, förtrycka eller döda sitt
              eget barn, sin egen kusin eller någon annan medmänniska. Det finns
              ingen heder i detta. Därför måste vi göra vårt absolut yttersta
              för att fortsätta kampen mot det hedersrelaterade våldet och förtrycket.
            </seg>
            <seg n="b3cc4414">
              Regeringen och Sveriges riksdag, vi här inne i denna kammare,
              har antagit den här utmaningen på fullaste allvar. Det finns framför
              allt tre saker som jag vill peka på i dag när vi diskuterar det
              här betänkandet.
            </seg>
            <seg n="c9ac7b82">
              Den första är problemets storlek. Vi vet att var tionde 15-årig
              flicka och 4 procent av pojkarna lever med hedersrelaterade problem
              som hårt begränsar deras liv. Detta har en undersökning i Helsingforss
              stad visat.
            </seg>
            <seg n="1dc03eb3">
              Den andra är handlingskraften, alltså den handlingskraft som
              visas av den handlingsplan som regeringen har lagt fram och som
              riksdagen har beslutat om med konkreta åtgärder för att bekämpa
              detta problem.
            </seg>
            <seg n="9bb16fb8">
              Den tredje är regeringens mångmiljonsatsning. Ju mer vi vet om
              problemet desto större blir insatserna och desto mer ökar dessa
              förebyggande insatser.
            </seg>
            <seg n="b4bbd4d0">
              I ett aktuellt beslut från regeringen har man gett länsstyrelserna
              i uppdrag att under 2010 fortsätta att främja och lämna stöd till
              insatser för att motverka hedersrelaterade hot och hedersrelaterat
              förtryck. Det här omfattar 36 miljoner kronor som regeringen lämnar
              i stöd för detta.
            </seg>
            <seg n="bef5c878">
              Herr talman! Jag vill avsluta med att säga att vi måste fortsätta
              att göra vårt absolut yttersta för att ta kampen mot det hedersrelaterade
              våldet och förtrycket, mot mäns våld mot kvinnor och våld i samkönade
              relationer på absolut största allvar. Den slutar inte här och
              nu, utan den fortgår.
            </seg>
            <seg n="c582c38f">
              Herr talman! I detta betänkande har vi ett flertal motioner som
              handlar om sexuellt våld mot kvinnor. Jag har bidragit med en
              med rubriken Kemisk kastrering som påföljd till våldtäkt. Den
              börjar med raden: Vi får inte glömma Engla!
            </seg>
            <seg n="50e5a537">
              I inledningen står det: En blott tioårig flicka miste livet den
              5 april 2008. Glad i hågen cyklade hon hem för första gången efter
              en fotbollsträning. Hon hade kontakt med sin mamma via mobiltelefon
              flera gånger under cykelfärden. Hon kände sig trygg. Samtidigt
              på samma vägsträcka fanns en man som åter brottades med sina impulskontroller.
              Det var en vuxen man som sedan dryga tio år vid upprepade tillfällen
              tappat kontrollen över sina handlingar och våldfört sig på kvinnor.
              Han har dömts i domstol flera gånger men ständigt återfallit i
              brott.
            </seg>
            <seg n="445cbd24">
              Herr talman! Den vecka som följde efter den 5 april och innan
              Engla kunde hittas har hennes mamma Carina Höglund skrivit om
              i boken Älskade Engla du saknas oss. På ett högst gripande sätt
              får man ta del av invånarnas engagemang i Stjärnsund i letandet
              efter Engla och framför allt hennes mammas oerhörda vånda och
              förtvivlan om vad som skulle komma och som exploderade i upptäckten
              av Englas misshandlade kropp.
            </seg>
            <seg n="0b50b6f8">
              Jag fick vid flera tillfällen stanna upp i texten och ta djupa
              andetag för att kunna fortsätta. På ett ställe skriver hon så
              här: Medan hysterin och förnuftet kämpar mot varandra kommer jag
              på ett mantra som egentligen inte betyder något för stunden. När
              hysterin och förståndet är på väg bort mumlar jag för fullt tomte,
              tomte, tomte, tomte, tomte tills jag hittar fotfästet igen. Det
              är ett sätt att i några sekunder vila hjärnan på något obetydligt.
              När mina släktingar och vänner kommer för att trösta och hjälpa
              till och börjar flippa ut säger jag åt dem att bara tänka tomte,
              tomte, tomte. De tror nog att jag blivit helt galen. Men mantrat
              hjälper mig att hitta fokus igen. Den starkaste tanken i mitt
              huvud är: Hitta Engla, hitta Engla, hitta Engla.
            </seg>
            <seg n="0da4699f">
              Herr talman! Engla hade, eller riktigare är att säga har , en
              mormor och morfar också. Som nybliven morfar sedan två år får
              jag kalla kårar nedför ryggraden när jag tänker på hur det måste
              kännas för Englas morfar. Min kärlek till min underbara lilla
              tös är oinskränkt och får mig att lyfta i tillvaron. Denna kärlek
              är något som jag vill hålla fast vid i många år framöver. Men
              tänk om den plötsligt en dag om åtta år skulle få sig en törn
              för att en man som dömts för flera våldtäkter och avtjänat straff
              men likväl upprepar sitt patologiska mönster inte kan kontrollera
              sina impulser utan förgriper sig på henne! Hemska tanke!
            </seg>
            <seg n="0133db1a">
              Det är så här, herr talman, att den dömde själv har rätt att
              välja att ingå i något av de rehabiliteringsprogram som finns
              även om de är obligatoriska. Ett exempel är ROS-programmet som
              står för relation och samlevnad. Vidare har den dömde fri tillgång
              till sin egen sexualitet under fängelsetiden och kan fortsätta
              i sin fantasivärld om töser, flickor och kvinnor och kan tillfredställa
              sig själv. Gärningsmannens integritet och motivation framhålles
              som en förklaring till att man inte kan tvinga någon till terapi.
              Detta är förvisso sant, men om den intagne nu inte vill borde
              ändå deltagande i något program under fängelsetiden vara en förutsättning
              för frigivning.
            </seg>
            <seg n="e74e393b">
              Jag läser vidare i motionen: Det fattas en straffpåföljd som
              får dessa män att inte gång på gång hamna i situationer där deras
              impulser och sexuella drift tar kommando. Det måste vara en mänsklig
              rättighet för våra kvinnor, döttrar och barnbarn att vistas ute
              i samhället och känna sig trygga, att inte på något sätt bli antastade
              för sitt kön, att bli respekterade som individer oavsett klädsel
              eller stämningstillstånd, att kunna lita på att ett nej alltid
              är ett nej och respekteras för detta, att en tös, en flicka aldrig
              skall behöva tänka tanken att någon av det motsatta könet har
              dolda motiv vid en eventuell kontakt. Det måste finnas en påföljd
              som är starkt integritetskränkande för den som tänker stiga över
              gränsen. Något som är ett hot mot det egna könet och framförallt
              den sexuella driften. Jag menar att kemisk kastrering, eller tillfällig
              nedsättning av potensen, är den straffpåföljd som kan få varje
              grabb eller man att tänka både en eller två gånger innan han förgriper
              sig på en person.
            </seg>
            <seg n="d2acbdcd">
              Herr talman! Självklart ska kemisk kastrering, ett tillfälligt
              nedsättande av potensen, alltså ett reversibelt tillstånd där
              testosteronnivån trycks ned till noll, kombineras med terapi.
              Problemet är, som sagt, att motivera den intagne att delta i terapi.
              Den kemiska kastreringen ska dock vara en påföljd och initieras
              från och med dag ett under strafftiden.
            </seg>
            <seg n="294013aa">
              Som med all behandling finns det de som är för och de som är
              emot. De senare framhåller biverkningar av behandlingen och vad
              som händer när behandlingen upphör. Som jag sagt ska den kompletteras
              med någon form av terapi och behandlingen och strafftiden får
              väl helt enkelt anpassas till hur den dömde lyckas i detta avseende.
            </seg>
            <seg n="2c01a55d">
              Avsikten med kemisk kastrering ska framför allt vara preventiv,
              som jag nyss berörde. I motionen skriver jag att jag är övertygad
              om att det fattas något självklart i vår uppfostran idag ett axiom
              som säger att varje individ har bestämmanderätt till sin kropp
              och själ. Och att detta inte är förhandlingsbart! Ett nej är alltid
              ett nej!
            </seg>
            <seg n="0014fb14">
              Herr talman! Hur kan detta axiom implementeras? Jag besökte nyligen
              Norrtäljeanstalten och en kvinnlig personal i paviljong A, där
              31 våldtäktsmän finns, sade att alla borde gå igenom exempelvis
              ROS-programmet redan i sjuan på högstadiet åldersanpassat förstås,
              tillade hon. Hon har så rätt. Det är lite sent att vid 42 års
              ålder och efter fyra våldtäkter och två mord genomgå ett program
              som ska lära dig hur livet ska levas.
            </seg>
            <seg n="e3c1d2b0">
              Vi släpps inte ut i trafiken utan körkort eller dristar oss ut
              på nattgammal is, men det komplicerade livet förutsätter vi att
              våra ungdomar ska fixa på egen hand med trial-and-error-metoden.
              Jag blev därför väldigt glad när jag läste i en av våra dagstidningar
              i förra veckan om ett projekt på Valhallaskolan i Oskarshamn.
              Från sjuan och hela högstadiet har eleverna två dagar i veckan
              livskunskap på schemat, ett projekt som utarbetats av psykologen
              Yvonne Terjestam.
            </seg>
            <seg n="6da43dff">
              Projektet har resulterat i boken Mindfulness i skolan och handlar
              bland annat om reflekterande samtal. Studien visar att eleverna
              exempelvis fick en bättre självbild och att välmående ökade generellt.
              Tonåringarna behöver verktyg för att hitta sig själva, säger Yvonne
              Terjestam. Förutom minskad mobbning och annan psykisk ohälsa ser
              man positiva effekter på inlärningen av kunskap, och det är ju
              inte helt fel.
            </seg>
            <seg n="7eb1c279">
              Jag blev dock något desillusionerad av Skolinspektionens nya
              granskning, som presenterades i går, av 50 skolor vad gäller kränkande
              behandling. Bara en skola, Fribergaskolan i Danderyd, fick godkänt.
              Där diskuterar man varje månad olika värdegrundsfrågor, har kompisstödjare
              och antimobbningsgrupper och gör många aktiviteter tillsammans
              för att skapa en social gemenskap.
            </seg>
            <seg n="3327558c">
              Herr talman! Är det inte hög tid att göra något radikalt åt ökningen
              av våldtäkter? När ska vi få se en knick på kurvan som pekar stadigt
              uppåt? Kemisk kastrering finns som frivillig behandling i Sverige
              och som komplement till ROS-programmet. Som behandlingsmetod finns
              den i flera europeiska länder. I USA finns den i fyra delstater
              som påföljd för återfallsförbrytare.
            </seg>
            <seg n="42813f87">
              Jag är fullt medveten om att män med psykiatriska diagnoser svarar
              mindre bra på kemisk kastrering som prevention; detta gäller självfallet
              också psykopater. Dock ska de inte få möjlighet att upprepa sina
              handlingar direkt efter en frigivning. Vi har en skyldighet gentemot
              Engla att något liknande inte sker igen.
            </seg>
            <seg n="a8f4cc2a">
              Vi får inte längre ducka för att en straffpåföljd som kemisk
              kastrering är integritetskränkande för personen som utsätts för
              den, för vad är det i jämförelse med den våldtäkt som tösen, flickan,
              kvinnan utsätts för? Det livslånga lidandet, som en dylik kränkning
              innebär, är oerhört svårt att sätta sig in i. Att få sin sexualitet
              så besudlad och vanhedrad måste vara det värsta man kan vara med
              om.
            </seg>
            <seg n="940069b7">
              Herr talman! Riksdagen har att stifta lagar som skyddar medborgarna.
              Det är dags att sätta fokus på brottsoffren. Ökningen av våldtäkter
              och försök till våldtäkt tycks inte klinga av med den lagstiftning
              vi nu har. Det är då samhällets skyldighet att pröva nya vägar
              och hitta metoder som tidigt kan identifiera individer med avvikande
              beteende och på så sätt förhindra att töser, flickor, kvinnor
              ska få sina liv förstörda.
            </seg>
            <seg n="41200c0a">
              Vi kan inte slå oss till ro med förklaringen att kemisk kastrering
              inte fungerar preventivt eller som behandlingsmetod. Herstedvesteranstalten
              i Danmark lär ha liten återfallsfrekvens efter kemisk kastrering.
              För att få ett trendbrott och en minskning av dessa brott måste
              vi se hur denna metod som påföljd fungerar under svenska förhållanden.
            </seg>
            <seg n="19110910">
              Låt mig, herr talman, avslutningsvis säga att det är alldeles
              för sent att sätta in åtgärder när en våldtäkt är fullbordad.
              Varje grabb måste ta med sig ut i livet en respektfull hållning
              till det motsatta könet. Detta kan endast bli verkligt, från samhällets
              sida, med en diskussion i skolan om relationer och samlevnad.
              Förhoppningsvis får vi då större möjligheter att identifiera grabbar
              med avvikande beteende och sätta in adekvata resurser. Kemisk
              kastrering ska fungera som ett rött ljus som man inte går emot.
              I denna Internetvärld med obegränsad tillgång till allehanda sexuella
              böjelser måste vi hjälpa grabbarna att värna om sin egen och andras
              sexualitet.
            </seg>
            <seg n="75a664f4">
              Englas mamma, Carina Höglund, säger att förhoppningen är att
              hennes bok blir en bok som jag önskar att det skall tas lärdom
              av. Läs den, kära ledamöter!
            </seg>
          </u>
          <note n="3d369a70">
            Anf. 21 GÖRAN THINGWALL (-):
          </note>
          <note n="a489615d">
            Jag yrkar bifall till min motion Ju377.
          </note>
          <note n="57eefb83">
            Överläggningen var härmed avslutad.
          </note>
          <note n="0a5a12a1">
            9 § Våldsbrott och brottsoffer
          </note>
          <note n="be79bb90">
            Föredrogs
          </note>
          <note type="speaker" n="390fa767">
            Anf. 22 ELISEBEHT MARKSTRÖM (s):
          </note>
          <u who="elisebeht_markstrom_9b2ef8" xml:id="i-f028d09630879010-7" n="ce46216e">
            <seg n="ee2ea16f">
              Herr talman! Nu är vi inne på justitieutskottets tredje ärende
              för i dag, våldsbrott och brottsoffer.
            </seg>
            <seg n="c4932f51">
              Brottsutvecklingen går åt fel håll i år liksom de flesta andra
              år. Med några få undantag har de allra flesta brottstyper som
              finns upptagna i brottsbalken ökat vad gäller anmälningar under
              2009. Vad gäller våldsbrott, som detta betänkande behandlar, anmäldes
              111 300 våldsbrott, vilket är en ökning med 3 procent. Det säger
              inte så mycket annat än att det är ett antal fler anmälningar.
              Vi vet väldigt lite om hur våldsbrottsligheten egentligen ser
              ut eftersom mörkertalen för vissa våldsbrott är stora medan de
              för andra våldsbrott är mycket exakta. Det visar emellertid på
              utvecklingen.
            </seg>
            <seg n="009ddd2d">
              Jag har särskilt noterat att anmälda våldsbrott gällande små
              barn förra året ökade med 15 procent, men det krävs en noggrann
              analys av vad den uppgiften signalerar. Är det en faktisk ökning
              av barnmisshandel eller tyder det på att fler runt barnen tar
              sitt ansvar och anmäler när de misstänker att ett barn kan fara
              illa? Eller finns det andra förklaringar?
            </seg>
            <seg n="24884a7e">
              Brottslighetens omfattning i ett samhälle har i mångt och mycket
              sin förklaring i hur samhället förmår sörja för människors behov
              av utbildning, vård och omsorg i olika faser i livet. Stora klyftor
              som leder till sociala problem som arbetslöshet och bristande
              hälsa leder till konsekvenser också på det kriminalpolitiska området.
              Barn som växer upp i familjer där vuxna drabbas av arbetslöshet,
              olycka eller sjukdom drabbas naturligtvis också om inte samhället
              anstränger sig för att utjämna skillnader i livsvillkoren.
            </seg>
            <seg n="8ca47aee">
              De senaste tio årens satsningar på rättsväsendet har varit nödvändiga
              för att bekämpa brottsligheten och öka tryggheten. Rättsväsendets
              budget har ökat med drygt 14 miljarder. Vi ser det som positivt
              med bland annat fler poliser. Det finns emellertid anledning att
              tillägga att sambanden för ett samhälles brottsutveckling är betydligt
              mer komplicerade än om det finns 19 000, 20 000 eller 21 000 poliser.
              Det gäller för den delen även strafftidens längd för dem som begått
              brott.
            </seg>
            <seg n="dfab30c5">
              Det är självfallet en rad samverkande faktorer som spelar roll,
              både på det övergripande och på det individuella planet, för om
              människor begår brott, vilka brott som begås, om man är brottsaktiv
              under en längre tid eller begår brott någon enstaka gång.
            </seg>
            <seg n="81da24b2">
              Det vill vi ha sagt så att inte någon förleds tro att vi socialdemokrater
              menar att brottsutvecklingen bäst hanteras allena med fler poliser.
              Så ser vi inte på det.
            </seg>
            <seg n="0fb1e89d">
              Sverige ska vara ett land som håller ihop där de sociala och
              regionala klyftorna minskar, sade statsminister Reinfeldt i regeringsförklaringen
              2006. Vad vi ser efter snart fyra år med alliansen är raka motsatsen.
            </seg>
            <seg n="1abe14f5">
              Vi lever i ett av världens rikaste länder. Vi har råd med ett
              välfärdssystem av världsklass. Ändå har regeringen valt att försämra
              trygghetssystemen så att otryggheten ökar.
            </seg>
            <seg n="ab379e68">
              Enligt Försäkringskassan kommer 54 000 sjukskrivna att utförsäkras
              från försäkringen under 2010. Det ökar otryggheten.
            </seg>
            <seg n="b060d076">
              Den förstörda a-kassan är nu på så låg nivå att det får sägas
              vara ett undantag om någon får mer än hälften av sin inkomstförlust
              vid arbetslöshet täckt från försäkringen. Det ökar otryggheten.
            </seg>
            <seg n="df7b5e78">
              Nu kommer rapporter om att tvångsförsäljning av familjers hus
              och bostadsrätter fram till nu har fördubblats. Bakom siffrorna
              finns familjer, ofta med hemmaboende barn som nu tvingas flytta
              och byta skola. Det ökar otryggheten.
            </seg>
            <seg n="ce46abf0">
              År 2010 kan vi räkna med att över 200 000 barn och ungdomar lever
              i relativ fattigdom i Sverige. Allra värst är det för barn och
              unga med ensamstående föräldrar där nu vart fjärde barn lever
              i fattigdom. Det är de högsta siffrorna i modern tid. Det ökar
              otryggheten.
            </seg>
            <seg n="29521647">
              Ungdomsarbetslösheten slår rekord. Var fjärde ungdom är arbetslös.
              Sverige hör till de länder i EU som har högst ungdomsarbetslöshet.
              Sammantaget är arbetslösheten uppe i närmare 9 procent. Det ökar
              otryggheten.
            </seg>
            <seg n="c8b5fddb">
              Alkoholkonsumtionen har under ett flertal år stigit rejält i
              Sverige. Det ökar otryggheten.
            </seg>
            <seg n="17103782">
              Jag studsade till när jag läste på riksdagens interna hemsida
              Helgonät att vi nu borde samlas och ge överblivna sovsäckar till
              de hemlösa i Helsingfors. Här förs en politik där människor verkligen
              hamnar utanför, och den kristna gruppen i Sveriges riksdag uppmanar
              oss till att samla in sovsäckar.
            </seg>
            <seg n="b6e5905c">
              Det är inte bara jag som har reagerat. Det är också många andra
              runt om som har gjort det. Här i min hand har jag till exempel
              en artikel från Expressen där Rolf Nilsson som är ordförande i
              föreningen Helsingforss hemlösa säger att detta är kränkande.
              Jag säger samma sak.
            </seg>
            <seg n="ba68d637">
              Det är naturligtvis inte fel att i praktiken visa solidaritet.
              Det är inte vad jag säger. Det jag säger är att från Sveriges
              riksdag där vi kan fatta beslut som gör verklig skillnad för människor
              fattas inte de besluten. Här fattas helt andra beslut. De gör
              skillnad, men i fel riktning. Otryggheten ökar.
            </seg>
            <seg n="b69b6bdb">
              Så fort den borgerliga regeringen behöver stå till svars för
              de försämringar som gjorts för enskilda människor svarar man unisont:
              Det är finanskrisens fel. Men allt kan inte skyllas på den globala
              finanskrisen. Vi erkänner den. Men man kan inte skylla politiska
              beslut i Sveriges riksdag som är fattade långt innan finanskrisen
              ens en gång fanns på finanskrisen.
            </seg>
            <seg n="f667d10d">
              Jag har i väldigt färskt minne hur alliansens ledamöter här i
              kammaren applåderade när försämringarna i sjukförsäkringen beslutades.
              Det gick kalla kårar på fleras ryggar än på min, kan jag lova.
            </seg>
            <seg n="8fc47b3c">
              När otryggheten och klyftorna mellan människor ökar då ökar också
              brottsligheten. Det är ett känt sammanhang, och det är väl få
              som skulle opponera sig mot en sådan beskrivning.
            </seg>
            <seg n="0a76cf1f">
              Med det sagt finns det anledning att befara att vi kommer att
              se en icke önskvärd brottsutveckling om inte politiken läggs om
              för minskade klyftor, ökad rättvisa och ökat trygghet. Vinner
              vi valet i det rödgröna gänget i höst kommer vi att se till att
              en sådan politik förs.
            </seg>
            <seg n="a82339fb">
              Herr talman! Jag hade tänkt att tala om stalkning. Men jag besparar
              oss det, eftersom vi redan har klarat av det i den tidigare debatten.
              Jag ställer mig bakom våra tre reservationer, men jag nöjer mig
              med att yrka bifall till reservation nr 2.
            </seg>
            <seg n="854365d5">
              Den handlar om att det borde ges ett uppdrag till Nationellt
              centrum för kvinnofrid att ta fram en handbok, ett handlingsprogram,
              en nationell plan för omhändertagande av barn som har utsatts
              för sexuella övergrepp.
            </seg>
            <seg n="1b64ed4a">
              Majoriteten avstyrker vår motion med hänvisning till de nationella
              riktlinjerna för samverkan kring barn som misstänks ha varit utsatta
              för brott. För tydlighets skull vill jag säga att förutsättningarna
              för att barns rättigheter bättre kan komma att tillgodoses ökar
              om de framtagna riktlinjerna följd. Det är jättebra.
            </seg>
            <seg n="de5e5160">
              Men jag vill också ha sagt att Rikspolisstyrelsen och arbetsgruppen
              särskilt lyfte fram precis samma fråga som vi i vår motion. Det
              handlar om särskilda rutiner för den medicinska undersökningen
              av barn som brottsoffer måste utvecklas.
            </seg>
            <seg n="aeba4f85">
              Man pekar på att det arbetet kvarstår. Det är inte gjort ännu.
              Det är ingen som har fått uppdraget att göra det, såvitt jag kan
              läsa ut. Vi har pekat på att Nationellt centrum för kvinnofrid,
              NCK, skulle kunna få uppdraget. För oss är det inte viktigt vem
              som gör det. För oss är det bara väldigt viktigt att det nu kommer
              till stånd och verkligen görs.
            </seg>
          </u>
          <note n="054dd48b">
            I detta anförande instämde Christer Adelsbo. Margareta Persson,
            Kerstin Haglö och Meeri Wasberg (alla s) samt Mehmet Kaplan (mp).
          </note>
          <note type="speaker" n="e22cff1f">
            Anf. 23 MEHMET KAPLAN (mp):
          </note>
          <u who="mehmet_kaplan_727649" xml:id="i-0b65fe22f8b2a34c-1" n="c97136f5">
            <seg n="7ec12a34">
              Herr talman! Jag vill börja med att säga att vi står bakom samtliga
              våra reservationer men för tids vinnings skull yrkar jag bifall
              till samma reservation som Elisebeht Markström gjorde tidigare,
              nämligen reservation 2.
            </seg>
            <seg n="365e0b9a">
              Jag kommer kort att tala om reservation 1. Det handlar om uppdrag
              till Brottsoffermyndigheten. Lena Olsson från Vänsterpartiet är
              tyvärr sjuk och kunde inte vara med oss i dag. Det är en motion
              från Vänsterpartiet som vi tre oppositionspartier står bakom.
            </seg>
            <seg n="527d6ad0">
              Det handlar om vilka i vårt samhälle som har ett ansvar för att
              hjälpa de brottsdrabbade. Många gånger har jag stått i denna kammare
              och talat om integritetsskydd och behovet av att ha starka rättssäkerhetsgarantier.
              Den som är starkast och hårdast utsatt för integritetskränkning
              är naturligtvis brottsoffret. Det är oerhört viktigt att vara
              klar på den punkten från alla partier.
            </seg>
            <seg n="56dbf1fe">
              När det gäller den här frågan har vi i mångt och mycket liknande
              åsikter. Det gäller bara att betona det tillräckligt ofta för
              att kunna förstå betydelsen av det.
            </seg>
            <seg n="ed056218">
              Om man tittar på vilka som har ansvaret i dag är det primärt
              de rättsvårdande myndigheterna. Det är polisen, åklagarna och
              domstolarna. Men vi får inte glömma övriga myndigheter. Det är
              sjukvården, skolan, arbetsplatserna och också lokalsamhället som
              har ett stort ansvar. Utan det ansvaret tror inte vi att det går
              att till fullo stå upp för den som drabbas av ett brott.
            </seg>
            <seg n="962baa57">
              Utöver dessa som jag har nämnt har det vuxit upp privata initiativ
              med lokala brottsofferjourer och kvinnojourerna, som jag nämnde
              i den tidigare debatten. Om vi tittar rent lagmässigt ligger det
              primära ansvaret för brottsdrabbade hos socialnämnderna. Det är
              socialtjänsten som ska leva upp till ansvaret, och det ser lite
              olika ut runt om i landet. I vissa delar av landet har de ett
              starkt stöd av de ideella krafterna. Det kan vara kvinnojourer,
              och det kan vara brottsofferjourer. I andra delar av landet får
              de kämpa på i uppförsbacke.
            </seg>
            <seg n="13a42a7d">
              Fru talman! Jag vill vidare lyfta upp frågan som handlar om varför
              det verkar vara uppförsbacke i en del kommuner och hur det har
              uppdagats. I den rapport, Statliga medel till kvinnojoursverksamheter
              , som kom från Socialstyrelsen 2006 beskrivs en del olika scenarier.
              Ett av dessa vill jag verkligen lyfta fram eftersom det är lite
              talande.
            </seg>
            <seg n="74ce2fab">
              Vissa kommuner har inte prioriterat kvinnojoursverksamheter.
              Därför finns inget stöd till våldsutsatta kvinnor i dessa kommuner.
              Inte prioriterat eller har ej prioriterat? Hur kan det komma sig?
              Då får vi titta närmare på en rapport från Amnesty som heter,
              talande, Har ej prioriterat frågan . Rapporten handlar om svenska
              kommuners arbete för att bekämpa mäns våld mot kvinnor. Denna
              rapport kom 2005.
            </seg>
            <seg n="b6c20afc">
              Med hjälp av dessa utmärkta skrifter borde man kanske se över
              vad som faktiskt har gjorts. Vilket ansvar har kommunerna för
              brottsdrabbade? Borde inte regeringen uppmärksamma detta mer?
              Man kanske borde ge det står i vår reservation brottsoffermyndigheterna
              i uppdrag att ur ett helhetsperspektiv se över hur kommunerna
              lever upp till sitt ansvar när det gäller de brottsdrabbade och
              ge förslag på åtgärder. Vi från Miljöpartiets sida tycker till
              exempel att fördelningen av medel till de lokala kvinnojourerna
              bör ligga på Brottsoffermyndigheten eftersom det är denna myndighet
              som har den största kompetensen på området när det gäller mäns
              våld mot kvinnor.
            </seg>
            <seg n="ca80f2b4">
              Med detta vill jag än en gång yrka bifall till reservation nr
              2.
            </seg>
          </u>
          <note type="speaker" n="44053947">
            Anf. 24 HELENA BOUVENG (m):
          </note>
          <u who="helena_bouveng_ce9e54" xml:id="i-6e04ba644fabb60e-0" n="7d400c6f">
            <seg n="d517a042">
              Fru talman! Först vill jag yrka bifall till förslaget i betänkandet
              och avslag på samtliga reservationer.
            </seg>
            <seg n="60d31fe5">
              För en tid sedan skedde det som inte får ske. En elev knivskar
              en annan elev på ett gymnasium i Vetlanda. Polisen hanterar nu
              ärendet, och jag tänker inte kommentera det enskilda fallet. Men
              i mitt stilla sinne inser jag att den dag det här hände var två
              tonårskillar båda förlorare.
            </seg>
            <seg n="0e1343fc">
              Vad som ligger bakom dådet i detta fall måste polisen få utreda,
              men helt ovanligt är det inte att det är något som kan härröras
              från omständigheter långt bort i tiden. Det är en hel evighet
              för unga människor, men en dag rinner helt enkelt bägaren över.
              Dagens brottsoffer morgondagens gärningsman. Så sant som det är
              skrivet.
            </seg>
            <seg n="5b191523">
              Dagens betänkande berör brottsoffer och våldsbrott. 15 motioner
              är inte förtvivlat många. Flera av dem har väckts från allianshåll.
              Det skulle kunna tyda på att ett engagemang inte finns i frågorna,
              men det tror inte jag. Det andra vore att man tycker att den här
              regeringen gör mycket på området och vet att vi kommer att fortsätta
              det arbetet. Jag lutar åt det senare.
            </seg>
            <seg n="1eaa9186">
              Fru talman! Jag börjar med den historiskt stora polisökningen.
              Det har skett en ökning till 20 000 poliser, som har i uppdrag
              att förebygga att brott begås och att klara upp fler brott. Tala
              om ett tydligt brottsofferperspektiv. Det bästa brottsofferperspektivet
              är att inte bli utsatt för brott över huvud taget. Men skulle
              det trots allt hända måste brottet klaras upp och tas på allvar.
              Ouppklarade brott blir ytterligare en kränkning av den som redan
              har blivit utsatt. Ett ökat antal poliser är här helt avgörande.
            </seg>
            <seg n="6454a342">
              Fru talman! Den nationella satsningen mot grovt organiserad brottslighet
              är ytterligare ett led i att ta de mest svårutredda brotten på
              allvar. Det är en satsning där varken länsgränser, myndighetsgränser
              eller landsgränser ska vara ett hinder för att denna ska kunna
              stoppas. Det är en brottslighet som genom hot och våld utsätter
              människor för en livslång brottsoffersituation. Det är ett framtida
              liv som i många fall är ett liv långt ifrån det liv man hade innan
              man blev utsatt för brott.
            </seg>
            <seg n="d82cf4a7">
              I brottsoffrets tecken går också den nya lagen om förtursförklaring,
              det vill säga att jag som brottsoffer har möjlighet att begära
              en förtursförklaring om tiden för förhandling är orimligt lång.
              Socialdemokraterna var emot denna nya lag. Vi i alliansen, i Moderaterna,
              utgår från brottsoffret. Frågan är vem eller vad Socialdemokraterna
              utgår från.
            </seg>
            <seg n="8ba9c4c1">
              Fru talman! I dag har vi diskuterat handlingsplanen om mäns våld
              mot kvinnor. Det är ännu en milstolpe i brottsoffrets spår. Här
              utarbetas nu nya sätt för att förhindra att våldsbrott begås,
              men här ges också stora ekonomiska bidrag till exempelvis landets
              kvinnojourer och brottsofferjourer som på ett bra sätt kan bemöta
              de kvinnor som har råkat ut för brott.
            </seg>
            <seg n="cd633e30">
              Aldrig någonsin i svensk rättspolitik har det tagits ett så stort
              helhetsgrepp beträffande mäns våld mot kvinnor. Det är ett helhetsgrepp
              som spänner över många viktiga områden för att kvinnor inte ska
              utsättas för våld. Enligt Brå är det ett betydelsefullt startskott
              för utvecklingen av ett bättre arbete för att förebygga våld mot
              kvinnor och hedersrelaterat våld och förtryck samt stödja dem
              som utsatts.
            </seg>
            <seg n="63e67c1f">
              Fru talman! Jag stannar här vad gäller historia och väljer att
              titta framåt. Det finns mycket kvar att göra. Våren bjuder på
              flera lagförslag där krafttag tas mot våld och för brottsoffer.
              Jag ska nämna några.
            </seg>
            <seg n="1486e7ef">
              Det kommer ett lagförslag om skärpta straff för allvarliga våldsbrott.
              Det är ett förslag som syftar till att understryka hur allvarligt
              vi som lagstiftare ser på dessa brott. Brottsoffer ska känna att
              lagstiftningen tydligt och klart säger ifrån att det här inte
              tolereras.
            </seg>
            <seg n="9559ca30">
              En proposition som jag personligen ser mycket fram emot är propositionen
              som berör barn misstänkta för brott. Min förhoppning här är att
              fler brott begångna av barn under 15 år utreds och att barn under
              15 år kan drogtestas. Det är förslag som leder till tidiga och
              tydliga åtgärder. Det är förslag som förhindrar att unga människor
              fortsätter på en kriminell bana och ett drogberoende som för dem
              längre och längre bort från ett rikt vuxenliv. Det är förslag
              som leder till att även om jag har blivit utsatt för ett brott
              begånget av någon under 15 år ska jag känna att min utsatthet
              tas på allvar.
            </seg>
            <seg n="4470ebc6">
              Fru talman! En tredje och viktig proposition gäller den nya kriminalvårdslagstiftningen
              som är på ingång. Om vi ska kunna förhindra att brott begås måste
              också de som har begått brott få en chans att sluta att begå brott.
              Det ska finnas en väg tillbaka. Efter många år av kriminalitet
              räcker det inte med att låsa in någon, utan tiden på anstalt måste
              också fyllas med relevant innehåll. Redan nu kan vi se att regeringens
              satsning på att förbereda för ett yrkesliv efter avsutten tid
              ger resultat. Arbetslinjen inom Kriminalvården är minst lika viktig
              som överallt annars. Om jag ska förmås att sluta slåss behövs
              hjälp och stöd för detta. Ett sådant beteende bryts inte utan
              hjälp och insikt. Först då kan vi bryta detta beteende och kvinnor
              kan återigen känna sig trygga.
            </seg>
            <seg n="09f5c547">
              Denna regering har hunnit med mycket, inte minst vad gäller ett
              rättsväsen värt namnet. Det här är en regering som sätter människor
              före system, en regering som vågar, vill och kan utgöra ett rejält
              motstånd mot våld och annan brottslighet, en regering som sätter
              brottsoffret i centrum.
            </seg>
            <seg n="20cbf5e5">
              Jag lyssnade på Elisebeht Markström. Hon sade en hel del kloka
              saker. Men jag var lite konfunderad över vad hon sade om utvecklingen
              av våldsbrott och trygghet. I måndags kom Brås trygghetsundersökning
              för 2009. Där framgår att tryggheten och förtroendet för rättsväsendet
              har ökat samtidigt som utsattheten för brott har minskat något
              sedan mätningarna inleddes 2006. Dessutom visar undersökningen
              ett ökat förtroende för rättsväsendet, inte minst i frågan om
              rättsväsendets bemötande av personer som utsatts för brott. Det
              vore spännande att höra Elisebehts kommentarer.
            </seg>
          </u>
          <note type="speaker" n="648b89da">
            Anf. 25 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-8" n="ce46216e">
            <seg n="68be56f0">
              Fru talman! Förtursförklaring: Den lagstiftningen som ni väljer
              att kalla reform var vi emot och är fortfarande emot.
            </seg>
            <seg n="40761e4e">
              Vi anser att motiveringen till att vissa personer skulle kunna
              få förtur inför domstol haltar betänkligt. Är det att värna brottsoffren
              målsägande, som det egentligen heter att säga till dem som begär
              förtur att de får gå före i kön? Vem är det som kommer att begära
              förtur? Är det de resursstarka, de som är väl pålästa eller de
              som är medvetna? Jag tror det. Jag tror att det är de svagaste
              som kommer att hamna längst bak i kön. Alla mål ska naturligtvis
              hanteras skyndsamt, men nu har ni lagt in en växel och sagt att
              vissa ska behandlas extra skyndsamt om de begär förtur. För oss
              känns det helt främmande att stödja en sådan reform.
            </seg>
            <seg n="77df6020">
              De prioriteringar som ska göras i rättsväsendet ska göras från
              den politiska instansen, menar vi. Det är härifrån som vi ska
              tala om vad rättsväsendet ska prioritera. Det ska inte vara de
              som har bäst förutsättningar att föra sin talan som prioriterar
              sig själva. För oss hänger den frågan nämligen väldigt nära samman
              med rättvisa.
            </seg>
            <seg n="91220fdb">
              I slutändan handlar det förstås om att rättsväsendet behöver
              ha tillräckliga resurser för att klara alla mål och göra alla
              de prioriteringar som härifrån sätts upp, och inte från dem som
              på egen hand kan klämma sig in före och säga att just mitt mål
              är mer angeläget och därför begär jag förtur. Det är förklaringen
              till att vi socialdemokrater vill att den propositionen ska avslås.
            </seg>
          </u>
          <note type="speaker" n="3964d7ab">
            Anf. 26 HELENA BOUVENG (m) replik:
          </note>
          <u who="helena_bouveng_ce9e54" xml:id="i-6e04ba644fabb60e-1" n="7d400c6f">
            <seg n="d3f7df9d">
              Fru talman! Det var spännande att höra Elisebeht Markströms inlägg.
              Jag kommer ihåg att när vi debatterade den här frågan hade jag
              kollat upp vissa fall, och det var bland annat en 17-årig tjej
              i en av våra kommuner som hade blivit våldtagen av sin sambo.
              Det tog nästan tolv månader innan hennes fall kom upp till behandling.
              Tycker du att det är orimligt att hon ska ha en chans att fråga
              domaren, lagmannen i tingsrätten, om det inte har gått väldigt
              lång tid?
            </seg>
            <seg n="b81a5d6c">
              I begäran om förtursförklaring behövs det inte några långa juridiska
              skrivningar, utan man kan enkelt ställa frågan till lagmannen,
              domaren, i den tingsrätten: Är det rimligt att jag, en 17-årig
              tjej, ska gå och bära på dessa våndor och att jag inte kan sova
              på nätterna under så lång tid? Jag blir lite förvånad över att
              Elisebeht inte tycker att hon ska ha den rätten.
            </seg>
            <seg n="705a694f">
              Det är bara en domare som ska avgöra. Det behövs inga långa svåra
              juridiska skrivningar, utan det räcker med en enkel fråga: Är
              det rimligt att jag, 17 år, ska vänta tolv månader på att mitt
              ärende ska behandlas?
            </seg>
          </u>
          <note type="speaker" n="ec976cc8">
            Anf. 27 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-9" n="ce46216e">
            <seg n="1e23ecd7">
              Fru talman! Självklart är inte det rimligt. Man kan plocka upp
              enstaka exempel och fråga om det är rimligt, och det är klart
              att det inte är det. Det ska inte vara så för någon, inte heller
              för dem som står efter denna flicka i kön, att det tar så lång
              tid. Dessutom är våld mot kvinnor en prioriterad fråga, så hon
              skulle i alla fall inte ha behövt vänta så länge om prioriteringsordningen
              från regering och riksdag hade följts. Det ska hon naturligtvis
              inte behöva göra.
            </seg>
            <seg n="c4b0ae5f">
              Att skapa en möjlighet för personer som tycker att de har väntat
              för länge säkerligen med rätta att komma före andra känns helt
              främmande för oss. I slutändan betyder det, Helena Bouveng, att
              någon annan får vänta ytterligare lite längre. Det är inte så
              att det skapas mer utrymme. Det är väl inte så att man i domstolarna
              sitter på övertid och tar förtursförklaringarna, utan det sker
              naturligtvis under den tid som domstolarna har till sitt förfogande.
              Det där resonemanget köper inte vi.
            </seg>
            <seg n="a9c2141d">
              Det är självklart att ingen som har utsatts för ett så allvarligt
              brott ska behöva vänta tolv månader. Men det här är inte rätt
              recept, för någon annan får vänta i stället.
            </seg>
            <seg n="b656f95c">
              Sedan talar Helena Bouveng om trygghetsundersökningen och att
              den visar på ökad trygghet. Det är naturligtvis jättebra. Det
              visar på en upplevd ökad trygghet när man frågar utvalda grupper.
              Det är jättebra att det är på det sättet. Men det betyder inte
              att vi inte har några bekymmer kring otryggheten. I mitt anförande
              redogjorde jag för att otryggheten i Sverige ökar i dag. Det är
              inte så att människor har för mycket trygghet. Det är så att människor
              faktiskt har väldigt mycket av otrygghet.
            </seg>
          </u>
          <note type="speaker" n="acdd501b">
            Anf. 28 HELENA BOUVENG (m) replik:
          </note>
          <u who="helena_bouveng_ce9e54" xml:id="i-6e04ba644fabb60e-2" n="7d400c6f">
            <seg n="82b04ed4">
              Fru talman! Det var spännande att få klara besked från Elisebeht
              att man inte tycker att brottsoffret ska ha en väg att driva sin
              egen fråga. Jag tror dessutom att tingsrätterna kanske mår ganska
              bra av detta. De kanske inte vill ha denna begäran om förtursförklaring,
              utan man hanterar ärenden i sin egen takt.
            </seg>
            <seg n="291d5820">
              Jag håller med dig om att tryggheten är oerhört viktig. Den är
              ojämn det ska vi inte blunda för, och det står jag upp för. Det
              är också oerhört viktigt att vi tar människors upplevda otrygghet
              på allvar, för det är faktiskt den vardag man lever i. Men Brås
              trygghetsundersökning visar trots allt att tryggheten ökar. Det
              verkar Elisebeht inte riktigt ta till sig. Jag tycker att det
              är väldigt positivt att vi får en ökad trygghet i Sverige. Jag
              tror att det beror väldigt mycket på att de ökade satsningarna
              på rättsväsendet så sakteliga börjar ge resultat. Och vi vill
              väl alla att vi kan känna trygghet oavsett var vi bor i Sverige.
            </seg>
          </u>
          <note type="speaker" n="1414b30c">
            Anf. 29 JOHAN LINANDER (c):
          </note>
          <u who="johan_linander_51610c" xml:id="i-18039022ed1f181b-3" n="99f059b6">
            <seg n="6e04680d">
              Fru talman! Denna debatt om våldsbrott och brottsoffer har vi
              en gång per år, och det är ungefär samma frågor som vi debatterar.
              Betänkandet utgår från de motioner som kom in under höstens allmänna
              motionsperiod. Man skulle kunna tro att debatten utgår från dessa
              motioner, men den har handlat om någonting helt annat i dag. Så
              kanske det fortsätter även när jag håller mitt anförande.
            </seg>
            <seg n="8b7be34a">
              Många av de motioner som vi behandlar har vi behandlat många
              gånger tidigare, och därför är det i detta fall så kallad förenklad
              behandling. Mycket av det som vi nyss debatterade med anledning
              av betänkandet om mäns våld mot kvinnor, hedersrelaterat våld
              och förtryck samt våld i samkönade relationer skulle också kunna
              höra hemma i denna debatt om våldsbrott och brottsoffer.
            </seg>
            <seg n="b39c8649">
              Först av allt måste poängteras vilken påverkan på livet det kan
              innebära att utsättas för våldsbrott. Det kan gälla enstaka, allvarliga
              brott, men det kan också handla om upprepad brottslighet. Det
              är mannen som blir nedslagen i krogkön för att han råkat titta
              på fel tjej vid fel tillfälle, eller kvinnan som lever under ständiga
              hot om våld och i värsta fall dagliga slag och annat våld. Våld
              och rädsla för våld gör att många av dessa offer helt enkelt inte
              kan leva ett normalt liv.
            </seg>
            <seg n="43ef6cd0">
              Från samhällets sida måste vi göra allt vi kan för att stoppa
              våldet och för att göra livet lättare för brottsoffer. Det ska
              vara lätt att vända sig till någon som kan hjälpa till, och det
              ska vara lätt att polisanmäla och få hjälp genom den rättsliga
              processen.
            </seg>
            <seg n="e0e04fda">
              De rättsliga myndigheterna är viktiga, framför allt polisen,
              men de ideella krafterna är också mycket viktiga. Kvinnojourerna,
              brottsofferjourerna, Bris och många fler gör ett viktigt arbete,
              och det ska de också ha ett stort tack för.
            </seg>
            <seg n="2115987e">
              Om jag då går över till lite av det som debatten har handlat
              om tidigare kan jag inte låta bli att kommentera det som Elisebeht
              Markström uppehöll sig väldigt länge kring i sitt anförande, nämligen
              att det skulle ha blivit otryggare i Sverige med alliansregeringen.
              Jag har nu tagit med datorn hit för att jag inte ska säga fel.
            </seg>
            <seg n="e336bf04">
              Det känns obegripligt att Elisebeht Markström kan hålla detta
              anförande i kammaren i dag när Brå så sent som i måndags presenterade
              sin nationella trygghetsundersökning som visar att det är precis
              tvärtom. Jämförelsen mellan 2006 och 2009 visar att svenska folket
              känner sig tryggare och inte blir mer utsatt för brott. Anmälningarna
              har ökat, men undersökningen visar att det inte är fler som säger
              att de faktiskt har utsatts för brott.
            </seg>
            <seg n="45250210">
              I denna undersökning har man tillfrågat 14 000 personer. När
              vi kommenterar partisympati- och opinionsundersökningar brukar
              det handla om 1 000 eller 2 000 tillfrågade. Här är det alltså
              14 000 tillfrågade, så det är en mycket trovärdig undersökning.
            </seg>
            <seg n="3d4d6adf">
              Antalet personer som säger sig vara otrygga när de är ute på
              kvällen har minskat sedan 2006 från 21 procent till 16 procent.
              Det är alltså en högst markant skillnad. Det är fler som helt
              enkelt vågar vara ute och röra sig utan att känna sig rädda och
              otrygga.
            </seg>
            <seg n="aa583b07">
              Elisebeht Markström uppehöll sig också vid att det skulle vara
              stora regionala skillnader. Det är det. Men det hon ville antyda
              är helt felaktigt, nämligen att man skulle ha glömt bort landsbygd
              och glesbygd och satsat i städerna, och att de regionala klyftorna
              därmed skulle ha ökat. Något sådant kan vi inte se. Det är faktiskt
              tvärtom. Man känner sig otryggare i storstadsområdena. Otryggast
              känner sig människor i Västmanland, därefter kommer tyvärr Skåne.
              Man känner sig allra tryggast längst uppe i norr.
            </seg>
            <seg n="65a21e90">
              Detta är vad den nationella trygghetsundersökningen har kommit
              fram till. Om sedan Socialdemokraterna vill stå här i kammaren
              och säga att det är precis tvärtom är det väl upp till dem. De
              som lyssnar kan själva gå in på Brås hemsida och läsa och få veta
              hur verkligheten ser ut.
            </seg>
            <seg n="55d5e2bd">
              Fru talman! Liksom i förra debatten vill jag också i denna debatt
              lyfta upp några särskilda frågor som gäller barn som brottsoffer.
              Enligt socialtjänstlagen har kommunerna ett ansvar för att brottsoffer
              ska få den hjälp och det stöd som de behöver. Lagstiftningen skärptes
              också 2007. Vi i Centerpartiet menar dock att det fortfarande
              finns brister, speciellt vad gäller barn som är brottsoffer och
              lever i samma hem och familj som gärningsmannen. Det är alltså
              barn som lever i familjer där någon är dömd för våldsbrott mot
              barnet och kanske även mot mamman, pappan eller något syskon.
            </seg>
            <seg n="db66389e">
              Vi har sett alltför många fall där våldet fortsätter utan att
              samhället gör något. Inte sällan fortsätter en kvinna eller man
              att bo med den partner som är dömd för våldsbrott mot henne, honom
              eller barnen. Vi menar att socialtjänsten ska ha en skyldighet
              att genomföra en barnutredning i dessa fall för att se hur barnets
              levnadsförhållanden ser ut. Barnutredningen ska fokusera på barnets
              förhållanden och synliggöra bristerna i föräldrarnas förmåga att
              ge barnet en trygg tillvaro, omvårdnad och god fostran. Det måste
              också fungera när familjen flyttar från en kommun till en annan.
              Där har vi sett stora brister. Samhället kan inte stå vid sidan
              om och låta bli att ingripa.
            </seg>
            <seg n="d7ad8b3d">
              Alltför många barn lever sitt liv under hot, osäkerhet och våld.
              Vi vet att rädda och osäkra barn ofta blir arga och frustrerade
              ungdomar, som lever ut sin frustration genom att begå brott mot
              andra.
            </seg>
            <seg n="9ce83b91">
              En annan viktig fråga är processen när en förälder döms att betala
              skadestånd till sitt barn. Vi i Centerpartiet menar att det är
              rimligt att staten i de fallen betalar ut skadeståndet direkt
              till barnet och sedan tar över kravet på föräldrarna. Det ska
              inte vara så att barnet ska behöva utkräva skadestånd av sina
              egna föräldrar. Det är också viktigt att pengarna blir låsta på
              barnets konto, så att inte föräldrar kan ta ut dem och använda
              dem till helt fel saker. Redan i dag finns det begränsningar,
              men det finns också problem som behöver lösas.
            </seg>
            <seg n="0ab41571">
              Med detta vill jag yrka bifall till utskottets förslag och avslag
              på samtliga reservationer.
            </seg>
          </u>
          <note type="speaker" n="16a07bc8">
            Anf. 30 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-10" n="ce46216e">
            <seg n="0f2a570d">
              Fru talman! Mitt anförande handlade inte om något helt annat.
              Det handlade om otrygghet och kopplingen mellan otrygghet och
              brottsutveckling i ett samhälle. Förnekar Johan Linander att det
              skulle finnas något som helst samband mellan hur brottsutvecklingen
              och brottsligheten i ett land ser ut och hur ett land förmår utjämna
              skillnader, se till att hälsotillståndet är gott och så vidare.
              Finns det inget sådant samband över huvud taget? Jag anser att
              det gör det, och det var detta som mitt anförande handlade om.
            </seg>
            <seg n="a0d77af5">
              Jag talade nog inte om några regionala klyftor mellan landsbygd
              och stad. Jag har inte skrivit det i mitt anförande, och jag kan
              inte minnas att jag skulle ha sagt det. Det var nog Johan Linander
              som lyssnade lite dåligt eller tolkade in något som jag faktiskt
              inte sade. Jag citerade statsminister Fredrik Reinfeldt, som talade
              om att Sverige ska vara ett land som håller ihop, där sociala
              och regionala klyftor minskar. Det var i det sammanhanget jag
              använde det uttrycket. Det var alltså inte mina ord.
            </seg>
            <seg n="967572a9">
              Jag hade önskat att Fredrik Reinfeldts uttalande hade blivit
              verklighet. Det är ju inte så. Nu ökar i stället skillnaderna.
              Utanförskapet ökar och arbetslösheten ökar. Människors möjlighet
              till egen försörjning minskar. Otryggheten ökar, helt enkelt.
            </seg>
          </u>
          <note type="speaker" n="635398a8">
            Anf. 31 JOHAN LINANDER (c) replik:
          </note>
          <u who="johan_linander_51610c" xml:id="i-18039022ed1f181b-4" n="99f059b6">
            <seg n="6f3fe8a3">
              Fru talman! Det stämmer att Elisebeht Markström citerade statsministerns
              anförande från 2006, och det gjorde hon så klart i syfte att visa
              att han hade fel, det vill säga att de regionala klyftorna vad
              gäller trygghet och så vidare skulle ha ökat. Men så har inte
              skett.
            </seg>
            <seg n="210eec81">
              När det handlar om sambandet mellan människors trygghet och att
              man har jobb, bra hälsovård och en fungerande skola ligger underförstått
              i Elisebeht Markströms fråga att det skulle ha blivit sämre med
              människors hälsa eller att skolan skulle fungera sämre. Så är
              ju inte fallet.
            </seg>
            <seg n="91bcd2b3">
              Jag tror att det finns ett samband, och om människor verkligen
              hade fått det sämre i sina liv och känt att de hade svårare att
              klara sig, att skolan inte skulle fungera eller att till och med
              sjukvården skulle fungera sämre, tror jag att vi också skulle
              ha sett att tryggheten hade minskat. Men vad visar den nationella
              trygghetsundersökningen? Jo, den visar precis det motsatta. Det
              logiska resonemanget haltar betänkligt.
            </seg>
            <seg n="45808ff6">
              Jag förstår att Elisebeht Markström inte har tagit del av Brås
              nationella trygghetsundersökning för 2009. Läs den gärna! Jag
              tror att Elisebeht Markströms anförande skulle ha blivit helt
              annorlunda om hon hade hunnit läsa den rapporten före dagens debatt.
            </seg>
          </u>
          <note type="speaker" n="3fb9ff9b">
            Anf. 32 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-f028d09630879010-11" n="ce46216e">
            <seg n="6a929f48">
              Fru talman! Den nationella trygghetsundersökningen är inte en
              undersökning som ser till helheten och diskuterar människors upplevda
              trygghet, utan den handlar om hur man upplever risken att bli
              utsatt för brott och risken att röra sig ute i samhället, särskilt
              när det är mörkt. Det är det som den nationella trygghetsundersökningen
              handlar om.
            </seg>
            <seg n="35d8218e">
              Sanningen att säga, Johan Linander, är det en undersökning som
              tittar bakåt i tiden, eller hur? Den tittar inte framåt i tiden.
              Självklart är det så. Man har frågan 14 000 personer under förra
              året hur de upplever tryggheten.
            </seg>
            <seg n="fdd231d4">
              Skulle man fråga alla dem som är arbetslösa och de ungdomar som
              inte kommer i närheten av en anställning hur de upplever sin trygghet
              i vidare mening tror jag att svaret skulle komma att vara helt
              annorlunda. Självklart finns det ett samband med hur ett samhälle
              vill och förmår utjämna skillnaderna i livsvillkor mellan människor.
              Det är självklart. Allt annat vore knasigt. Jag tror heller inte
              att Johan Linander skulle förneka att det finns ett sådant samband.
            </seg>
            <seg n="d8173adf">
              Nu ökar arbetslösheten. Vi har 9 procents arbetslöshet i Sverige.
              Vi har mängder med människor som står utanför försörjning. Det
              är 500 000 som har lämnat a-kassan. Barnfattigdomen har aldrig
              varit så hög. Det är 200 000 barn som lever i relativ barnfattigdom
              i Sverige. Det är väl ändå en beskrivning av att tryggheten har
              försämrats för alla dem som drabbats?
            </seg>
            <seg n="09c41e3a">
              Det handlar inte bara om dem som drabbas direkt. Detta kommer
              att påverka hela samhället. Det kommer att påverka Johan Linander.
              Det kommer också att påverka mig och alla andra runt om.
            </seg>
          </u>
          <note type="speaker" n="124fce92">
            Anf. 33 JOHAN LINANDER (c) replik:
          </note>
          <u who="johan_linander_51610c" xml:id="i-18039022ed1f181b-5" n="99f059b6">
            <seg n="93a6fc2a">
              Fru talman! Jag tycker att det är lite konstigt att man ifrågasätter
              Brås nationella trygghetsundersökning när 14 000 människor är
              tillfrågade. I vilka opinionsundersökningar är det så många? Det
              är klart att den här undersökningen är trovärdig.
            </seg>
            <seg n="787c696a">
              Man har frågat hur människor upplevde sin trygghet under 2009,
              mitt under den värsta globala ekonomiska kris vi har haft på årtionden.
              Det är klart att fler har blivit arbetslösa. Fler har kanske känt
              en osäkerhet inför framtiden. Trots detta är det bättre 2009 än
              det var 2006 när Socialdemokraterna styrde landet.
            </seg>
            <seg n="84709c9c">
              Hur ska man tolka det? Mitt under en brinnande global ekonomisk
              kris upplever människor sig tryggare än de gjorde 2006. Skillnader
              mellan livsvillkoren betyder självklart mycket, och det finns
              ett samband. Men vad betyder då det här resultatet?
            </seg>
            <seg n="81b5b323">
              Jo, att det inte har försämrats när det gäller skillnaderna mellan
              livsvillkoren i förhållande till 2006. Om så hade varit fallet
              hade väl människor känt sig otryggare, precis enligt Elisebeht
              Markströms eget resonemang? Med större skillnader mellan människors
              livsvillkor skulle vi ha betydligt fler brott och otrygga människor.
              Nu är det tvärtom.
            </seg>
            <seg n="3cc48fa0">
              Med Elisebeht Markströms eget resonemang kan vi bara dra slutsatsen
              att den här nationella trygghetsundersökningen visar att folk
              faktiskt inte känner sig otryggare. De gör inte det, eftersom
              det inte har blivit större skillnader i livsvillkoren än det var
              2006 när vi hade en stor arbetslöshet trots att vi befann oss
              i en högkonjunktur.
            </seg>
            <seg n="dc76641c">
              Svenska folket får väl göra ett klokt val och se vem som ska
              fortsätta styra det här landet i höst.
            </seg>
          </u>
          <note type="speaker" n="1bdc14b2">
            Anf. 34 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-ee35176fc76ca85e-1" n="68556566">
            <seg n="21fa80a2">
              Fru talman! År 2008 anmäldes det enligt preliminära siffror i
              Sverige 1 371 725 brott. Bakom de här anonyma siffrorna finns
              det brottsoffer. Det finns människor som har utsatts för en annan
              individs missdåd men som även i förlängningen är offer för samhällets
              otillräckliga brottsförebyggande och brottsbekämpande insatser.
              Då handlar det om människor som i många fall drabbas av otrygghet
              och trauman, fysiska och psykiska skador och andra rättsförluster
              på grund av brottet.
            </seg>
            <seg n="c9ff9e7b">
              De mentala och fysiska såren kanske aldrig läker, men för att
              komma en bit på vägen är det väldigt viktigt att det finns en
              ordentlig möjlighet att klara upp de här brotten. Det är därför
              som det är så viktigt med den stora polissatsning som alliansregeringen
              gör.
            </seg>
            <seg n="dc810adb">
              En viktig upprättelse för brottsoffret eller brottsoffrets anhöriga
              är också att gärningsmannen åtalas för brottet och att skadestånd
              kan utdömas.
            </seg>
            <seg n="202aea92">
              När en person utsätts för brott kan det kännas som om hela livet
              skakas om. Det blir inte bättre av att man sedan bemöts negativt
              med ointresse eller okunskap genom hela rättskedjan. Ett bemötande
              med respekt, förståelse och erkännande kan förstärka känslan av
              upprättelse. Därför är det väldigt viktigt att brottsoffret inte
              upplever sig kränkt två gånger, först av förövaren och sedan av
              samhället.
            </seg>
            <seg n="82163766">
              En viktig faktor när det gäller hur man behandlar ett brottsoffer
              är hur brottet utreds. Förundersökningen och förhörssituationen
              är mycket viktiga delar i det. Förhörsledaren måste ha en hög
              kompetens, och förhörslokalen måste vara väl anpassad, inte minst
              när det gäller barn. Vi har i dag talat flera gånger om betydelsen
              av det när det gäller att hantera barn som är brottsoffer.
            </seg>
            <seg n="caa7dbbc">
              Det handlar också om rättssäkerhet. Det är nämligen det som kommer
              fram under förundersökningen som sedan ska ligga till grund för
              det som åklagaren kan använda för att avgöra om man ska väcka
              åtal.
            </seg>
            <seg n="3d540080">
              Vi från Folkpartiet anser att det behövs mer forskning när det
              gäller förundersökningar, mer statistik och kartläggning som belyser
              vad som händer under förundersökningarna och hur detta kan förbättras.
            </seg>
            <seg n="76716455">
              Jag vet att Socialdemokraterna i det förra betänkandet, som vi
              talade om tidigare i dag, lyfter frågan om behovet av statistik.
              Jag kan instämma i att vi måste ha tillförlitlig statistik. Men
              det pågår tack och lov ett arbete inom Rättsväsendets informationsteknik,
              RIF, med hur det här kan förbättras.
            </seg>
            <seg n="4f2f565f">
              När rättsprocessen sedan kommer i gång måste brottsoffrets rättighet
              ges samma prioritet som den misstänktes i rättskedjan. Man får
              inte på något sätt öka brottsoffrets problem. I varje del av rättskedjan
              och inom sjukvården och socialtjänsten måste man därför ordentligt
              beakta brottsoffrens situation. Och här finns det mycket som brister.
            </seg>
            <seg n="d4a7be45">
              Folkpartiet och alliansregeringen vill väldigt tydligt sätta
              brottsoffers rättigheter i fokus, bland annat genom den tidigare
              omnämnda och viktiga handlingsplanen för att bekämpa mäns våld
              mot kvinnor, hedersrelaterat våld och förtryck och våld i samkönade
              relationer. De 56 åtgärder som föreslås omfattar en rad insatsområden,
              och alliansregeringen satsar drygt 800 miljoner kronor under mandatperioden
              för att genomföra denna.
            </seg>
            <seg n="5beb1f6f">
              Sedan har vi den andra handlingsplanen för att bekämpa prostitution
              och människohandel för sexuella ändamål. Det är en satsning på
              36 åtgärder. Det är bland annat 75 miljoner kronor till rättsväsendet
              för att stärka operativa insatser.
            </seg>
            <seg n="4510cb58">
              Jag blev ju lite besviken när jag i morse fick höra att rättsväsendet
              inte alls använder de här pengarna fullt ut. Man talar om att
              det här tar tid. Man har inte kunnat komma i gång med arbetet.
              Men här har vi i justitieutskottet ett särskilt ansvar att se
              till att man verkligen fullföljer det uppdrag som vi har gett
              polismyndigheten.
            </seg>
            <seg n="2379d4bc">
              Om vi ska få färre brottsoffer måste vi, som många här har sagt,
              se till att vi inte får fler brottslingar. Vi måste naturligtvis
              ha färre brottslingar. Vi måste också se de här dubbla rollerna.
              Många gärningsmän är också offer. Det gäller inte minst kvinnor.
            </seg>
            <seg n="9c90c851">
              Vi vet att många av de kvinnor som är offer för misshandel också
              är narkotikamissbrukare. De hanterar narkotika och är dömda för
              det. Det är väldigt viktigt att man kan hantera den här dubbelproblematiken
              och det gäller verkligen inte bara kvinnor; det gäller många brottslingar.
              Därför måste man göra särskilda insatser under fängelsetiden så
              att dessa personer kan bryta sig loss både från missbruket och
              från en misshandelsrelation.
            </seg>
            <seg n="0c2286e7">
              Det behövs ökade kunskaper om kvinnors brottslighet. Vi har diskuterat
              det i en särskild grupp i justitieutskottet. Det handlar om kvinnor
              i fängelser. Det här måste vi fortsätta att debattera.
            </seg>
            <seg n="68de9b73">
              Om man tittar på statistiken ser man att det än så länge är förhållandevis
              mycket färre kvinnor som är brottslingar än män, men vi ser en
              tråkig ökning. Allt fler kvinnor blir också brottslingar, och
              det är en utveckling av jämställdheten som vi inte vill ha.
            </seg>
            <seg n="1e549479">
              Vi har tidigare talat om kvinnojourerna. Jag tror att det var
              Elisebeht Markström som tog upp detta. Jag vill passa på att nämna
              vilka belopp som alliansregeringen nu satsar på detta. Det årliga
              bidraget från staten till kommunerna för att utveckla skydd och
              stöd och som delvis fördelas vidare till frivilligorganisationerna
              var förra året 109 miljoner kronor. Det kommer också i år att
              vara 109 miljoner kronor, så det är ingen försämring.
            </seg>
            <seg n="a3c2e53a">
              Det årliga bidrag som Socialstyrelsen fördelar till organisationer
              som arbetar med att motverka mäns våld mot kvinnor var i fjol
              29 miljoner och det var 10 miljoner mer än året dessförinnan.
              Det är inte helt klart vad de får i år, men det kommer i alla
              fall att bli minst lika mycket som man fick för 2009. Förhoppningsvis
              kan det bli mer.
            </seg>
            <seg n="e6b6ffb7">
              Mobbning har vi berört lite grann. Man blir väldigt ledsen när
              man läser i tidningen om Skolinspektionens rapporter som visar
              att skolorna inte alls klarar av mobbningsproblematiken.
            </seg>
            <seg n="e792321a">
              Vi har från Folkpartiet därför föreslagit, för att visa hur allvarligt
              det här brottet är, att man ska utreda frågan om att införa mobbning
              som ett särskilt eget brott.
            </seg>
            <seg n="178ca984">
              Det tycker jag vore intressant om vi kunde göra. Det skulle ge
              en mycket klar markering att mobbning inte kan accepteras på något
              sätt. Det skulle också säkert göra det lättare att åtala för mobbning.
            </seg>
            <seg n="343ad5fc">
              Slutligen, fru talman, vill jag säga några ord om kameraövervakning
              i brottsförebyggande syfte som är en mycket omdebatterad fråga.
              Jag och vi från Folkpartiet tror att kameraövervakning kan bli
              en trygghet för människor om man sätter in det i tunnelbanan,
              ute på stan, i matvarubutiker, i skolor som vandaliseras och i
              taxibilar. Det handlar om att kunna utreda de brott som begås
              där. Då är kameraövervakningen ett medel.
            </seg>
            <seg n="2f66f689">
              Samtidigt vill jag verkligen betona att vi måste slå vakt om
              den personliga integriteten. Vi har från Folkpartiet föreslagit
              att det i varje kommun ska finnas särskilda kartor som visar vilka
              platser och lokaler som är kameraövervakade. Vi vill också att
              den som har fått sitt privatliv kränkt på grund av att inspelat
              material har hamnat i fel händer alltid ska kunna kräva skadestånd
              direkt av den som ger tillstånd till kameraövervakningen.
            </seg>
          </u>
          <note n="24b88af4">
            Med detta, fru talman, vill jag yrka bifall till förslaget i
            utskottets betänkande och avslag på samtliga motioner.
          </note>
          <note type="speaker" n="3d62821a">
            Anf. 35 OTTO VON ARNOLD (kd):
          </note>
          <u who="otto_von_arnold_3b8093" xml:id="i-816a052ba7f81ba7-0" n="5cf7ac62" next="i-0cfe0f1b294fe5e1-0">
            <seg n="8c17b65c">
              Fru talman! Att bli utsatt för brott vilken typ det än är, stöld,
              misshandel, rån eller mord, är djupt kränkande. Det har vi hört
              om i dag. I det senare fallet är det likaledes det för de efterlevande.
              Den som blir utsatt för mord har inget att säga efter detta tragiska
              fall.
            </seg>
            <seg n="fc668d8b">
              Därför är det viktigt att brottsoffer bemöts på ett hedervärt
              sätt. Som statsministern sade här i partiledardebatten nyligen
              ska alla fall utredas. Det är ett synnerligen viktigt uttalande
              från regeringsmakten och alliansens sida.
            </seg>
            <seg n="768a7be4">
              För ett brottsoffer är det viktigt att bli tagen på allvar, att
              man ser situationen. Brottsoffrets speciella fall, precis som
              statsministern sade, ska bli utrett. Det handlar om att få rätt
              stöd, adekvat stöd och bli sedd i sin situation.
            </seg>
            <seg n="6bd93f72">
              Det är intressant att den viktimologiska forskningen visar att
              det inte är hämnden som är drivande för ett brottsoffer. Det viktiga
              är att få upprättelse.
            </seg>
            <seg n="82cdf80d">
              Därför är det viktigt att man sätter fokus på brottsoffer. Vi
              har under en lång tid haft fokus på gärningsmännen. Under de senaste
              årtiondena har det successivt förflyttats över mot brottsoffret.
              Fokus har ökat. Det är ett viktigt framsteg.
            </seg>
            <seg n="eb29db9e">
              Det har kommit forskning och metoder för att hjälpa brottsoffer.
              Det är något som man måste samordna och organisera på ett bra
              sätt.
            </seg>
            <seg n="8e693e40">
              Det har varit mycket av alliansregeringens och även en del av
              den tidigare regeringens intentioner att göra det här. Men som
              vi alla vet lever vi rätt mycket i ett stuprörssamhälle. Vi har
              myndigheter med sina befogenheter och sina ansvarsområden, men
              problemet är att om man ska se på ett brottsoffer måste man se
              situationen genom hela rättskedjan. Regeringen har löst det på
              ett framgångsrikt sätt genom Brottsoffernämnden som har fått ansvaret
              att samordna de olika myndigheterna.
            </seg>
            <seg n="57ab9a37">
              På det lokala planet är det kommunerna som har det primära ansvaret
              för stöd och hjälp. Det är socialnämnden. Det har blivit en lagändring
              så att man inte bör utan ska hjälpa brottsoffren. Vi vet att vi
              inte lever i ett homogent land, men ur ett brottsofferperspektiv
              får det inte vara en skillnad om jag blir misshandlad i Haparanda,
              i Klackstorp eller på Södermalm.
            </seg>
            <seg n="6f465ded">
              Därför har man låtit Socialstyrelsen ta över kontrollen och uppföljningen
              av socialnämnderna från länsstyrelsen. Det sker från den 1 januari
              2010.
            </seg>
            <seg n="5b523a38">
              Det finns ett stort frivilligarbete som hjälper barn och som
              hjälper kvinnor som är utsatta för brott i närrelationer, våldtäkt,
              etcetera. Det är organisationer som är värda att stödja. De ska
              som frivilligorganisationer ha allt stöd de kan få. Kvinnojourerna
              har väl aldrig fått så mycket pengar som nu under alliansregeringen.
            </seg>
            <seg n="fff05197">
              Det görs mycket. Vi är på god väg med en ständig förbättring.
              Det är nödvändigt. Det är en komplex materia som vi inte kan sätta
              upp enkla matematiska modeller för. Det är människor och människors
              väl och ve som vi måste hantera.
            </seg>
            <seg n="4a6d85b9">
              En sak som jag skulle vilja nämna är Brottsofferfonden. Den har
              en viktig funktion. Den stöder metodutveckling och forskning.
              Alla som kan dömas till fängelse har under en lång tid fått betala
              500 kronor till Brottsofferfonden. Sammanlagt delar den ut ungefär
              90 miljoner till viktimologisk forskning och metodutveckling.
              Det är viktigt att man i framtiden kan värdesäkra det beloppet.
              Det är lite av en paradox. Man kan snatta för 1 000 kronor som
              också är värdesäkrat. Då borde det gälla samma sak för det här.
            </seg>
            <seg n="0c2aad72">
              För oss kristdemokrater är det viktigt att fortsätta att stärka
              de brottsutsatta människorna. Det är positivt att alliansen gör
              det.
            </seg>
            <seg n="35e62267">
              Samtidigt är det lite märkligt att lyssna till Elisebeht Markström
              som tycks ha fastnat i en socialdemokratisk jargong. Man vill
              inte se verkligheten. Som tidigare nämnts finns Brås undersökning
              av 14 000. Det är statistiskt ett stort material. Det är mer säkert
              än säkert, skulle man kunna säga om man var statistiker.
            </seg>
            <seg n="d15866ca">
              Vi får inte glömma bort en viktig sak. Det är att förtroendet
              för de brottsförebyggande myndigheterna och framför allt kriminalvården
              också har ökat, vilket framgår av undersökningen.
            </seg>
            <seg n="969519a5">
              Samtidigt får vi inte bli förvillade av statistiken och tala
              om vilket elände vi har i landet. Vi är på bättringsvägen. Vår
              ekonomi går sakta men säkert upp. Vi får sakta men säkert fler
              anställda. Det intressanta är om man jämför 2005 och 2009 att
              vi har 103 000 fler anställda, inte att förglömma. Även där hade
              statsministern fel, med 3 000 fast åt rätt håll.
            </seg>
          </u>
          <note n="51d9340b">
            Jag yrkar bifall till förslaget i betänkandet och avslag på reservationerna.
          </note>
          <note n="57eefb83">
            Överläggningen var härmed avslutad.
          </note>
          <note n="e117b164">
            Ajournering
          </note>
          <note n="08df28c1">
            Kammaren beslutade kl. 11.48 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="otto_von_arnold_3b8093" xml:id="i-0cfe0f1b294fe5e1-0" n="5cf7ac62" prev="i-816a052ba7f81ba7-0">
            <seg n="88359da3">
              Återupptagna förhandlingar
            </seg>
          </u>
          <note n="4444087b">
            Förhandlingarna återupptogs kl. 16.00.
          </note>
          <note n="3873c413">
            10 § Beslut om ärenden som slutdebatterats vid dagens sammanträde
          </note>
          <note n="3b18ed79">
            Punkt 18
          </note>
          <note n="b8f32bfb">
            Punkt 26
          </note>
          <note n="ded0f25f">
            Punkt 28
          </note>
          <note n="4498d46d">
            Övriga punkter
          </note>
          <note n="8c2a3da0">
            Punkt 3
          </note>
          <note n="4498d46d">
            Övriga punkter
          </note>
          <note n="03306cbd">
            11 § Bordläggning
          </note>
          <note n="a4af4865">
            Anmäldes och bordlades
          </note>
          <note n="3eea35ab">
            12 § Anmälan om interpellationer
          </note>
          <note n="670f785d">
            Anmäldes att följande interpellationer framställts
          </note>
          <note n="3b783ec7">
            den 3 februari
          </note>
          <note n="d3bda0ad">
            Jan Lindholm
          </note>
          <note n="75de1096">
            Hans Stenberg
          </note>
          <note n="4d5a0457">
            Interpellationerna redovisas i bilaga som fogats till riksdagens
            snabbprotokoll tisdagen den 9 februari.
          </note>
          <note n="45dd8cd7">
            13 § Anmälan om frågor för skriftliga svar
          </note>
          <note n="d8030f80">
            Anmäldes att följande frågor för skriftliga svar framställts
          </note>
          <note n="a6c3b4a7">
            den 2 februari
          </note>
          <note n="5ba72a5b">
            Claes-Göran Brandin
          </note>
          <note n="7b1573b3">
            Carina Moberg
          </note>
          <note n="edffac9c">
            Kurt Kvarnström
          </note>
          <note n="9c3a3e60">
            Maria Stenberg
          </note>
          <note n="823ce97b">
            Karin Åström
          </note>
          <note n="3b783ec7">
            den 3 februari
          </note>
          <note n="b2df1484">
            Mats Pertoft
          </note>
          <note n="b2df1484">
            Mats Pertoft
          </note>
          <note n="7b1573b3">
            Carina Moberg
          </note>
          <note n="e388b310">
            Raimo Pärssinen
          </note>
          <note n="e388b310">
            Raimo Pärssinen
          </note>
          <note n="0e337ba4">
            Désirée Liljevall
          </note>
          <note n="39bbf2a1">
            Frågorna redovisas i bilaga som fogats till riksdagens snabbprotokoll
            tisdagen den 9 februari.
          </note>
          <note n="f99a3864">
            14 § Anmälan om skriftliga svar på frågor
          </note>
          <note n="8b79410a">
            Anmäldes att skriftliga svar på följande frågor inkommit
          </note>
          <note n="a6c3b4a7">
            den 2 februari
          </note>
          <note n="d685c3c9">
            Bodil Ceballos
          </note>
          <note n="3b783ec7">
            den 3 februari
          </note>
          <note n="0e337ba4">
            Désirée Liljevall
          </note>
          <note n="b6e8e6fa">
            Marie Weibull Kornias
          </note>
          <note n="b6e8e6fa">
            Marie Weibull Kornias
          </note>
          <note n="de64a601">
            Karin Svensson Smith
          </note>
          <note n="a3462374">
            Alf Eriksson
          </note>
          <note n="89f457ce">
            Solveig Hellquist
          </note>
          <note n="93784a14">
            Per Bolund
          </note>
          <note n="12057157">
            Lennart Sacrédeus
          </note>
          <note n="fbc6fd48">
            Birgitta Eriksson
          </note>
          <note n="2a784127">
            Fredrik Lundh
          </note>
          <note n="fbc6fd48">
            Birgitta Eriksson
          </note>
          <note n="e98f37b8">
            Olle Thorell
          </note>
          <note n="b06136a2">
            Peter Jeppsson
          </note>
          <note n="2ff6ff0d">
            Eva Olofsson
          </note>
          <note n="7c7139bb">
            Lars Gustafsson
          </note>
          <note n="fbc6fd48">
            Birgitta Eriksson
          </note>
          <note n="3b2188b9">
            Göte Wahlström
          </note>
          <note n="7576b6ef">
            Jacob Johnson
          </note>
          <note n="0c833f15">
            LiseLotte Olsson
          </note>
          <note n="74937908">
            Berit Högman
          </note>
          <note n="92cc24d4">
            Ronny Olander
          </note>
          <note n="4f9e4bea">
            Hans Olsson
          </note>
          <note n="f488c156">
            Svaren redovisas i bilaga som fogats till riksdagens snabbprotokoll
            tisdagen den 9 februari.
          </note>
          <note n="93af0862">
            15 § Kammaren åtskildes kl. 16.06.
          </note>
          <note n="74567ec0">
            Förhandlingarna leddes
          </note>
          <note n="1bad7a43">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
