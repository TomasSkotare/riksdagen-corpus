<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--85</head>
          <docDate when="2009-03-10">2009-03-10</docDate>
        </div>
      </front>
      <body>
        <div>
          <note n="43798f51">
            ﻿
          </note>
          <note n="1beb9969">
            Riksdagens protokoll
          </note>
          <note n="406755d6">
            2009/10:85
          </note>
          <note type="date" n="0f1b014c">
            Onsdagen den 10 mars
          </note>
          <note n="5979f513">
            Kl. 09:00 - 20:14
          </note>
          <note n="51e7425c">
            1 § Justering av protokoll
          </note>
          <note n="d2a1a155">
            Justerades protokollet för den 4 mars.
          </note>
          <note n="a6f942e6">
            2 § Avsägelser
          </note>
          <note n="d01ecdcf">
            Andre vice talmannen meddelade att Helena Bouveng (m) avsagt
            sig uppdraget som suppleant i socialutskottet.
          </note>
          <note n="609377b9">
            Kammaren biföll denna avsägelse.
          </note>
          <note n="32ad4ae2">
            Andre vice talmannen meddelade att Eva Bengtson Skogsberg (m)
            avsagt sig uppdraget som suppleant i kulturutskottet.
          </note>
          <note n="609377b9">
            Kammaren biföll denna avsägelse.
          </note>
          <note n="d7a3cf5d">
            3 § Anmälan om kompletteringsval till socialutskottet och kulturutskottet
          </note>
          <note n="3d54535b">
            Andre vice talmannen meddelade att Moderata samlingspartiets
            riksdagsgrupp på grund av uppkomna vakanser anmält Eva Bengtson
            Skogsberg som suppleant i socialutskottet och Helena Bouveng som
            suppleant i kulturutskottet.
          </note>
          <note n="a764e2e3">
            Andre vice talmannen förklarade valda till
          </note>
          <note n="9894d9a8">
            suppleant i socialutskottet
          </note>
          <note n="e55f8068">
            suppleant i kulturutskottet
          </note>
          <note n="3654a69f">
            4 § Hänvisning av ärenden till utskott
          </note>
          <note n="125eff73">
            Föredrogs och hänvisades
          </note>
          <note n="c9f1645d">
            den 3 maj.
          </note>
          <note n="cc27732d">
            den 4 maj.
          </note>
          <note n="7e0b39b0">
            5 § Förnyad bordläggning
          </note>
          <note n="789ae130">
            Föredrogs och bordlades åter
          </note>
          <note n="77e76560">
            6 § Försörjningskrav vid anhöriginvandring
          </note>
          <note n="b8f29ac8">
            Föredrogs
          </note>
          <note type="speaker" n="bc0adc11">
            Anf. 1 GÖTE WAHLSTRÖM (s):
          </note>
          <u who="gote_wahlstrom_886810" xml:id="i-802aaeb292536cec-0" n="3fd0679f" next="i-d18d5e7b5c92305b-0">
            <seg n="808b6bbf">
              Fru talman! Vi har nyligen här i kammaren slutdebatterat och
              kommer att votera om ett ärende där regeringen och riksdagsmajoriteten
              haft minimalt intresse av att lyssna in stora organisationers
              kritik, nämligen det så kallade Lavalärendet. Fackliga organisationers
              kunskap och oro har regeringen bortsett från. Den svenska arbetsmarknadsmodellen
              löper risk att bortmanövreras.
            </seg>
            <seg n="de4f8874">
              Det kommande ärendet, SfU12, Försörjningskrav vid anhöriginvandring
              , får samma behandling av regeringen och utskottsmajoriteten.
              Kraftfull kritik från remissinstanserna bortses från, trots att
              den tycks vara näst intill samfälld. Den svenska välfärdsmodellen
              löper risk att utsättas för ett systemskifte.
            </seg>
            <seg n="dbfee6c5">
              Fru talman! Genom betänkandet Försörjningskrav vid anhöriginvandring
              införs vad som brukar kallas en främmande fågel i det svenska
              välfärdssystemet. För en utvald grupp ska ställas krav på försörjning
              motsvarande heltidsarbete samt på att personen som önskar sammanstråla
              med sina nära och kära ska uppvisa hyreskontrakt för bostad av
              viss storlek och standard.
            </seg>
            <seg n="75c73d26">
              Den grupp som i detta läge berörs av regeringsförslaget och utskottsmajoritetens
              förslag är en grupp som redan tidigare har en svag ställning i
              det svenska samhället. Personerna som berörs är också redan hårt
              drabbade före sin ankomst till Sverige. Det handlar om invandrade
              med uppehållstillstånd som ännu inte fått fotfäste på arbetsmarknaden
              och som inte har fått egna ekonomiska förutsättningar att kunna
              skaffa eller erhålla kontrakt på egen bostad.
            </seg>
            <seg n="357cc398">
              Två skäl tycks vara avgörande för utskottsmajoritetens förslag.
            </seg>
            <seg n="583caaed">
              För det första sägs att integrationspotentialen blir bättre med
              de uppställda kraven. Vi känner igen argumentationen. Trygghet
              förlamar, som högerns företrädare brukar säga. Hungriga vargar
              jagar bäst.
            </seg>
            <seg n="981b3b6d">
              För det andra är det få andra EU-länder som inte har ställt upp
              försörjningskrav, och gällande EU-regler förbjuder inte Sverige
              att ställa upp försörjningskrav vid anhöriginvandring.
            </seg>
            <seg n="3b55e585">
              Argumentationen är ihålig.
            </seg>
            <seg n="026275aa">
              Vad gäller integrationsmöjligheten påtalar flera tunga remissinstanser
              att uppställda krav knappast ökar integrationsförutsättningarna
              i det svenska samhället. Arbete, bostad, sociala kontakter, kunskap
              om samhället och många andra kriterier ger ökade integrationsförutsättningar.
              Om detta är vi säkert överens. Men om man ställer krav som de
              som nu föreslås löper man i stället risk att försvåra integrationen
              för väldigt många.
            </seg>
            <seg n="a1ee041d">
              Att inte få sammanstråla med nära och kära kan knappast skapa
              förutsättningar för bra integration. Att oro hämmar tycks inte
              finnas i högeralliansens argumentationslinje. Med nuvarande arbetsmarknads-
              och bostadsförutsättningar förslaget föreslås träda i kraft den
              15 april, om en dryg månad löper många av de berörda risk att
              stå långt utanför arbetsmarknaden och även den krympande bostadsmarknad
              som finns på många orter. Remissinstanserna har påtalat problematiken,
              men regeringen och utskottsmajoriteten tycks blunda.
            </seg>
            <seg n="42995834">
              Sverige och de nordiska länderna har i många stycken en välfärdspolitik
              som ligger i framkant i förhållande till jämförbara länder. De
              nordiska ministerkollegerna talar i globaliseringsdebatten om
              den nordiska modellen som ett vinnarkoncept i globaliseringen.
              Vår generella välfärdsmodell står stark i internationell jämförelse.
            </seg>
            <seg n="e407f813">
              Med argumentationen att vi måste efterlikna övriga EU kan vi
              konstatera att utskottsmajoriteten öppnar för att lämna den svenska
              välfärdsmodellen och anpassa oss till den mer kontinentala. De
              vackra orden om den svenska välfärdsmodellen klingar falskt från
              de fyra regeringspartierna.
            </seg>
            <seg n="cf0e873f">
              Fru talman! Det är inte svårt att läsa mellan raderna att de
              små allianspartierna reagerat på högerinslaget i propositionen.
              Tidigare gjorda uttalanden går stick i stäv med det grundläggande
              i att kräva försörjningskrav vid anhöriginvandring. Men tidigare
              utfästelser tycks väga lätt i dagens debatt.
            </seg>
            <seg n="61bb847b">
              De i betänkandet uppräknade undantagen visar att systemet med
              försörjningskrav skapar problem. På flera sidor i betänkandet
              räknas undantag upp som ska mildra de grundläggande tankarna.
              Denna problembild har påtalats av den handläggande myndigheten,
              som i remissvar påtalat de näst intill orimliga konsekvenser som
              skapas.
            </seg>
            <seg n="6ccb8eb7">
              Många ställer sig också frågan om förslaget inte bara handlar
              om signalpolitik.
            </seg>
          </u>
          <note n="7cc14379">
            I motionstext och i reservationsutlåtanden från s, v och mp markeras
            vad införandet av en främmande fågel i välfärdspolitiken kan innebära.
            Vi yrkar därför avslag på propositionen i enlighet med reservation
            1.
          </note>
          <u who="gote_wahlstrom_886810" xml:id="i-d18d5e7b5c92305b-0" n="3fd0679f" prev="i-802aaeb292536cec-0">
            <seg n="81e2cfe9">
              Som ett markerat andrahandsyrkande, i det fall riksdagsmajoriteten
              fattar beslut om genomförande av försörjningskrav vid anhöriginvandring,
              bör en justering göras för att mildra dess effekter i enlighet
              med reservation 2. Det kan inte anses rimligt att personer med
              familjeband ska hållas åtskilda under perioder som kan sträcka
              sig upp mot fem sex år. Denna systematiska familjesplittring borde
              föranleda inte minst Kristdemokraterna att fundera över konsekvenserna
              i förhållande till den debatt som partiet i övrigt för när det
              gäller familjesammanhållning.
            </seg>
            <seg n="549e484f">
              De som följer utvecklingen vad gäller den svenska välfärdspolitiken
              och vad som brukar kallas den svenska modellen har kanske skäl
              att ställa sig frågorna: Finns det fler grupper som ska inrymmas
              i motsvarande försörjningskrav för att få återförenas till ett
              gemensamt och tryggt liv? Finns det mer på agendan?
            </seg>
            <seg n="57aeb622">
              Fru talman! Till betänkandet har fogats motioner från den allmänna
              motionstiden. I motion Sf276 lyfts frågan om kvinnors utsatthet
              och den så kallade uppskjutna prövotiden fram. Utskottet har i
              ett tidigare betänkande lyft fram frågan och konstaterar att Migrationsverket
              i sitt regleringsbrev anmodats att under 2010 förelägga underlag
              och statistik för att en bedömning av reglerna ska kunna göras.
            </seg>
            <seg n="14aa0f53">
              Alltför många signaler har framkommit för att inte vidta åtgärder
              mot dem som utnyttjar kvinnors utsatthet i migrationsprocessen.
              Många kvinnor drabbas svårt av gällande lagstiftning och rättsordning.
              Vi förväntar oss därför att regeringen skyndsamt analyserar Migrationsverkets
              utvärdering och vidtar erforderliga åtgärder i enlighet med skrivningarna
              i betänkandet.
            </seg>
            <seg n="ecf1aaf8">
              Fru talman! Propositionen Försörjningskrav vid anhöriginvandring
              visar sig ha så många undantag och frågetecken att den aldrig
              borde ha förelagts riksdagen. Gruppen som nu berörs är redan svårt
              drabbad i många stycken, och effekterna av förslagen späder på
              ytterligare.
            </seg>
            <seg n="d32243e3">
              Gruppen tycks även, genom alla uppräknade undantag, bli förhållandevis
              liten. Genom förslaget blir man härigenom än mer utpekad och negativt
              särbehandlad.
            </seg>
            <seg n="020d042d">
              De integrationspolitiska effekterna ifrågasätts starkt av remissinstanserna.
              Förslaget innebär en olycklig förändring av den svenska välfärdsmodellen.
            </seg>
          </u>
          <note n="c20712b4">
            Jag yrkar därför än en gång bifall till reservation 1 och som
            ett andrahandsyrkande, vid avslag på denna reservation, bifall
            till reservation 2.
          </note>
          <note n="b720b509">
            I detta anförande instämde Matilda Ernkrans, Kurt Kvarnström,
            Jasenko Omanovic, Veronica Palm och Magdalena Streijffert (alla
            s).
          </note>
          <note type="speaker" n="e44b4fee">
            Anf. 2 KALLE LARSSON (v):
          </note>
          <u who="kalle_larsson_7fdd7a" xml:id="i-7c4ebbfde74e5a3c-0" n="3720235a">
            <seg n="102da238">
              Fru talman! Så har då den här regeringen släpat ett av sina sista
              förslag till kammaren. Det är ett förslag som är såväl kränkande
              som misstänkliggörande. Det är ett förslag som är repressivt,
              som så många tidigare som man har fört hit. Det är ett förslag
              som dessutom är relativt meningslöst och samtidigt kontraproduktivt.
              Det är en märklig blandning man har lyckats få till den här gången.
            </seg>
            <seg n="79c1afe5">
              Fru talman! Jag vill inleda med att yrka bifall till reservationerna
              1 och 3, så att jag inte glömmer det, och instämma i alla de övriga
              reservationerna Vänsterpartiet har avlämnat. Jag vill dessutom
              tacka Göte Wahlström för ett utmärkt anförande.
            </seg>
            <seg n="4633998d">
              Fru talman! Låt oss börja med att se vad remissinstanserna egentligen
              säger, precis som tidigare talare gjorde. Man måste inte lyssna
              på dem. Man måste inte lyssna på dem som vet vad de talar om och
              vad de som arbetar på fältet tycker. Man kan bortse från det om
              man har andra motiv än vad de som är mest insatta tycker är bäst.
              Vi ska också återkomma till det.
            </seg>
            <seg n="53b137be">
              Fru talman! Rädda Barnen säger: Rädda Barnen avstyrker i sin
              helhet utredningens förslag att ett försörjningskrav ska införas
              som huvudregel för att uppehållstillstånd på grund av anknytning
              till person ska beviljas en utlänning. Man talar där om utredningens
              förslag, och jag ska återkomma till skillnaden, men det är ganska
              tydligt i Rädda Barnens remissyttranden att man visserligen tycker
              att det är bra att barn nu undantas, men man är ändå emot försörjningskravet.
            </seg>
            <seg n="b249f8c1">
              Diskrimineringsombudsmannen gör en genomgång. På åtminstone tre
              punkter har det också bäring på det förslag vi i dag diskuterar.
              Diskrimineringsombudsmannen avstyrker förslaget om försörjningskrav.
              Man skriver: I och med förslaget läggs en betydande del av statens
              ansvar för integrationen på enskilda individer. DO:s erfarenhet
              visar att mot bakgrund av den individuella och strukturella etniska
              diskriminering som finns på bostads- såväl som arbetsmarknad är
              detta orimligt.
            </seg>
            <seg n="ed8a29ab">
              Vidare skriver man: Inget i betänkandet påvisar eller bekräftar
              ett samband mellan försörjningskrav och förbättrad levnadsstandard
              varken för anhöriga eller anknytningspersoner. Förslaget hyser
              en stor inkonsekvens i förhållandet mellan att ställa krav för
              att främja integrationen (och motverka till exempel trångboddhet),
              och då åtskilliga undantag som kan göras.
            </seg>
            <seg n="febebdcd">
              Låt oss gå vidare. För en gångs skull tänker jag inte låta ministern
              komma undan de ganska tunga remissinstanser som finns. TCO skriver
              i ett brev till utskottet: En grundläggande ingrediens i en bra
              etablering i Sverige är att anknytningspersonerna får möjlighet
              att så snart som möjligt återförenas med sina anhöriga. Att inte
              tillåta anhöriga att komma till Sverige innan minst fyra år gått
              är att märkbart försvåra en god etablering i Sverige. Förslaget
              om försörjningskrav bygger inte heller på vetenskaplig grund och
              regeringen har på intet sätt belagt att ett försörjningskrav kommer
              att leda till en snabbare etablering.
            </seg>
            <seg n="f0ccf1db">
              Så där kan man fortsätta en stund. Jag utgår ändå från att regeringen
              har tagit del av remissyttrandena även om den bortsett från de
              väsentliga delarna av dem. Jag tänker inte trötta kammarens ledamöter,
              även om jag gärna skulle trötta regeringen en stund, med att fortsätta
              att rada upp de remissyttranden som finns.
            </seg>
            <seg n="0a5ddb3d">
              I stort sett ingen av de remissinstanser som har yttrat sig är
              för förslaget. Alla de tunga instanser som har yttrat sig är emot.
              Man ska vara väldigt försiktig med guilt by association, och jag
              menar verkligen det, det vill säga att göra några skyldiga på
              grund av vilka som håller med dem. Men frågan måste ändå ställas
              om vilka som har varit tillskyndare till regeringens förslag.
              Fundera en stund över vilka det är som har jublat hittills. Inte
              är det några som arbetar med de här frågorna och vet någonting
              om dem.
            </seg>
            <seg n="332f1630">
              Fru talman! Jag sade att detta är ett repressivt förslag, och
              det är inte det första. Vi har sett en lång rad förslag från den
              här regeringen som har varit repressiva i den meningen att man
              hela tiden ska öka pressen och trycket på den enskilde. Det är
              som om det är den enskilde som själv är skyldig till sitt utanförskap
              och som ska skyllas för sitt utanförskap, den diskriminering som
              drabbar och för att den ställs utanför rätten till bostad, arbete
              och utbildning.
            </seg>
            <seg n="86d15701">
              Det som gäller på det migrationspolitiska området är: Det är
              bäst att du bevisar att du inte ljuger, för annars kommer vi att
              tro att du gör det. Det tycks fortfarande vara grunden för asylprövning
              i det här landet. Det gäller också för integrationspolitiken,
              som den här ministern inte bär ansvar för men ändå nu är inne
              och tafsar en del på. Man gör hela tiden den enskilde skyldig
              till att ha blivit placerad utanför, utstött och diskriminerad.
              Jag ser fram emot den debatt vi ska ha nästa onsdag här i kammaren
              om integrationspolitiken och etablerandet av flyktingar.
            </seg>
            <seg n="e124a98c">
              Fru talman! Jag sade att det var kränkande och misstänkliggörande.
              Det är som om flyktingar och asylsökande behövde särskilda incitament
              för att vilja söka bostad och arbete. Är det verkligen så det
              fungerar? Är det verkligen så det är? Vad skiljer de asylsökande
              som har kommit till Sverige från alla oss andra som gör att de
              behöver särskilda incitament, särskild stimulans, särskilt tryck
              och särskild press för att vilja söka bostad och arbete?
            </seg>
            <seg n="eb62d3e5">
              Inte är det väl så att det bara är risken för att fällas för
              diskriminering som gör att man avhåller sig från att inkorporera
              även andra grupper i förslaget? Vore det så framgångsrikt som
              regeringen säger sig tro att det är skulle man väl skilja också
              arbetslösa makar från varandra. Den som blir ställd utan bostad
              ska inte få leva med den som den älskar och vill leva med, så
              att den ser till att skärpa sig lite och skaffa en bostad.
            </seg>
            <seg n="296d7553">
              Det kan väl ändå inte bara vara det skälet att man inte vill
              fällas för diskriminering? Det måste väl också vara någonting
              annat, nämligen att man inte tror att det är verkningsfullt eller
              att man inte tycker att man kan göra så mot fina infödda svenskar.
              Men mot asylsökande kan man tydligen göra det.
            </seg>
            <seg n="de938472">
              Fru talman! Som tidigare talare tydligt sade finns det två argument
              för det här förslaget. Det ena är att det ska ge en bättre integration,
              ett incitament för arbete och bostad. Det andra är EU-harmoniseringen,
              och det ska jag återkomma till.
            </seg>
            <seg n="0339339a">
              Fru talman! Om det här förslaget nu genomförs, hur många är det
              som då tror att det kommer att låta helt annorlunda i våra svenska
              förorter där många asylsökande och flyktingar bor? Jag undrar
              hur många det är som tror att man i trångbodda lägenheter i Rosengård
              efter den 15 april kommer att få höra: Nu får jag väl sluta att
              sitta här en fredagskväll och tro på fredagsmys. Jag får väl ge
              mig ut och leta efter en bostad, eftersom jag annars inte får
              hit min familj?
            </seg>
            <seg n="e45bc7d3">
              Jag undrar hur många det är som tror att man i Södertälje plötsligt
              inser: Jamen, herregud, jag kan ändå inte spela Monopol med min
              fru. Det är bäst att jag går ut och letar efter ett jobb? Ärligt
              talat, det måste vara bakgrunden till att förslagen ändå tas fram.
              Man vill ha en förändring i verkligheten, eller hur? Det är i
              varje fall så man argumenterar. Jag tror ärligt talat inte att
              förändringen kommer att se ut på det sättet. Jag tror att remissinstanserna
              som har yttrat sig om detta har rätt i det här fallet.
            </seg>
            <seg n="fdff7852">
              Det är inte en integrationspolitiskt positiv sak att införa ett
              försörjningskrav. Jag tror att det är precis tvärtom. Om man inte
              får leva nära den närmsta, den man valt att dela sitt liv med,
              blir det nog inte lättare utan svårare att känna den trygghet
              man behöver för att ge sig ut på arbetsmarknaden och den styrka
              man behöver för att försöka överkomma diskriminering och skaffa
              sig en vettig bostad. Det är vad jag menar med att det är kontraproduktivt.
            </seg>
            <seg n="3d2df2dc">
              Så är det också ganska meningslöst. Det är klart att man måste
              välkomna alla de undantag som nu införs och att inte alla drabbas
              av samma repressiva politik utan att ganska många och stora grupper
              undantas från regeringsförslaget. Det är väl ett resultat av att
              ett eller några partier har motarbetat Moderaterna och deras inställning
              i frågan och att Tobias Billström inte har fått ut all sin repressivitet
              i just det här förslaget.
            </seg>
            <seg n="61a533ce">
              Samtidigt får man konstatera att med så många undantag är det
              ganska få som omfattas. Då får man väl inga större integrationspolitiska
              effekter ändå om det nu var det man trodde att man skulle få.
              Detta är kontraproduktivt och samtidigt meningslöst. Det är kränkande
              och misstänkliggörande mot dem som kommer hit och det är ytterligare
              ett i raden av repressiva förslag.
            </seg>
            <seg n="9f3f21b6">
              Jag tror, fru talman, inte att det är något av dessa argument
              vare sig det som anfördes om att det skulle vara integrationspolitiskt
              viktigt eller själva EU-harmoniseringen som är huvudförslagen.
              Jag tror att det handlar om att skicka signaler. Signalen ska
              gå ut till dem som funderar på hur de kan fly, vart de kan fly
              och var de kan bygga en framtid. De ska få en liten påminnelse
              om att det inte är så roligt som de tror att söka sig till Sverige:
              Det är inte så kul som du tror att komma till Sverige, för det
              är inget lätt liv här! Men den signalpolitiken kan väl ändå inte
              vara huvudpoängen. Eller är den det? Den frågan behöver migrationsministern
              i dag svara på.
            </seg>
            <seg n="cb036fc9">
              Fru talman! Vi har tidigare haft en rad olika debatter här i
              kammaren där Tobias Billström, som är ansvarig minister, inte
              har velat svara på frågor. Det har rört väpnad konflikt. Är det
              krig i Afghanistan eller Irak? Ingen aning, fråga någon annan!
              Det blir svaret. Hanteras hbt-flyktingars rättigheter på det sätt
              som lagstiftaren menade i utlänningslagen? Tas kvinnors asylskäl
              på det allvar som vi avsåg när vi stiftade lag? Ingen aning, fråga
              någon annan! Synnerligen ömmande omständigheter är inte det ett
              lite för snävt uttryck i den svenska utlänningslagen för att de
              vi vill ska få chansen att stanna i Sverige faktiskt ska få det?
              Ingen aning! Fråga inte mig, fråga någon annan! Fråga domstolarna!
              Fråga Migrationsverket! Fråga dem som ska tolka lagen! Dessutom
              har detta återkommit, och återkommer i dag, som ett bärande argument:
              Fråga inte mig, fråga EU! Vi måste ju harmonisera. Vi måste göra
              som de andra gör oaktat om det är positivt eller negativt.
            </seg>
            <seg n="61c05d20">
              I mitt möjligen dunkla men ändå sinne framträder bilden av vad
              det är som pågår. Vi ser just nu ett tåg som rusar i fel riktning.
              Det är EU-tåget, där harmoniseringen är den lysande stjärna man
              följer. Hastigheten avgörs bara av hur mycket de främlingsfientliga
              krafterna får inflytande över dagordningen för tillfället. Konduktör
              på det tåget är Migrationsverket och domarna i domstolarna. Alla
              undrar förstås: Vart tog Tobias Billström vägen? Han är ju migrationsminister
              och den som ska styra svensk migrationspolitik. Han står där på
              perrongen. Han är nedvärderad till signalist. Han står där, men
              han får inte ens ge signal om när tåget ska gå. Han ska ge helt
              andra signaler. Han ska ge signaler till människor: Det är ingen
              idé att du hoppar på EU-tåget. Stanna där du är! Här är det inte
              roligt att vara. Det är inte så roligt som du tror.
            </seg>
            <seg n="217f1daf">
              Fru talman! Låt mig konstatera att detta är ett av de sista förslagen
              som den här regeringen har släpat till kammaren. Nu är det dags
              att byta regering och att i grunden byta riktning på svensk flyktingpolitik.
              Tobias Billström tänker vi lämna kvar på perrongen.
            </seg>
          </u>
          <note type="speaker" n="1ea5c5ca">
            Anf. 3 BODIL CEBALLOS (mp):
          </note>
          <u who="bodil_ceballos_1a35e5" xml:id="i-c3819bc439c8258c-0" n="84bd8236" next="i-1721d2f55e4be62f-0">
            <seg n="51a0b3c9">
              Fru talman! Jag vill börja med att instämma i vad de två tidigare
              talarna har sagt. Vår migrationsminister brukar påstå att vi är
              splittrade i oppositionen. Men vi är inte alltid splittrade, och
              i dag är vi mycket enade.
            </seg>
            <seg n="40cac706">
              Det är svårt att komma efter två talare som redan har tagit upp
              alla viktiga frågor i betänkandet. Jag måste därför hitta någon
              annan vinkling för att det inte ska bli för mycket upprepning.
              Det jag i huvudsak tänker på är att vi har en ny utlänningslag.
              Den har trätt i kraft alldeles nyligen. Den är ny sedan man införlivade
              skyddsgrunds- och asylprocedurdirektiven i svensk rätt. Vi vet
              inte alls i dag hur de nya skrivningarna kommer att tolkas av
              domstolen. Kommer det att bli striktare? Kommer det att bli mindre
              strikt? Eller blir det ingen ändring alls?
            </seg>
            <seg n="b9033f63">
              Vi har delat upp de asylsökande i flyktingar alternativt skyddsbehövande
              och övriga skyddsbehövande. Vi har också den grupp kvar som får
              stanna på grund av synnerligen ömmande omständigheter. Det förslag
              vi har i dag är det första som utgår från de nya skrivningarna
              i utlänningslagen. När vi antog den nya lagen skrev regeringen
              i propositionstexten att man ansåg att den överensstämmer med
              enligt praxis gällande svensk rätt. Det är det jag och vi måste
              utgå ifrån när vi gör våra bedömningar i frågan.
            </seg>
            <seg n="3ef5b8a3">
              Regeringen förväntar sig alltså ingen skillnad i bedömningen
              av asylärenden i framtiden trots att skrivningarna i lagen är
              rätt så annorlunda än tidigare. Vi får väl se hur det blir med
              den saken när tolkningen så småningom också ska harmoniseras mellan
              medlemsstaterna. Men i nuläget utgår jag, som jag sade alldeles
              nyss, från den bedömning som regeringen gjorde när vi antog texten.
            </seg>
            <seg n="94e67ba8">
              Å andra sidan har vi precis fått veta att Europadomstolen menar
              att det är ett brott mot de mänskliga rättigheterna att utvisa
              en man från Sverige till Iran. Det handlar om en regimkritisk
              man som kom till Sverige 2003. År 2007 blev avvisningen inhiberad.
              Nu har Europadomstolen kommit med ett utslag som säger att det
              var ett brott mot de mänskliga rättigheterna. Frågan är om svensk
              rätt kommer att ta större hänsyn till Europadomstolens beslut
              i framtiden. Frågan är också om medlemsstaterna i och med den
              harmoniserade flyktingpolitiken kommer att ta större hänsyn till
              Europadomstolen än de svenska myndigheterna har gjort. Vi vet
              alltså ingenting om hur tolkningen kommer att se ut i framtiden.
              Därför vet vi inte heller riktigt vilka som kommer att innefattas
              i förslaget när det väl börjar gälla.
            </seg>
          </u>
          <note n="fcc0e850">
            Anf. 4 ANDRE VICE TALMANNEN:
          </note>
          <u who="bodil_ceballos_1a35e5" xml:id="i-1721d2f55e4be62f-0" n="84bd8236" prev="i-c3819bc439c8258c-0">
            <seg n="f47d8dcc">
              Jag vill påminna Bodil Ceballos om att debatten gäller försörjningskrav
              vid anhöriginvandring.
            </seg>
          </u>
          <note type="speaker" n="8b3937aa">
            Anf. 5 BODIL CEBALLOS (mp):
          </note>
          <u who="bodil_ceballos_1a35e5" xml:id="i-7adf161dea0d2f60-0" n="84bd8236">
            <seg n="90e76b69">
              Fru talman! Jag försöker bara ge en bakgrund till hur vi kanske
              kommer att tolka frågan framöver. Vilka kommer att innefattas
              i förslaget och vilka kommer inte att göra det?
            </seg>
            <seg n="237b83c4">
              Fru talman! Om jag inte missminner mig dök idén om försörjningskrav
              upp vid en moderat partistämma för ett antal år sedan. Därefter
              tillsattes en utredning som kom med en mängd förslag. De stötte
              på patrull på en gång. Det var inte bara de tunga remissinstanser
              som bland andra Göte Wahlström tog upp här, det vill säga Migrationsverket,
              Röda Korset med flera, som protesterade. Det var också ett antal
              ledande alliansföreträdare.
            </seg>
            <seg n="4d11ff15">
              Det förslag som vi i dag diskuterar skiljer sig avsevärt från
              utredningens, vilket vi förmodligen kan tacka övriga partier i
              alliansen för. Frågan är varför man ens bemödar sig om att ta
              förslaget till kammaren när det är så få som enligt förslaget
              kommer att omfattas av kravet, om det nu är svensk praxis som
              ska gälla i framtiden.
            </seg>
            <seg n="06d14ff4">
              Vi får till att börja med inte ställa försörjningskrav på dem
              som är flyktingar i EU. Vi undantar barnfamiljer, och vi ger vissa
              öppningar även för andra fall. Det är naturligtvis bra, men det
              blir inte så många kvar som omfattas av kravet. Det tog också
              Kalle Larsson upp tidigare. Vilka är det som kommer att omfattas?
              Inte särskilt många.
            </seg>
            <seg n="695c811f">
              Därför känns det som att den enda anledningen till att man fattar
              beslutet är att man vill skicka en signal för att avskräcka människor
              från att söka asyl i Sverige. Men det är också en signal till
              väljarna om att alliansen, eller åtminstone Moderaterna, minsann
              vill stoppa den påhittade massinvandring som främlingsfientliga
              krafter och rasister försöker skrämma oss med.
            </seg>
            <seg n="97ba3db5">
              Fru talman! Regeringen menar att man med hjälp av lagen ska styra
              människor till områden där det finns arbete och bostad. Beslutet
              om vad som är tillräcklig lön och tillräckligt stor bostad lämnar
              man till andra att fatta. Det är inte särskilt tillfredsställande
              eftersom det kan utmynna i vilka krav som helst. Är det svensk
              normalfamiljstandard som ska råda? Eller ska man beakta att familjemedlemmen
              i fråga som ansöker om uppehållstillstånd kanske lever mycket
              trångt i flyktingläger någonstans i världen? Då sätter man kanske
              bostadsytan i förhållande till familjens samlade nuläge. Jag tror
              att det snarare blir normalsvenskens standard som blir riktlinje
              i det här fallet.
            </seg>
            <seg n="93f88de3">
              Regeringens argumentation haltar på väldigt många sätt. Det är
              till exempel ett problem att bostäderna inte finns där jobben
              finns och vice versa. Med regeringens resonemang kommer det att
              vara mycket svårt att få ta sin familj både till Helsingforssområdet
              där jobben och till Bollnäs där bostäderna finns. Förutom att
              lagen inte kommer att omfatta särskilt många alls kommer inte
              heller syftet med den, som är att sprida flyktingmottagandet,
              att uppnås. Därför är det bättre att inte alls anta den. Jag yrkar
              också, precis som övriga här, avslag på propositionen.
            </seg>
            <seg n="427e1cfa">
              Fru talman! Om den ändå skulle antas anser Miljöpartiet, precis
              som Socialdemokraterna och Vänsterpartiet, att det ska handla
              om fyra års legal vistelse, det vill säga från det att man ansöker
              om uppehållstillstånd första gången. Det är det som ska ligga
              till grund för beräkningen av tiden och inte datum för första
              gången man får uppehållstillstånd. Det är lite dubbelt skrivet
              i betänkandet. Det står dels att av praktiska skäl bör tiden löpa
              från den dag uppehållstillstånd beviljas, dels att det är utskottets
              mening att fyra års vistelsetid är en rimlig avvägning. Begreppet
              vistelsetid omfattar mer än bara vistelsetid med uppehållstillstånd.
              Frågan är vad majoriteten egentligen menar.
            </seg>
            <seg n="f7250b86">
              Vissa personer kan ha väntat i många fler år än fyra på uppehållstillstånd.
              Det kan till och med bli sju åtta år. Ett exempel är fallet med
              den man som kom 2003 och där Europadomstolen nu har sagt är det
              skulle vara ett brott mot de mänskliga rättigheterna att skicka
              tillbaka honom.
            </seg>
            <seg n="2e4f43ad">
              Att vänta så länge på att få återförenas med sin man eller sin
              fru kan ta knäcken på vilket äktenskap som helst. Det kan väl
              inte vara meningen att vi ska agera skilsmässomäklare här i landet.
              Redan fyra år är en alldeles för lång tid. Jag har mycket svårt
              att tro att Kristdemokraterna tycker att det här är en bra lösning.
              Det är i alla fall inte en lösning som värnar äktenskapet.
            </seg>
            <seg n="dff9f9b6">
              Fru talman! Betänkandet tar också upp ett antal frågor som inte
              har direkt med propositionen att göra men som också handlar om
              anhöriginvandring. Det är bland annat den fråga som tidigare har
              tagits upp här om de förhållanden som upphör innan den tvååriga
              prövotiden är över och där den ena parten, i de flesta fall kvinnan,
              blivit misshandlad. Enligt betänkandet lämnade Migrationsverket
              i augusti 2008 en redogörelse över tillämpningen av bestämmelsen
              om fortsatt uppehållstillstånd, och i regleringsbrevet för 2010
              står det att verket senast i december ska lämna en redogörelse
              för tillämpningen av bestämmelsen.
            </seg>
            <seg n="9953190f">
              Tydligen var inte redogörelsen från 2008 tillräcklig eftersom
              man nu gett ett mer specifikt uppdrag. Hur länge ska vi hålla
              på och utreda? Utskottet understryker att det är viktigt att lagstiftningen
              skyddar kvinnor men vill ändå inte ta några ytterligare initiativ
              för att förbättra situationen utan utgår bara från att regeringen
              följer frågan. Hur länge ska vi ägna oss åt att skriva redogörelser
              och samla in statistik medan män fortsätter att slå sina kvinnor
              runt om i vårt land? Kvinnorna å sin sida tvingas stå ut med situationen
              av rädsla för att annars bli hemskickade.
            </seg>
            <seg n="5d51853f">
              Fru talman! Tidigare fanns det en möjlighet att ta hit andra
              än sin fru, man eller sitt barn under 18 år. Det är därför positivt
              att propositionstexten ger en utökad möjlighet för dem som fått
              status som flyktingar alternativt skyddsbehövande att göra det.
              Men det finns andra invandrare också. Det finns många som kommit
              nyligen eller för många år sedan som flyktingar eller arbetskraftsinvandrare
              och som kommer från kulturer där man tar hand om sina föräldrar
              när de blir gamla och inte klarar sig själva eller där flera generationer
              lever tillsammans. De har också behov av att kunna få ta sina
              föräldrar till Sverige. Den lilla kärnfamiljen hör norr till men
              är ovanligare söderut. Vi behöver inte åka så långt för att vi
              ska anses lite udda i det avseendet.
            </seg>
            <seg n="7842f909">
              Jag har träffat på många fall där barnen, som jobbar och försörjer
              sig här i landet, erbjuder sig att försörja sina föräldrar om
              de får ta hit dem, men det går inte enligt det regelverk vi har.
              Det borde inte vara omöjligt att lösa den frågan på ett smidigt
              sätt. Jag yrkar också bifall till reservation 4.
            </seg>
          </u>
          <note type="speaker" n="9bddc1e7">
            Anf. 6 MIKAEL CEDERBRATT (m):
          </note>
          <u who="mikael_cederbratt_a86c3f" xml:id="i-152e936969c1eb8e-0" n="4e7d49f5">
            <seg n="9f4dee08">
              Fru talman! Jag vill börja med att yrka bifall till förslaget
              i betänkandet och avslag på samtliga motioner.
            </seg>
            <seg n="287ef800">
              Alliansregeringens första och främsta varumärke är jobb. Det
              stavas j, o, b, b, om det skulle vara okänt för kammaren jobb,
              jobb, jobb. Jobb ger en identitet för den som arbetar. Det ger
              en möjlighet till social samvaro. Det ger tillfredsställelse när
              man kommer hem efter en arbetsdag. Det ger faktiskt möjlighet
              till försörjning, egen försörjning. Det kan kanske tyckas udda
              för många.
            </seg>
            <seg n="ef227940">
              Det ger också möjlighet för oss politiker att skapa välfärd genom
              att beskatta lönen. Alliansregeringen har fattat ett antal beslut
              på det här området. Ett är jobbskatteavdraget, vilket innebär
              att låg- och medelinkomsttagare får mer pengar kvar i plånboken.
              En undersköterska med en inkomst på knappt 20 000 får ca 1 300
              kronor mer i månaden, vilket innebär en extra lön. En byggnadsarbetare
              som tjänar 27 000 får 1 700 kronor mer. Riksrevisionen kom med
              en rapport, jag tror att det var den 20 januari, där man säger
              att det här är en åtgärd som ökar arbetsutbudet på lång sikt.
            </seg>
            <seg n="2c15ed89">
              Vi har också infört RUT-avdraget där vi har närmat oss den svarta
              sektorn. För varje dag blir fler och fler svarta jobb vita. 11
              000 personer jobbar inom den hemservicebranschen. Skulle man ta
              bort detta, vilket oppositionen har signalerat, kommer 5 500 jobb
              att försvinna direkt. Åtta av tio städare är utrikes födda.
            </seg>
            <seg n="b7a336cb">
              Nystartsjobben innebär att om man har varit borta från arbetsmarknaden
              i tolv månader, antingen på grund av sjukdom eller på grund av
              arbetslöshet, får arbetsgivaren en subventionering, och det gäller
              från dag ett för de nyanlända de tre första åren.
            </seg>
            <seg n="766e7f87">
              Vi har instegsjobben som direkt riktar sig till de nyanlända.
              Det gäller också de tre första åren kombinerat med svenska för
              invandrare. Där är till och med 75 procent av lönekostnaden subventionerad.
            </seg>
            <seg n="d68fe622">
              Vad har då jobbskatteavdraget för koppling till det vi nu diskuterar?
              Jo, det innebär att den som är nyanländ snabbare får mer pengar
              i plånboken. RUT-avdraget innebär att det skapas jobb i sektorer
              där trösklarna för nyanlända är låga. Nystartsjobben sänker trösklarna
              generellt. Av dem som deltagit i nystartsjobben är 33 procent
              utrikes födda. Instegsjobben kopplas väldigt tydligt till de nyanlända.
            </seg>
            <seg n="f645c9a5">
              Fru talman! Jag vill ge den här bakgrunden eftersom en bra politik
              hänger ihop. Å ena sidan skapar alliansregeringen möjligheter
              och morötter för dem som står längst ifrån arbetsmarknaden, bland
              annat de nyanlända, att faktiskt få arbete. Å andra sidan ställer
              vi krav på försörjning vid anhöriginvandring. Vi tycker, hör och
              häpna, att det naturligaste sättet att försörja sig är genom eget
              arbete. Jag vet att det under lång tid inte har varit så i Sverige,
              men 2010 är det så.
            </seg>
            <seg n="ec9a28af">
              Vad är det för krav vi ställer? Jo, vi ställer krav på en så
              kallad anknytningsperson, det vill säga den som finns i Sverige,
              lämplig bostad och en viss summa pengar kvar efter det att bostaden
              är betald. Jag tror att det som diskuteras är förbehållsbeloppet,
              ungefär 4 800 kronor.
            </seg>
            <seg n="eb957dc8">
              Varför ställer vi då dessa krav? Jo, som jag sade alldeles nyss
              är detta det naturligaste sättet att försörja sig. Dessutom är
              en lämplig bostad ett sätt att komma till rätta med trångboddhet
              och segregerat boende. Trångboddheten ger negativa effekter. Även
              om inte barnen berörs direkt i den här lagstiftningen finns det
              barn i de här lägenheterna som inte kan läsa läxor eller ha sina
              kompisar hemma därför att det är alldeles för trångt. Samtidigt
              ger arbete positiva effekter, tillgång till samhället och tillgång
              till språket.
            </seg>
            <seg n="2e5f06a0">
              Undantagen har diskuterats lite grann. Å ena sidan säger oppositionen
              är lagen är bedrövlig. Å andra sidan säger man att det inte är
              någon som berörs. Man säger att man inte har lyssnat på remissinstanserna,
              men när man går igenom detta visar det sig att man faktiskt har
              gjort det också. De undantag som gäller är konventionsflyktingar
              alternativt skyddsbehövande, barn om anknytningspersonen är förälder
              och barn och förälder om de söker samtidigt. Det är svenskar,
              EES-medborgare, schweiziska medborgare och de som har haft permanent
              uppehållstillstånd i fyra år och de som i flesta lagstiftningar
              ryms under ventilen särskilda skäl.
            </seg>
            <seg n="80d5cc33">
              Förslaget i propositionen och betänkandet är helt i enlighet
              med familjeåterföreningsdirektivet och även skyddsgrundsdirektivet.
              Sverige är det enda land just nu som inte har något krav på försörjning
              vid anhöriginvandring. Jag skulle vilja säga att det är ett jobbkrav
              snarare än ett försörjningskrav eftersom man i de flesta EU-länder
              multiplicerar antalet anhöriga som kommer med ett visst antal
              kronor. Det gör man inte i Sverige, utan summan ligger kvar. Det
              är ett realistiskt krav eftersom det underlättar möjligheten att
              få ett arbete och ett krav som är ganska humant, till och med
              moderat.
            </seg>
            <seg n="79095883">
              Jag tror att förslaget träffar folksjälen, kanske inte oppositionen
              men folksjälen. Jag tror att vi i Sverige vill att människor kommer
              till det här landet. Vi behöver dem, men vi tycker att man kan
              ställa krav på dem.
            </seg>
            <seg n="f8562b22">
              Vad säger oppositionen? Ja, man säger nej till propositionen.
              Man säger nej till möjligheten att göra avdrag så att människor
              som är långt ifrån arbetsmarknaden kan få ett jobb. Man säger
              nja till den nuvarande lagstiftningen om arbetskraftsinvandring.
              Och jag tror att man ligger någonstans mellan nja och nej när
              det gäller jobbskatteavdraget, som ger möjlighet för dem som är
              låginkomsttagare att försörja sig. Det vänsterexperimentet vill
              jag inte vara med om.
            </seg>
            <seg n="99baa4ea">
              Jag tror i motsats till Kalle Larsson att vi inte ska byta regering.
            </seg>
          </u>
          <note type="speaker" n="547ff47e">
            Anf. 7 KALLE LARSSON (v) replik:
          </note>
          <u who="kalle_larsson_7fdd7a" xml:id="i-7c4ebbfde74e5a3c-1" n="3720235a">
            <seg n="b223a2af">
              Fru talman! Jag blir lite frestad när Mikael Cederbratt säger
              att den här regeringens politik stavas jobb, jobb, jobb att fråga
              om Mikael Cederbratt tycker att det går väldigt bra för den här
              regeringens politik på det området när vi har 9 procents arbetslöshet.
              Jag tror att vi ska undvika den diskussionen eftersom den i varje
              fall delvis inte hör hit, vilket fru talmannen har möjlighet att
              säga till fler talare om det skulle uppstå en sådan diskussion.
            </seg>
            <seg n="88e3fd09">
              Jag tror att det finns helt andra saker som Mikael Cederbratt
              behöver reda ut. Vi har inte sagt att ingen omfattas. Då vore
              det ingen mening med att lägga fram förslaget över huvud taget.
              Vi noterar de undantag som är gjorda och välkomnar dem, och jag
              var tydlig med.
            </seg>
            <seg n="2e3b986a">
              Vi säger ändå att förslaget är dåligt. Jag sade att det är repressivt.
              Mikael Cederbratt behöver nog förstå att även om förslaget inte
              drabbar varenda människa kan det vara ganska repressivt för dem
              som drabbas. Så är det med ganska många saker i samhället. Det
              kan vara jättejobbigt och fruktansvärt för en person att bli misshandlad
              även om inte 300 000 människor blir misshandlade. Där får logiken
              ses över i Mikael Cederbratts argumentation.
            </seg>
            <seg n="8a7d4e3f">
              Mikael Cederbratt säger att förslaget är ganska humant. Jo, han
              sade ganska humant. Hur skulle förslaget ha sett ut, Mikael Cederbratt,
              om det hade varit humant? Vi behöver inte nöja oss med att göra
              saker ganska bra; vi kan göra dem bra.
            </seg>
            <seg n="e004ec17">
              Jag tror inte och jag tror att det är det avgörande att Mikael
              Cederbratt försäger sig när han säger att det här är ett förslag
              som riktar sig till folksjälen. Se där den signalpolitik som jag
              talade om! Den här regeringen lever med något slags uppfattning
              om att människor i det här landet egentligen inte tycker att invandrare
              gör rätt för sig. Jag är inte mannen, och det är nog ingen här,
              att säga om det är rätt och fel. Men en sak vet jag, och det är
              att om människor har uppfattningar som är felaktiga om andra människors
              lika värde och rättigheter är det Mikael Cederbratts uppgift,
              min uppgift och alla andras uppgift i denna kammare att göra något
              åt det i stället för att bekräfta fördomarna.
            </seg>
          </u>
          <note type="speaker" n="0765b62f">
            Anf. 8 MIKAEL CEDERBRATT (m) replik:
          </note>
          <u who="mikael_cederbratt_a86c3f" xml:id="i-152e936969c1eb8e-1" n="4e7d49f5">
            <seg n="ffcb303e">
              Fru talman! Jag vill börja med siffror och arbetslöshet. Beträffande
              sysselsättningen var det 69 000 fler sysselsatta 2009 än 2006.
              Vi kan hålla på med siffror. Jämfört med 2005 var det 150 000
              fler 2009, så välkommen med sifferexercisen!
            </seg>
            <seg n="259f2fc4">
              Vi tycker att det är rimligt med egenförsörjning. Det är grundtemat.
              Sedan kan det finnas skäl till att undanta människor från det.
              Det är därför som förslaget ser ut som det gör.
            </seg>
            <seg n="9607ad6d">
              Humanism och humant: Ja, man kan fundera på om det är att bara
              ge stora bidrag och inte ställa krav. Det är inte min bild. Genomsnittstiden
              för en nyanländ man att komma in i arbete är sju åtta år, för
              kvinnor ytterligare ett par år. Är det humant, Kalle Larsson?
            </seg>
            <seg n="3bdd9953">
              Vad gäller folksjälen kalla den demokrati eller vad du vill tycker
              jag att det är en sund inställning att säga att vi vill att människor
              kommer hit. Vi behöver dem. Men vi kan ställa krav på dem, precis
              som på svenskar.
            </seg>
          </u>
          <note type="speaker" n="ead03f3f">
            Anf. 9 KALLE LARSSON (v) replik:
          </note>
          <u who="kalle_larsson_7fdd7a" xml:id="i-7c4ebbfde74e5a3c-2" n="3720235a">
            <seg n="65543ab1">
              Fru talman! Det här blir mer och mer klargörande. Jag tror att
              den som i eftervärlden läser det här replikskiftet kommer att
              se en skillnad i människosynen som är rätt betydande. Nu säger
              Mikael Cederbratt att vi ska ställa krav på den som är invandrad
              precis som på alla andra. Alla som motsätter sig detta räcker
              upp handen. Ingen i denna kammare har vid något tillfälle motsatt
              sig att man ställer samma krav.
            </seg>
            <seg n="8949e639">
              Våra invändningar i dag är de direkt motsatta. Här ställer ni
              från regeringens sida krav på asylsökande som är annorlunda i
              jämförelse med kraven på den som är född i Sverige. Det är den
              diskrimineringen som vi ifrågasätter. Jag ifrågasatte inte begreppet
              humant. Jag ifrågasatte varför Mikael Cederbratt sade ganska humant.
              Det är ordet ganska Mikael Cederbratt behöver reda ut, inte ordet
              humant, där kan vi ha olika diskussioner och tolkningar.
            </seg>
            <seg n="a1fdff56">
              Mikael Cederbratt tycker att förslaget är ganska humant. Min
              fråga kvarstår: Hur skulle förslaget se ut för att det skulle
              vara humant?
            </seg>
            <seg n="b6de05ea">
              Jag vill vara väldigt tydlig med en sak: Vi från säkerligen den
              samlade oppositionen är helt överens om att det är rimligt med
              egenförsörjning. Vår invändning här i dag är att det förslag som
              ni har lämnat kommer att leda till motsatsen. Där är vi överens
              med de tunga remissinstanserna. Får man inte känna tryggheten
              med sin närmsta hos sig när den man har valt att dela sitt liv
              med finns i ett helt annat land i en orolig del av världen, från
              vilken man själv har tvingats fly, är det då lättare eller svårare
              att känna tryggheten att skaffa en bostad, känna säkerheten i
              det nya samhället för att kunna skaffa sig ett jobb? Det är de
              frågor Mikael Cederbratt behöver reda ut.
            </seg>
          </u>
          <note type="speaker" n="7fa3dcd0">
            Anf. 10 MIKAEL CEDERBRATT (m) replik:
          </note>
          <u who="mikael_cederbratt_a86c3f" xml:id="i-152e936969c1eb8e-2" n="4e7d49f5">
            <seg n="8823f9e2">
              Fru talman! Jag måste ställa en fråga till Kalle Larsson. Vi
              säger att det är rimligt att ställa krav. Vi har först sett till
              att underlätta möjligheterna att uppfylla kraven. Vad är det som
              gör att Kalle Larsson inte vill underlätta för nyanlända att få
              arbete, få mer pengar i plånboken? Varför är Kalle Larsson mot
              nystartsjobb och mot RUT-avdrag? Det är saker som underlättar
              för dem att få ett arbete även om det inte passar in i Kalle Larssons
              dunkla sinnen, som Kalle Larsson sade.
            </seg>
          </u>
          <note type="speaker" n="35ff2151">
            Anf. 11 GÖTE WAHLSTRÖM (s) replik:
          </note>
          <u who="gote_wahlstrom_886810" xml:id="i-9427cda89432607e-0" n="3fd0679f">
            <seg n="d460e24b">
              Fru talman! Fru talmannen får ursäkta, men Mikael Cederbratt
              inledde sitt anförande med att säga jobb, jobb, jobb och prata
              jobbskatteavdrag. Det är just det som är problematiken. Ni vill
              snabbt genomföra detta i en tid då arbetslösheten i Sverige kanske
              är den största i mannaminne eller i alla fall på väldigt länge.
              Den arbetslösheten har genererats av den politik som Mikael Cederbratts
              parti i regering genomför.
            </seg>
            <seg n="15da4ba3">
              Låt mig ta ett exempel. För inte alltför länge sedan diskuterade
              man, inte minst utifrån att regeringen åberopade det, att skapa
              möjligheter för många personer som befann sig arbetslöshet i kranskommunerna
              till Helsingfors att få flytta till bland annat Småland, för där
              fanns det arbete. Man åberopade Gnosjö som ett exempel. I dag
              är Gnosjö den ort som har den största arbetslösheten i Jönköpings
              län.
            </seg>
            <seg n="671e497f">
              Så snabbt svänger det.
            </seg>
            <seg n="7ab204a8">
              Vi är precis som jag sade i mitt anförande inte emot att människor
              ska arbeta. Det är en grund för det hela. Mikael Cederbratt får
              ursäkta den typ av diskussion där vi talar om att arbetslinjen
              inte är något som Mikael Cederbratt och hans regering står för.
              Det är något som är centralt för att skapa ett välfärdssamhälle.
            </seg>
            <seg n="c12e77f7">
              Det är välfärdssamhället som ni är på väg att rasera genom att
              införa en främmande fågel i systemet. En grupp ska utpekas som
              varande mindre benägen att ta de arbetstillfällen som finns. Det
              finns inga arbetstillfällen i dagens Sverige som Moderaterna har
              skapat. Det är en arbetslöshet som finns i Sverige i dag som pekar
              ut och drabbar de individer som är uppräknade i det betänkande
              som vi i dag diskuterar.
            </seg>
          </u>
          <note type="speaker" n="da7590c2">
            Anf. 12 MIKAEL CEDERBRATT (m) replik:
          </note>
          <u who="mikael_cederbratt_a86c3f" xml:id="i-152e936969c1eb8e-3" n="4e7d49f5">
            <seg n="788df37b">
              Fru talman! Sysselsättningen är högre än när det var en socialdemokratisk
              regering. Det kommer inte Göte Wahlström undan. Åren 20052009
              var det 150 000, 20062009 var det 69 000. Sedan har det hänt en
              del på den finansiella marknaden, även om det inte har märkts
              i det socialdemokratiska partiet.
            </seg>
            <seg n="9dc1a22c">
              Jag vill ställa några frågor till Göte Wahlström. Varför är Göte
              Wahlström och socialdemokratin motståndare till att underlätta
              för dem som är längst från arbetsmarknaden, där de nyanlända finns,
              att komma in i arbete? Varför är man emot RUT-avdraget till exempel?
            </seg>
            <seg n="8ccdca9b">
              Hur kommer vänsterexperimentet att driva migrationspolitik? Ska
              anhöriginvandring utökas som ett par av partierna på din sida
              säger? Kommer vi att återuppliva en ny amnestilag? Är det stopp
              för harmoniseringen mot EU? Göte Wahlström har möjlighet att svara.
            </seg>
            <seg n="dc3545f6">
              Göte Wahlström säger också att vi håller på att rasera välfärden.
              Vi har åtminstone sänkt de långtidssjukskrivnas antal från 200
              000 till 100 000. Nu, Göte Wahlström, väntar jag spänt på ditt
              svar.
            </seg>
          </u>
          <note type="speaker" n="c90f0957">
            Anf. 13 GÖTE WAHLSTRÖM (s) replik:
          </note>
          <u who="gote_wahlstrom_886810" xml:id="i-9427cda89432607e-1" n="3fd0679f">
            <seg n="105f8efc">
              Fru talman! Sifferexercis må vara, men jag satt för två dagar
              sedan med Länsstyrelsen i Jönköpings län och diskuterade arbetsmarknadsläget
              i Jönköpings län. Det är alarmerande nu i förhållande till tiden
              före 2006. Det må vara sifferexercis att tala om att det är fler
              sysselsatta, men 100 000 fler arbetslösa är också en siffra som
              är relevant i sammanhanget.
            </seg>
            <seg n="d069a5c4">
              Mikael Cederbratt tycks inte lyssna till Socialdemokraterna eller
              de rödgröna partierna när det gäller vår ambition att skapa sysselsättning
              och en arbetsmarknad som inkluderar alla. Vi är inte beredda att
              peka ut vissa personer och vissa grupper som mindre benägna att
              ta de arbetstillfällen som finns.
            </seg>
            <seg n="3ac00fae">
              Fru talman! Mikael Cederbratt åberopade i sitt inlägg att man
              har varit lyhörd för remissinstanserna från regeringens sida.
              Jag må säga som jag sade i mitt inledningsanförande att man nog
              inte har varit lyhörd för remissinstanserna denna gång heller.
              Man var det inte i Lavalärendet eller i många andra ärenden som
              vi har diskuterat, inte minst inom socialförsäkringens område.
            </seg>
            <seg n="e3ec8800">
              I det här ärendet är det nog så om jag drar mig till minnes den
              argumentation som vi har hört från de andra regeringspartierna
              inte det parti som Mikael Cederbratt företräder att Mikael Cederbratt
              och regeringen har fått backa för vissa krav från de små partierna.
              Det är de små partiernas ambitioner och möjligheter att påverka
              regeringen som kanske har fått lite genomslag i den här propositionen
              och det här betänkandet.
            </seg>
            <seg n="55da4da8">
              Remissinstanserna har inte varit så intressanta. Viljan att få
              sitta kvar på regeringstaburetterna har varit betydligt starkare
              och förutsättningarna för det genom att göra de här justeringarna
              och förändringarna. Vi kan konstatera det i form av alla de undantag
              som nu räknas upp i betänkandet.
            </seg>
          </u>
          <note type="speaker" n="860b6ed0">
            Anf. 14 MIKAEL CEDERBRATT (m) replik:
          </note>
          <u who="mikael_cederbratt_a86c3f" xml:id="i-152e936969c1eb8e-4" n="4e7d49f5">
            <seg n="2820fcc9">
              Fru talman! Det hjälpte inte att jag ställde frågan i min första
              replik. Jag fick inget svar ändå. Det är kanske inte speciellt
              ovanligt.
            </seg>
            <seg n="dc51c94d">
              När det gäller de problem som vi har och som lite grann tangeras
              av Göte Wahlström med hur det kan se ut nere i Södertälje med
              trångboddhet och arbetslöshet måste det väl ändå någonstans ligga
              ett ganska stort ansvar på det parti som har haft regeringsmakten
              i tolv år. Eller var man totalt oförmögen att regera?
            </seg>
            <seg n="47680707">
              Vi tror att människor, oberoende av om de är födda i Sverige
              eller har kommit hit, vill arbeta. Jag tror att det gäller de
              flesta människor, i princip alla. Vi vill underlätta för dem.
              Det vill inte Socialdemokraterna och Göte Wahlström.
            </seg>
            <seg n="13ee4dce">
              Jag frågade hur politiken kommer att se ut ifall Göte Wahlströms
              parti tillsammans med Miljöpartiet och Vänstern kommer till regeringsmakten.
              Jag fick inget svar på det.
            </seg>
            <seg n="ca2d1734">
              Göte Wahlström beskriver en process där vi har lyssnat. Ja, vi
              lyssnar på varandra i alliansen och kommer att fortsätta att lyssna
              på varandra.
            </seg>
            <seg n="682692bf">
              En av de remissinstanser som sade att man trodde att det här
              blir en bättre integration var SKL. Men kommuner och landsting
              vet ju ingenting om det här.
            </seg>
          </u>
          <note type="speaker" n="52c7018d">
            Anf. 15 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-7adf161dea0d2f60-1" n="84bd8236">
            <seg n="6ec3f317">
              Fru talman! Mikael Cederbratt ställer motfrågor i stället för
              att svara på de frågor som ställs. Det är också ett sätt att föra
              debatten vidare.
            </seg>
            <seg n="013d1331">
              Jag skulle vilja börja med att tala om att det är ingen här som
              säger att man vill göra det svårare för människor att få inträde
              på arbetsmarknaden. Vi är alla överens om att det är bättre att
              människor kommer in i arbetslivet så fort som möjligt när de kommer
              till landet.
            </seg>
            <seg n="fcb31574">
              Därför finns reglerna om undantag för arbetstillstånd som man
              redan som nyanländ kan få ta del av, och man får lov att arbeta.
              Det är bra, och det bör underlättas ännu mer än vad som görs i
              dag.
            </seg>
            <seg n="2c18d5bc">
              Det är heller ingen här som är emot att vi ska minska segregationen
              i områden där det är en stor segregation. Det är ingen som är
              emot att vi sprider flyktingmottagandet runt om i landet.
            </seg>
            <seg n="0c1a48ed">
              Men det förslag som regeringen kommer med leder inte till att
              vi får en större spridning. Det leder inte till att det blir fler
              jobb att fördela. Vi har en stor arbetslöshet just nu. Det är
              inte lätt att få ett jobb i Sverige i dag vare sig man är svensk
              eller invandrare. Vi har inte fler jobb att fördela.
            </seg>
            <seg n="e11902ae">
              Mikael Cederbratt tog upp RUT-avdraget i sin inledning. Det var
              också lite grann att gå utanför vad betänkandet handlar om. Är
              det RUT-avdraget som ska lösa situationen för de flyktingar som
              kommer?
            </seg>
            <seg n="b2057115">
              Jag skulle vilja fråga om lönen. Jag tyckte att Mikael Cederbratt
              tog upp att det räckte med 4 800 kronor för att man skulle anses
              kunna försörja sig. I betänkandet talas det om heltidsarbete.
              Jag skulle vilja höra vad det är som gäller.
            </seg>
          </u>
          <note type="speaker" n="2af972b8">
            Anf. 16 MIKAEL CEDERBRATT (m) replik:
          </note>
          <u who="mikael_cederbratt_a86c3f" xml:id="i-152e936969c1eb8e-5" n="4e7d49f5">
            <seg n="54efbe45">
              Fru talman! Om jag inte kommer ihåg alldeles fel är det förbehållsbeloppet
              vid utmätning som man har haft som någon form av målsnöre. Jag
              är nästan säker på det.
            </seg>
            <seg n="4154e53e">
              Bodil Ceballos säger att ni inte har något emot att man underlättar
              för människor att få jobb. Varför är ni emot alla åtgärder som
              vi har vidtagit för att ge dem den möjligheten?
            </seg>
            <seg n="98b755a1">
              RUT-avdraget har en ganska tydlig koppling. Det rör sig i sektorer
              som tidigare har varit svarta och som blir vita. Där arbetar en
              stor del människor som är utrikes födda. Det är precis den gruppen.
              Det vill ni svepa bort. I alla fall har ni sagt så.
            </seg>
          </u>
          <note type="speaker" n="89c6c407">
            Anf. 17 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-7adf161dea0d2f60-2" n="84bd8236">
            <seg n="e48935d1">
              Fru talman! Förbehållsbelopp vid utmätning står det inget om
              i betänkandet. Det måste ha föregått i era interna diskussioner.
              Det är inget som jag vid något tillfälle har hört talas om. Det
              står nämligen heltidsarbete i betänkandet.
            </seg>
            <seg n="30901c76">
              Jag vänder mig mot förslaget i det här betänkandet därför att
              jag inte tror att det kommer att få avsedd effekt över huvud taget,
              och det diskriminerar. Det gör skillnad mellan människor som är
              födda här i landet och dem som inte är det.
            </seg>
            <seg n="de17986d">
              Det är diskriminerande. Varför ska vi anpassa oss nedåt för att
              vissa EU-länder har det på det här sättet? Det finns ingen anledning,
              utan det är snarare så att vi bör kunna få de andra EU-länderna
              att vara mer humana inte bara ganska humana utan mer humana.
            </seg>
            <seg n="c3b79067">
              Jag är precis som de övriga här helt övertygad om att detta handlar
              mer om en signaleffekt. Mikael Cederbratt pratar om att det träffar
              folksjälen. Vad är det då som är folksjälen? Tror folksjälen att
              alla som kommer från andra länder är lata och inte vill göra rätt
              för sig? Det är ju det betänkandet på något sätt försöker påskina:
              För att komma till rätta med latheten och bidragsberoendet ska
              vi ställa större krav.
            </seg>
            <seg n="4cb8b71d">
              Men det är nästan inga som kommer att omfattas av kravet i alla
              fall. Varför lägger man då fram det? Varför inte försöka hitta
              en lösning som ser till att människor får större möjligheter att
              faktiskt komma in på arbetsmarknaden?
            </seg>
            <seg n="612f568b">
              Vi har också problemet att människor ska ha bostad, och bostäder
              finns faktiskt inte där jobben finns. Även svenskar flyttar till
              storstadsområdena därför att det inte finns lika många jobb till
              exempel i Norrland, men i storstäderna finns inga bostäder. Det
              är nästan omöjligt att få ett kontrakt i Helsingfors.
            </seg>
          </u>
          <note type="speaker" n="09aed919">
            Anf. 18 MIKAEL CEDERBRATT (m) replik:
          </note>
          <u who="mikael_cederbratt_a86c3f" xml:id="i-152e936969c1eb8e-6" n="4e7d49f5">
            <seg n="606cc4bb">
              Fru talman! Vi tror att det här förslaget åtminstone kan vara
              en del i att bryta upp det segregerade boendet. Vi är öppna för
              andra förslag. Jag har inte hört något förslag från något av de
              tre partier som har diskuterat med mig nu. Vi tror att det kan
              vara ett sätt att eventuellt lätta upp trångboddheten. Vi är öppna
              för andra förslag, men jag har inte hört något förslag från något
              av oppositionspartierna.
            </seg>
            <seg n="a1aa0d44">
              Eftersom ni i Miljöpartiet ändå var väldigt kloka och ställde
              upp på den nya lagstiftningen om arbetskraftsinvandring trodde
              jag ändå att ni i botten faktiskt inte tycker att det är någon
              nackdel att säga att egen försörjning är naturlig. Varför skulle
              migrationsområdet vara borta från det? Jag kan inte förstå det.
            </seg>
            <seg n="c0ccb9b3">
              Jag måste säga att jag lyfter lite förvånat på ögonbrynen när
              demokratins högsta beslutande organ i Sverige säger att folksjälen
              verkar vara något fult. Det är väl inget fult? Det är ju de människor
              vi representerar. Jag tror inte att svenska folket tycker att
              människor som är utrikes födda är lata, utan vad jag beskrev folksjälen
              som var att vi vill att dessa människor ska komma, vi behöver
              dem som kommer till vårt land, men vi tycker också att det är
              rimligt att man ställer krav på dem, precis som på oss andra svenskar.
            </seg>
          </u>
          <note type="speaker" n="3029f2ab">
            Anf. 19 FREDRICK FEDERLEY (c):
          </note>
          <u who="fredrick_federley_6f0927" xml:id="i-7d8b53a4ee622ba1-0" n="a71c0810">
            <seg n="56ff978a">
              Fru talman! Ofta när jag kommer in i diskussionen har vi kommit
              en bit därhän så att det inte längre handlar om den föreskrivna
              texten som ligger på bordet utan om en hel del andra saker. Jag
              tänkte därför börja med att rekapitulera vad det faktiskt är vi
              diskuterar.
            </seg>
            <seg n="dab42ce7">
              Det vi diskuterar är att i de fall där en person kommer till
              Sverige och inte är flykting, inte kommer hit på andra skyddsbestämmelser
              och inte är barn men vars anhöriga vill komma till Sverige så
              anser regeringen att det är rimligt att man har ordnade förhållanden
              när de kommer. Det är inte så att man ska försörja den anhöriga
              som kommer till landet, men man ska ha ett boende och vettiga
              levnadsförutsättningar i Sverige när de anhöriga kommer.
            </seg>
            <seg n="60153227">
              Därför blir det lite fel när hela diskussionen konstant handlar
              om barn och flyktingar. Det har det gjort i replikskiftena, och
              det ska bli intressant att läsa protokollet. Detta går att vidimera.
            </seg>
            <seg n="ce51a86e">
              Varför har regeringen antagit detta? Är det för att regeringen
              på något sätt är ond och vill klämma åt människor och tycker att
              det är lite för släpphänt? Nej, det är absolut inte de ambitionerna
              som har framförts från oppositionen. Handlar det om att vi på
              något sätt vill strypa tillförseln av nya människor till Sverige?
              Absolut inte genomgående i propositionen liksom i betänkandetexten
              poängterar vi vikten av en fortsatt liberal invandring till Sverige.
              Det är något vi fortsatt kommer att behöva, precis som vi historiskt
              har behövt det.
            </seg>
            <seg n="0c99fe4e">
              Men det sägs också att i de fall där det inte handlar om direkta
              skyddsskäl är det rimligt att man kan ställa högre krav på att
              personerna i fråga kommer till ordnade förhållanden. Är det något
              hemskt och otäckt? När får man egentligen de bästa förutsättningarna
              för att kunna integreras i samhället? Vi har flera gånger i den
              här kammaren fört diskussioner som har handlat om problem vi har
              sett till exempel i Södertälje och på en del andra ställen där
              man har haft levnadsförhållanden som vi aldrig skulle acceptera
              för någon svensk medborgare över huvud taget. Vi skulle inte acceptera
              att 2025 personer bor i en liten tvåa eller trea. Då skulle vi
              slå bakut och säga att detta är icke acceptabelt.
            </seg>
            <seg n="dc05df73">
              På samma sätt säger regeringen att om man inte omfattas av direkta
              skyddsskäl är det rimligt att man har ordnade förhållanden, ett
              hyggligt boende och några kronor över efter att ha betalat räkningarna.
              Jag tror inte att de flesta svenskar tycker att detta är något
              enormt anmärkningsvärt. Jag tror till och med att en hel del av
              befolkningen kan tycka att det är lite vaga grunder, även om regeringen
              inte delar den uppfattningen.
            </seg>
            <seg n="0c48de37">
              Det har också förts en diskussion om att hela välfärdssamhället
              är på väg att raseras och att det är någon typ av gökunge vi stoppar
              in i det svenska välfärdssamhället. Det är anmärkningsvärt, framför
              allt när en socialdemokrat säger detta. Socialdemokraterna brukar
              hävda att det är de som har byggt välfärdssamhället, även om jag
              gärna vill poängtera att det var liberaler i grund och botten
              som började diskutera om generella välfärdssystem i Sverige. Men
              det har arbetarrörelsen ofta glömt.
            </seg>
            <seg n="6462903c">
              Det man hävdar är att man inte längre ska ha en grundläggande
              princip som man har haft i Sverige och som har byggt på två spår.
              Det ena spåret säger att du för att få del av de allmänna försäkringarna
              och trygghetssystemen ska vara svensk medborgare. Det är hela
              grunden. Vi är medborgare i Sverige; därför betalar vi skatt,
              och därmed får vi samma tillgång som alla andra till systemen.
              En annan grupp som vi har sagt ska tillhöra systemet är de som
              har särskilda skyddsskäl. De ska därmed ha en ökad trygghet därför
              att vi har ett ökat ansvar.
            </seg>
            <seg n="39713686">
              För den som inte ingår i till exempel den direkta flyktingstatusen
              anser vi att det är rimligt att man för att få ta hit sina anhöriga,
              alltså de som inte har skyddsbehovet på samma sätt, ska kunna
              omfattas av ett försörjningskrav så att man har rimliga förutsättningar
              och därmed får en bättre ingång i det svenska samhället.
            </seg>
            <seg n="39d4f066">
              Det är heller ingen från oppositionen som har framfört vad man
              i stället borde göra. Det finns några skrivningar från oppositionen
              där det finns saker som jag är beredd att framöver diskutera när
              det till exempel gäller utsatta kvinnor i mycket prekära situationer.
              Jag är beredd att fortsätta den diskussionen framöver. Det är
              nämligen något som vi från Centerpartiet också har lyft upp i
              flera sammanhang tidigare men där vi inte har kommit ända fram
              i det arbete vi har gjort nu. Vi är dock övertygade om att vi
              kommer att fortsätta detta arbete efter valet när vi får en fortsatt
              trygg alliansregering som försöker få ordning på migrationspolitiken
              i Sverige.
            </seg>
            <seg n="ba773e13">
              Det är också så himla tydligt hur olika man ser på olika frågor.
              När det gäller arbetskraftsinvandringen stod oppositionen upp
              och krävde att det ska minsann vara ordning och reda, och det
              ska fungera från första sekunden när man kommer till Sverige.
              Man ska veta vad som gäller och vilka löner det är och så vidare.
            </seg>
            <seg n="3384d05a">
              Det tyckte man var helt rimligt från oppositionens sida. Men
              när vi i dag ställer krav på att man ska ha tak över huvudet och
              kronor i plånboken så att man kan betala räkningar, då är det
              helt oanständiga krav som raserar välfärden och som är repressiva
              och så vidare.
            </seg>
            <seg n="65962956">
              Någonstans får ni bestämma er. Antingen ska det finnas regler
              om ordnade förhållanden som gäller när man kommer hit eller också
              ska det inte finnas det. Jag ser fram emot svar på den frågan
              av Göte Wahlström.
            </seg>
            <seg n="2a86f1a0">
              Jag tror i grund och botten att det här är ett förslag som leder
              i rätt riktning. Hade oppositionen haft många konstruktiva förslag
              som byggt på att man själv hade någon idé om hur vi ska komma
              vidare med de missförhållanden som råder på sina ställen i landet,
              med ovärdiga boenden enligt svensk standard, så hade man väl kunnat
              presentera det i sina reservationer eller motioner. Men det har
              man faktiskt inte gjort. Det finns inga konstruktiva förslag som
              adresserar den egentligen frågan om under vilka villkor vi ska
              låta människor bo i det här landet.
            </seg>
            <seg n="9f4f9ce0">
              Egentligen är det väl så att vad man indirekt säger från oppositionen
              är att det är acceptabelt för andra än svenska medborgare att
              leva på ett helt annat sätt än vad vi tillåter svenska medborgare
              att göra. Men det är ingen politik som alliansregeringen eller
              vi från Centerpartiet kan ställa upp på. V vill se till att det
              finns en grund att stå på när man kommer hit, och vi tror att
              det också är en ökad möjlighet till integration. Jag tror inte
              att detta allena löser några stora integrationsproblem, men det
              är ett steg av många. En rad andra frågor behandlades i till exempel
              arbetsmarknadsutskottet och av andra åtgärder som regeringen har
              föreslagit tidigare, men detta är en bit på vägen som jag tror
              gör att vi får en tydligare migrationspolitik som nu börjar bli
              klar för de flesta. Du kan antingen komma hit för att arbeta eller
              komma hit därför att du har skyddsskäl, och därmed omfattas av
              en annan lagstiftning. Du har två tydliga vägar in. Du har en
              rättsprövning som alla är överens om fungerar bättre än systemet
              gjorde innan.
            </seg>
            <seg n="ff7a022f">
              Därmed bör vi få den tydliga migrationspolitik som jag tror kan
              vinna en otroligt viktig acceptans från svenska medborgare. Vi
              är nämligen fortsatt i behov av migration till Sverige. Vi måste
              fortsätta att adressera de problem som vi kan se med delar av
              migrationspolitiken. Det finns ingen anledning att ge upp den
              diskussionen. Den kommer att fortsätta under många år framöver.
            </seg>
          </u>
          <note type="speaker" n="4f8b6ad9">
            Anf. 20 KALLE LARSSON (v) replik:
          </note>
          <u who="kalle_larsson_7fdd7a" xml:id="i-7c4ebbfde74e5a3c-3" n="3720235a">
            <seg n="30167c99">
              Fru talman! Fredrick Federley säger att han tycker att det ska
              bli intressant att läsa protokollet. Det kan jag notera att han
              inte är ensam om. Det har sagts en hel del här som det kommer
              att bli mycket intressant att analysera, inte minst från människovärdessynpunkt.
            </seg>
            <seg n="e9a1b64f">
              Det är faktiskt lite grann det vi diskuterar här. Ska vi ställa
              andra krav på människor som kommer som flyktingar? En del av dem,
              Fredrick Federley, som faktiskt också får uppehållstillstånd enligt
              synnerligen ömmande omständigheter är enligt min och troligen
              också Fredrick Federleys bedömning egentligen att betrakta som
              flyktingar. Låt oss ta den diskussionen när vi diskuterar utlänningslagen.
              Vi har varit nära varandra i den typen av frågeställningar tidigare.
              Ska vi ställa andra krav eller ska vi ställa samma krav? Det är
              den avgörande och springande punkten.
            </seg>
            <seg n="e9c62fdb">
              Fredrick Federley försöker få det att låta som om vi ska ställa
              krav på att svenskar inte får bo trångt, medan asylsökande ska
              få göra det enligt oppositionens uppfattning. Struntprat och trams.
              Det finns inga sådana skillnader i vår hållning. Det tror jag
              inte heller om Fredrick Federley, i vart fall har jag inte hört
              honom för kammaren presentera någon lagstiftning som skulle förhindra
              låt säga åtta studenter att bo i en etta i en av våra universitetsstäder
              därför att de inte fick några lägenheter. Oavsett om dessa är
              infödda svenskar eller invandrare har jag inte sett några sådana
              förslag. Skulle vi kunna diskutera sådana förslag, hur vi ska
              minska trångboddhet i allmänhet, så för all del.
            </seg>
            <seg n="d850f901">
              Fredrick Federley kräver också att vi ska presentera hela vår
              samlade integrationspolitik här i dag. Det är väl ändå lite väl
              mycket begärt. Fredrick Federley är härmed inbjuden till nästa
              onsdags debatt. Då diskuteras etablering. Då diskuteras integrationspolitik.
              Då kan Fredrick Federley se fram emot att vi från vår sida kommer
              att presentera vilken politik de olika partierna står för. Vi
              för också djupgående och konstruktiva samtal om hur vi gemensamt
              ska presentera en helt annan politik än den som den här regeringen
              har fört.
            </seg>
          </u>
          <note type="speaker" n="f1bc1099">
            Anf. 21 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-7d8b53a4ee622ba1-1" n="a71c0810">
            <seg n="540fd5bf">
              Fru talman! Återigen tycker jag att det sägs mycket klart och
              tydligt av Kalle Larsson att det inte finns några andra förslag.
              Vad han svepande säger är att man för diskussioner om en annan
              politik, men vad denna andra politik innehåller klarar man inte
              av att redogöra för.
            </seg>
            <seg n="d946e642">
              Jag har inte begärt att ni här ska redovisa ert samlade integrationsprogram.
              Här diskuterar vi en fråga: Hur kan vi komma till rätta med en
              del av de problem som vi ser på integrationsområdet? Och det kommer
              inga konstruktiva förslag. Det har vi fortfarande inte uppfattat
              från något av era tre partier som alla, i debatter åtminstone,
              visar ett stort engagemang i frågan men som sällan kommer till
              konkreta lösningar. Tidigare har det föresvävats oss i en del
              diskussioner att man så att säga ska portionera ut migranterna
              i olika kommuner. Det är det mest konkreta som har kommit hittills.
            </seg>
            <seg n="a95ab612">
              Vi har valt att lägga frågan i en utredning för att se hur vi
              ska komma till rätta med den biten, men oppositionen har inte
              kommit fram till något konkret förslag på hur man ska adressera
              de problemen och hur man skapar rimlig grund för anhöriga till
              migranter som kommer hit till Sverige. De omfattas inte av flyktingdefinitionen.
              Det handlar framför allt om dem som har lämnat sitt land på grund
              av svåra motsättningar eller på grund av miljökatastrof. Det är
              de två huvudsakliga grupperna vi pratar om.
            </seg>
            <seg n="8e935220">
              Vi pratar alltså inte om den som flyr från krig, den som flyr
              från förföljelse eller den som flyr på grund av sin religiösa
              övertygelse och vi pratar inte om den som flyr till följd av förföljelse
              på grund av sin sexualitet. Det handlar inte heller om barn som
              kommer ensamma till landet och vill ha hit sina föräldrar. Det
              är alltså en mindre grupp vi pratar om. Man skulle egentligen
              kunna säga att de inte ingår i kärnan av det svenska flyktingbegreppet
              men att vi ändå anser att de bör ha en möjlighet att få skydd
              i Sverige. Det är den lilla gruppen vi diskuterar.
            </seg>
          </u>
          <note type="speaker" n="80323a14">
            Anf. 22 KALLE LARSSON (v) replik:
          </note>
          <u who="kalle_larsson_7fdd7a" xml:id="i-7c4ebbfde74e5a3c-4" n="3720235a">
            <seg n="74c689ef">
              Fru talman! Det jag tycker är intressant är inte nödvändigtvis
              att ställa sig frågan vad vi ska göra i stället. Jag försöker
              det kanske är gammaldags av mig följa kammarens regler och i huvudsak
              diskutera det ärende vi har på bordet. Man kan annars bli avbruten
              av talmannen för avvikelse från detta, har vi noterat. Därför
              kan jag inte lägga in hela vår samlade integrationspolitik. Det
              vi i dag har att diskutera är det som finns i det här förslaget,
              positivt eller negativt för integration.
            </seg>
            <seg n="f0688fd2">
              Jag skulle vilja höra de bevis och belägg som Fredrick Federley
              har för att det här är positivt för integrationen. Vår invändning
              är ju inte att ni inte tänker göra någonting. Vår invändning är
              att det ni nu gör är negativt för integrationen, bland annat.
              Vi har andra argument också, men eftersom talartiden är kort och
              man kan välja att svara på vissa frågor och inte andra skulle
              vi kunna koncentrera oss på just detta. Jag vill att Fredrick
              Federley presenterar de belägg och bevis för att det man har som
              grund för sitt förslag är positivt för integrationen.
            </seg>
            <seg n="f263c6f6">
              Kommer det, för att säga det lite annorlunda, att bli nya tongångar
              i Södertälje och i Rosengård när det här förslaget genomförs?
              Kommer vi plötsligt att få höra att på fredag är det kyckling,
              men inte för mig för jag måste ut och söka jobb. Annars får min
              fru inte komma hit. På söndagen när alla andra har något annat
              att göra kan jag inte delta i den sociala samvaron, känna ett
              lugn och en trygghet med mina närmaste som inte har fått komma
              hit, utan jag måste ut och leta bostad. Bostadsvisningarna är
              ofta på söndagskvällar och måndagar. De dagarna är numera heliga
              för mig. Jag kommer att ge mig ut och leta massor av nya bostäder
              bostäder som inte finns, arbeten som inte finns, i vart fall inte
              på samma plats.
            </seg>
            <seg n="799f49f0">
              Fredrick Federley är mig svaret skyldig. På vilket sätt kortfattat,
              enkelt och kärnfullt nu, för det kan du om du anstränger dig gynnar
              detta integrationen, och på vilket sätt är det rätt att ställa
              vissa krav på asylsökande som inte ställs på dig och mig?
            </seg>
          </u>
          <note type="speaker" n="3789b4aa">
            Anf. 23 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-7d8b53a4ee622ba1-2" n="a71c0810">
            <seg n="3c7238e2">
              Fru talman! Jag tackar för det som jag tolkar som ett beröm från
              Kalle Larsson, att jag kan fatta mig kort och ändå få en hel del
              sagt.
            </seg>
            <seg n="ddf8e10a">
              Först och främst tror jag inte att det på något sätt är mer negativt
              för en människa som kommer till Sverige som anhörig till en migrant
              att komma till ordnade förhållanden. Jag kan inte för mitt liv
              se att detta på något sätt gör att man har sämre möjligheter till
              integration. Det är vad förslaget förespråkar. När en anhörig
              till någon som inte omfattas av kärnan i det svenska flyktingbegreppet
              kommer till Sverige ska det vara ordnade förhållanden, med ett
              boende och med pengar att betala räkningar. Mer än så är det inte
              vi ställer krav på. Jag tycker inte att det är orimligt. Snarast
              är det väl så att jag skulle vilja fråga om det på något sätt
              blir bättre av att man kommer till oordnade förhållanden, vilket
              uppenbarligen måste vara vad oppositionen faktiskt föreslår.
            </seg>
            <seg n="ab7e366b">
              En del av dem som jobbar kanske allra mest med integrationspolitiken
              är Sveriges Kommuner och Landsting. Det är de som har det direkta
              arbetet och den nära demokratin och som ser det direkta arbetet.
              Jag kan förstå om Kalle Larsson inte har valt att lyssna till
              vad Sveriges Kommuner och Landsting säger. Vänsterpartiet är traditionellt
              inte så starkt i kommunerna. Däremot säger vi i Centerpartiet
              det är förvånande att Socialdemokraterna inte har lyssnat på detta
              att vi ser detta som ett tydligt steg i rätt riktning för att
              öka integrationen.
            </seg>
            <seg n="62002ae8">
              Kalle Larsson känner också till att ingen kan veta exakt hur
              ett lagförslag faller ut, men vi är övertygade om att detta är
              ett av många steg i rätt riktning, precis som Sveriges Kommuner
              och Landsting, där Socialdemokraterna fortfarande är störst och
              där deras företrädare faktiskt förordar den här inriktningen i
              sitt remissvar. Var det landar i slutänden är någonting som vi
              faktiskt får veta efter att lagen är genomförd och vi gör en utvärdering,
              precis som med alla andra lagar. Vi vet inte exakt hur det faller
              ut. Men att det på något sätt skulle bli sämre tror jag icke.
            </seg>
          </u>
          <note type="speaker" n="47fa2c5d">
            Anf. 24 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-7adf161dea0d2f60-3" n="84bd8236">
            <seg n="8a779877">
              Fru talman! Jag begärde ordet eftersom Fredrick Federley sade
              att vi allihop tog upp barnen i den här frågan. Det var precis
              det vi inte gjorde. Vi säger att barnfamiljer är undantagna och
              att de som kommer att omfattas av förslaget är väldigt få.
            </seg>
            <seg n="729b8cee">
              Ni har ju ett syfte med lagstiftningen, det sade Fredrik alldeles
              nyss, och att vi inte vet vad som kommer att bli utfallet. Men
              vår bedömning är att ni inte kommer att nå syftet med det här
              förslaget. Det omfattar väldigt få.
            </seg>
            <seg n="db1a7e31">
              Sedan har vi också en annan uppfattning om förslaget faktiskt
              främjar integration eller ej. Ni menar att det främjar integration,
              men vi menar att det här inte kommer att främja integrationen
              av de få individer det handlar om. Ska det finnas en lagstiftning
              som omfattar få när, åtminstone enligt mitt sätt att se, den inte
              kommer att få det syfte ni tänker er?
            </seg>
            <seg n="e1687e5f">
              Fredrick efterlyser förslag om vad som kan göras. Ni säger att
              både bostad och arbete behövs. Vi vet att bostäderna finns ute
              i landet och att arbetena finns i storstäderna. Ett förslag är
              att ni faktiskt försöker främja sysselsättningsskapande åtgärder
              i resten av landet där bostäderna finns, där det är lätt att få
              en bostad för den som kommer hit. Men ni har inte heller velat
              öka till exempel kommunbidragen. Det går att göra riktade satsningar
              mot till exempel Norrlandskommunerna, där det råder en stor befolkningsminskning
              och därmed också en minskad service till människor. Det kommer
              självklart att behövas människor som arbetar inom vård, omsorg
              och så vidare även i Norrlandslänen. Men ni vill inte satsa på
              att stötta Norrland.
            </seg>
          </u>
          <note type="speaker" n="7c258458">
            Anf. 25 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-7d8b53a4ee622ba1-3" n="a71c0810">
            <seg n="ba76c398">
              Fru talman! Jag uppskattar alltid att debattera med Bodil Ceballos
              eftersom debatten ofta blir mer konkret och mindre svepande. Det
              ges också ofta konkreta förslag, vilket jag tycker är bra.
            </seg>
            <seg n="bf84cd9b">
              Vad som var oklart för mig var om Bodil egentligen menar att
              förslaget hade varit bättre om det hade omfattat fler. Där verkar
              en del av kritiken ligga, det vill säga att förslaget omfattar
              för få. Det vore bra om vi kunde reda ut om det är en av era kritiska
              punkter.
            </seg>
            <seg n="b05ecdf4">
              Kan det på något sätt vara sämre att man kommer till Sverige
              och då har ordnade förhållanden att komma till med bostad och
              tillräckligt med pengar för att betala räkningar? Är det på något
              sätt sämre än att det kravet inte finns? Det finns uppenbarligen
              en kritik mot att detta inte skulle leda i rätt riktning. Är det
              sämre att komma till ordnade förhållanden?
            </seg>
            <seg n="66ed2c65">
              När det kommer till andra satsningar är det oerhört viktigt och
              det är ett bra förslag att se till att det finns arbetsskapande
              åtgärder i hela Sverige och inte bara i storstadsregionerna. Det
              är också därför vi med vår politik har tillfört kommunerna nästan
              40 miljarder kronor. På så sätt får kommunerna mer resurser för
              arbetet.
            </seg>
            <seg n="1c2e1e88">
              Däremot har vi valt en annan inriktning som ligger alliansregeringen
              och framför allt Centerpartiet närmare, nämligen att inte ge riktade
              påsar som är öronmärkta till exakt vad kommunerna ska göra. Vi
              är mer övertygade om att det ska vara en nära kommundemokrati
              med inflytande för kommunen att själv hantera pengarna utan att
              hela tiden behöva redovisa för staten. Det handlar också om att
              det finns en näringslivspolitik som gör detta möjligt, att det
              finns en fungerande infrastruktur så att det går att ta sig mellan
              arbetsplats och boende eller möjligheter att skapa nya företag
              på platser där det behövs fler företag än i storstäderna. Där
              har regeringen satsat otroligt hårt och kommer att fortsätta att
              göra det också efter valet i september.
            </seg>
          </u>
          <note type="speaker" n="28499036">
            Anf. 26 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-7adf161dea0d2f60-4" n="84bd8236">
            <seg n="e73dc829">
              Fru talman! Den första frågan som Fredrick ställde är lätt att
              svara på. Nej, jag tycker inte att förslaget omfattar för få.
              Jag tycker inte att förslaget skulle ha lagts fram över huvud
              taget. Jag menar att det inte främjar integration.
            </seg>
            <seg n="40b51ce0">
              Människor som kommer hit och söker asyl är inte mindre skyddsbehövande,
              enligt mitt sätt att se, oavsett om de får asylstatus flyktingstatus
              eller inte. Vår tillämpning av lagen är strikt, vilket innebär
              att många av de asylsökande som får stanna på grund av synnerligen
              ömmande omständigheter är och har varit traumatiserade i sina
              hemländer. Att få vara tillsammans med sin familj och därmed vara
              mindre orolig för dem som är kvar i hemlandet är integrationsfrämjande.
              Att få vara med familjen är bättre för integrationen än att vara
              orolig för den person som befinner sig i hemlandet. I det här
              fallet handlar det egentligen bara om den som är fru eller man
              till den som finns i Sverige. Alla andra kategorier är bortplockade
              ur förslaget. Förslaget borde inte ha lagts fram över huvud taget
              eftersom det är felaktigt.
            </seg>
            <seg n="876ed59d">
              Sedan var det frågan om det är bättre med ordnade förhållanden.
              Självklart är det bättre om det finns ordnade förhållanden när
              man kommer hit. Men det kan inte ställas som ett absolut krav,
              av just den anledning jag nämnde alldeles nyss. Det är bättre
              för en människa att slippa oron för den som är kvar i hemlandet
              än att ha allt på plats.
            </seg>
            <seg n="16b80da1">
              Sedan var frågan hur det ska bli jobb i Norrland och i de kommuner
              som har befolkningsminskning. Hur ska vi få människor att vilja
              bo där?
            </seg>
          </u>
          <note type="speaker" n="492a0215">
            Anf. 27 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-7d8b53a4ee622ba1-4" n="a71c0810">
            <seg n="0fb89cdc">
              Fru talman! Det absoluta kravet som Bodil Ceballos pratar om
              är att ha tak över huvudet och att kunna betala sina räkningar.
              Det är det absoluta kravet. Det finns också inskrivet en regel
              som säger att detta krav försvinner efter fyra år eftersom det
              är orimligt att ha ett sådant krav längre än så. Jag vill för
              debattens skull och för dem som lyssnar få fram att det inte är
              fråga om ett hårdare förslag än vad det är. Det är ett förslag
              som i det mesta är absolut rimligt.
            </seg>
            <seg n="6fbda290">
              Sedan var det frågan om att få människor att bo i Norrland. Jag
              tillhör inte dem som tycker att man ska bestämma var människor
              ska bo. Det valet ska vara fritt för varje medborgare. Däremot
              finns det möjlighet att skapa förutsättningar för ett levande
              och sammanhållet land. Det handlar dels om infrastruktur, dels
              om näringspolitik som främjar företagande. Det är en illusion
              att staten, kommunen eller landstinget kommer att driva all verksamhet
              på svensk landsbygd eller i mindre orter. Vi behöver snarare se
              till att det där blir ett ökat satsande på företagande. Det kan
              handla om åtgärder som vidtas i utbildningsväsendet för att skapa
              en entreprenöriell anda eller fortsatta regelförenklingar för
              företagen. Näringsminister Maud Olofsson driver på hårt för att
              få till förenklingar. Det kan handla om en del förenklingar i
              till exempel plan- och bygglagen som gör det enklare att starta
              och driva verksamhet. En översyn av miljöbalkens konsekvenser
              kan också komma att behövas. Det ska inte vara för att få dumpa
              saker överallt utan för att göra en del av hanteringen lättare
              som drabbar en del små företag. Här har regeringen presenterat
              hundratals åtgärder under mandatperioden. Jag känner mig trygg
              och förvissad om att vi tar med oss en styrka i valrörelsen som
              kommer att ge fler jobb i hela landet, både i staden och på landet.
            </seg>
          </u>
          <note type="speaker" n="71dd4228">
            Anf. 28 ULF NILSSON (fp):
          </note>
          <u who="ulf_nilsson_b08371" xml:id="i-5c7bc511e89803d8-0" n="91fc9b94">
            <seg n="7e1cac70">
              Fru talman! I dag rör sig många människor mellan olika länder
              och mellan olika världsdelar kanske mer än någonsin. Om vi blickar
              tillbaka har det visat sig att det i alla tider har varit svårt
              eller nästan omöjligt att försöka styra strömmarna av hur människor
              flyttar. Det har också visat sig katastrofalt att försöka isolera
              länder och katastrofalt att bedriva en extremt nationalistisk
              politik.
            </seg>
            <seg n="d5a0c568">
              Tvärtom är min utgångspunkt att invandring och utvandring hör
              ihop med ekonomisk utveckling, frihet och demokrati. Därför har
              vi liberaler genom åren välkomnat det öppna samhället så att vi
              inte stänger in eller stänger ute människor. Därför har också
              alliansregeringen under sina år arbetat för att öka möjligheterna
              att lagligt komma till Sverige, i motsats till vad den socialdemokratiska
              regeringen gjorde under ett antal år.
            </seg>
            <seg n="1eb230df">
              Jag är övertygad om att nästan alla som kommer till Sverige vill
              ha ett arbete eller utbildning som leder till arbete så snart
              som möjligt. Samtidigt måste vi konstatera att integrationspolitiken
              under många år i Sverige har varit misslyckad. Arbetslösheten
              bland invandrare är hög. Det finns många orsaker. Det finns stadsdelar
              i storstäderna där 8090 procent av den vuxna befolkningen är utan
              jobb.
            </seg>
            <seg n="abdbcd21">
              Dagens ärende hör ihop med en lång rad andra politiska beslut
              för att underlätta integration i samhälle och arbetsliv. Alliansregeringen
              har verkligen gjort ett antal saker för att underlätta för nyanlända
              att komma in i arbetslivet. Den proposition vi diskuterar i dag
              är en del i det arbetet.
            </seg>
            <seg n="394b0175">
              Helt kort ska jag nämna, fru talman, att nästa onsdag debatterar
              vi en proposition från Integrations- och jämställdhetsdepartementet
              om att påskynda nyanländas etablering i Sverige. Det handlar om
              att ge nyanlända ökad hjälp att flytta dit där jobb och bostäder
              finns, och det handlar också om att ersättningen ska utformas
              så att det lönar sig att jobba och delta i arbetsintroduktion.
              Även under tiden medan man söker asyl, innan man har fått uppehållstillstånd,
              får människor numera hjälp med att redan då komma in i arbetspraktik,
              läsa svenska och så vidare i stället för att som tidigare gå passivt
              och vänta i månader.
            </seg>
            <seg n="b6a84c74">
              Dagens proposition om försörjningskrav vid anhöriginvandring
              får ses som en del av den politik som syftar till att stödja nyanländas
              inträde i arbete och samhällsliv.
            </seg>
            <seg n="31c98742">
              I dag har vi sedan gammalt regler som säger att nära anhöriga
              till invandrare har rätt att komma till Sverige. De reglerna finns
              ju kvar så att det inte blir några missförstånd även sedan riksdagen
              sagt ja till dagens proposition. Men det som nu blir nytt, som
              vi har hört, är att en inflyttad person med uppehållstillstånd
              ska ha en minimilön och en bostad för att en nära anhörig automatiskt
              ska få tillstånd att komma hit.
            </seg>
            <seg n="12389c1a">
              Tanken är då den att det är bra för alla inblandade, bra för
              dem som redan bor här och bra för dem som flyttar hit, om det
              är någorlunda ordnade förhållanden för den boende och att den
              första etableringen i samhället har lyckats. Tanken är naturligtvis
              också att reglerna ska uppmuntra till att flytta till platser
              där det finns jobb och bostad.
            </seg>
            <seg n="9f2a1678">
              Alla länder i EU har någon form av försörjningskrav, de flesta
              betydligt strängare än de svenska. Däremot finns det undantag
              från försörjningskrav också i hela EU, enligt de direktiv för
              återförening och skydd som EU har. Sverige har givetvis också
              infört de undantagen men är betydligt generösare än i stort sett
              alla EU-länder. Vi undantar alla nära anhöriga till flyktingar,
              och vi ställer inte upp någon tremånadersgräns, som en del EU-länder
              har för ansökan.
            </seg>
            <seg n="de41d6f5">
              Det tål alltså att upprepas, fast flera har sagt det, att det
              inte handlar om att den som bor här på något sätt ska kunna försörja
              den som flyttar hit, men han eller hon som bor här ska ha en lön
              som går att leva på och ha en bostad för sig själv och den som
              kommer hit.
            </seg>
            <seg n="a4130205">
              Som sagt var: De som definitionsmässigt är flyktingar enligt
              internationella konventioner, Genèvekonventionen och så vidare,
              är generellt undantagna från detta försörjningskrav. Försörjningskravet
              gäller alltså den grupp människor som inte har en ovillkorlig
              rätt att komma till Sverige.
            </seg>
            <seg n="0dbed2ee">
              När diskussionen om försörjningskrav började för några år sedan
              hade vi i Folkpartiet en hel del diskussioner om vad vi tyckte
              om det hela. En sak som vi tidigt var helt klara över var att
              barnfamiljer inte skulle splittras. Det handlar om barn i olika
              situationer. Det är självklart att barn inte ska behöva försörja
              vuxna föräldrar som flyttar hit. Men det ska inte heller vara
              tvärtom, att vuxna i Sverige ska behöva vänta på att få återförenas
              med barn för att de vuxna inte har fått arbete.
            </seg>
            <seg n="f9677c7c">
              Därför, fru talman, är det verkligen bra att barnundantaget är
              så tydligt formulerat i regeringens proposition och att det inte
              finns utrymme för några misstolkningar. Barnfamiljer ska inte
              splittras.
            </seg>
            <seg n="4a1c302f">
              Samtidigt kan vi glädja oss åt en annan lagändring, för att återigen
              anknyta till helheten, som vi har väntat länge på. Snart kommer
              en proposition som ska göra det möjligt för en människa som har
              rätt att stanna med sin man eller sin fru i Sverige att slippa
              åka till hemlandet, kanske över halva jordklotet och vara borta
              i månader, för att söka uppehållstillstånd.
            </seg>
            <seg n="47b6471c">
              Sedan har vi en del övriga undantag från försörjningskravet.
              Människor som är långvarigt sjuka ska kunna förenas med nära anhöriga,
              och människor som har vistats här i fyra år har inte heller något
              försörjningskrav.
            </seg>
            <seg n="ee2c65ab">
              Fru talman! Det är viktigt för en person som kommer till Sverige
              hur den första tiden utformas. Ska det vara passiv väntan, eller
              ska det redan från början handla om jobb, svenskstudier och andra
              studier? Det är viktigt att hitta olika vägar som uppmuntrar och
              underlättar för människor att skaffa en egen försörjning.
            </seg>
            <seg n="07f8aa62">
              Under tolv år med socialdemokratisk regering hände i stort sett
              ingenting i den här vägen. Vi har sett resultatet, med många människor
              som är som arbetslösa många år efter att de kommit hit och med
              många människor som inte har kunnat utnyttja sin utbildning från
              hemlandet därför att ingen har validerat den och ingen har erbjudit
              lämplig komplettering till utbildningen. Vi har sett alltför många
              som är utanför samhälle och arbetsmarknad.
            </seg>
            <seg n="c81a110a">
              Nu ser vi, som sagt, en rad förslag från regeringen som går i
              motsatt riktning. Dagens proposition är en viktig del av den förnyelsen.
              Med dagens förslag till försörjningskrav ger vi det tydliga beskedet
              att det är viktigt att komma in i arbetslivet. Men samtidigt,
              med undantagen för barnfamiljer och andra, förenas försörjningskravet
              med en human inställning till människors situation.
            </seg>
            <seg n="da888e0e">
              Först som sist ska det sägas återigen att när vi talar om migrationspolitik
              och olika svårigheter får vi aldrig glömma bort att i grunden
              är migration mellan länder något mycket positivt. Det är positivt
              för att det öppnar för nytänkande och utveckling. För Europa och
              Sverige är det dessutom helt enkelt så att vi kommer att sakna
              arbetskraft i framtiden. Därför har alliansen i motsats till den
              tidigare regeringen öppnat fler lagliga vägar in till Sverige,
              och därför driver vår regering en politik i EU för ett öppnare
              Europa.
            </seg>
          </u>
          <note n="fea204c5">
            Jag yrkar bifall till förslaget i betänkandet och propositionen!
          </note>
          <note type="speaker" n="a60903b3">
            Anf. 29 LARS GUSTAFSSON (kd):
          </note>
          <u who="lars_gustafsson_079038" xml:id="i-3213dcf0b6ea8053-0" n="c74c6efa">
            <seg n="7acde213">
              Fru talman! Så här långt i debatten kan man notera att det har
              florerat en del överord och kanske långtgående spekulationer.
              Det finns exempel från den förra mandatperioden som rör barn-
              och familjeperspektivet som förskräcker, men jag tänker inte ta
              upp dem här.
            </seg>
            <seg n="767c4022">
              Det är alltid viktigt med perspektiv till politiska beslut. Migrationspolitiken
              är ett av de svåraste politikområdena, där avvägningar måste göras
              mellan internationella konventioner och nationell lagstiftning.
              Därutöver måste en rad hänsyn tas till särskilda omständigheter
              på individnivå. Kunskap om länder, kulturer och religion måste
              också vägas in både i lagstiftning och i den individuella bedömningen
              av varje enskilt fall. Detta betänkande innehåller alla dessa
              ingredienser.
            </seg>
            <seg n="74af7a44">
              Som en röd tråd genom alla konventioner om mänskliga rättigheter
              och flyktingsituationer påtalas vikten av att värna varje människas
              okränkbarhet. Utöver detta fanns behov av ytterligare ett skydd
              och värn för barn som går ännu längre. Därför upprättades också
              barnkonventionen. Barnkonventionen går längre i rätten att värna
              barnens rättigheter och behov. Barn kan således inte göras ansvariga
              för sin situation eller ansvara för vuxnas val eller ageranden.
              Barns rätt till sina föräldrar utgör en av dessa grundläggande
              rättigheter. Varje stat som undertecknat konventionerna är pliktiga
              att fullgöra sitt åtagande. För Kristdemokraterna är detta självskrivet
              och utgör vägledning för våra ställningstaganden, där barnperspektivet
              har en särställning.
            </seg>
            <seg n="e064d3fa">
              Vuxna människor med uppehållstillstånd har, så långt möjligt,
              ansvar för sina handlingar och sin försörjning. Hänsyn till individens
              förutsättningar och förmåga att fullgöra sitt ansvar måste dock
              alltid beaktas. De som av olika skäl saknar förmåga att ta hand
              om sig själv och sin situation måste ges stöd och hjälp. I dessa
              fall är det också rimligt att det finns särskilda skäl till undantag.
              Dessa är personer med traumatiska erfarenheter, personlig förföljelse
              och annat, ofta i en komplex och blandad bakgrund. Deras förutsättningar
              är ibland starkt begränsade att inom rimlig tid kunna inrätta
              ett fungerande liv med egenförsörjning och bostad.
            </seg>
            <seg n="9bac0492">
              Förslaget om försörjningskrav innehåller just de avvägningar
              som jag har redogjort för och där barn- och familjeperspektivet
              tydligt beaktas, likaså situationen för personer med särskilda
              skäl. För alla dessa finns undantag från försörjningskrav.
            </seg>
            <seg n="b42a2e11">
              Fru talman! Integration bara ordet ger blandade känslor av både
              frustration och positiva associationer. Frustrationen kommer från
              de många exemplen på politiska misslyckanden och felgrepp som
              har resulterat i permanent utanförskap i generationer, oacceptabla
              boendemiljöer, arbetslöshet och mycket annat. De positiva associationerna
              är kopplade till de möjligheter som finns när människor ges förutsättningar
              och möjligheter.
            </seg>
            <seg n="aba54e94">
              Det ojämförligt bästa sättet att bli en del av ett samhälle är
              en tidig introduktion, språkkunskap och arbete. Alliansen står
              för allt detta. Vi vill att alla som bor i Sverige ska vara en
              del av vårt land utan att förminska sin egen identitet, sitt sammanhang
              eller sin kulturella bakgrund. De som inte gillar detta det finns
              ju några saknar sannolikt förmåga att tänka mer än en tanke i
              taget.
            </seg>
            <seg n="904155af">
              I Sveriges sydligaste storstad har i dagarna uppmärksammats den
              bristande respekten för människor som tror på ett visst sätt,
              klär sig något annorlunda än andra och har en annan kulturell
              bakgrund. Övergrepp mot denna minoritet har pågått under en längre
              tid men har i dagarna uppmärksammats i samband med mindre lyckade
              uttalanden från ledande personer i samhället. Dessa uppmärksammade
              händelser visar på betydelsen av en fungerande integration och
              att människor oavsett ursprung är en självklar del av det svenska
              samhället och ska så förbli.
            </seg>
            <seg n="f6a65271">
              Fru talman! Alliansens satsningar på att alla människor ska kunna
              få en egenförsörjning gäller inte minst nyanlända, som ska ges
              en kort väg in på den svenska arbetsmarknaden. I måndags besökte
              jag och en kollega arbetsförmedlingen i Falkenberg. Platschefen
              informerade oss om det särskilt lyckade samarbetet med kommunen,
              som gjort att ett stort antal nyanlända personer 118 personer
              under 2009 efter en kort tid hade kunnat beredas praktik och arbete
              genom de så kallade instegsjobben. Genom en arbetsgivare på orten
              har personer som nyligen fått uppehållstillstånd fått en praktikplats
              som direkt kommer att övergå till en anställning. Naturligtvis
              kommer detta att ge de nyanlända en mycket bättre situation och
              bättre framtidsmöjligheter än om de förpassas till en passiv väntan.
            </seg>
            <seg n="c95946de">
              Fru talman! I Kristdemokraternas principprogram fastslås vår
              grundsyn om alla människors lika och okränkbara värde. Detta innebär
              dock inte att individer befrias från ansvarstagande för egen försörjning
              och samhällsansvar, tvärtom. Den rättigheten medför ett ökat egenansvar
              för individen själv och andra i omgivningen. Det är också denna
              ofta outtalade andemening som gjort att vårt samhälle har kunnat
              utvecklas till en välfärdsstat. Kort sagt: Min rättighet är någon
              annans skyldighet, och det är likadant omvänt. Detta är något
              som förtjänar att lyftas fram något oftare än vi mestadels gör.
            </seg>
            <seg n="d99cdf95">
              Fru talman! Sommaren 2008 var jag inbjuden till ett offentligt
              möte i Almedalen som hade anordnats av Röda Korset. Deltagande
              var också UNHCR:s representant Lill Lindfors. Båda organisationerna
              framhöll vikten av att man respekterade barn- och familjeperspektivet.
              Jag meddelade då att från kristdemokratisk sida är detta ovillkorligt:
              Vi kommer att värna alla barns och familjers rätt att hålla ihop.
              Detta löfte har nu infriats.
            </seg>
            <seg n="4887001c">
              Med detta yrkar jag bifall till utskottets förslag.
            </seg>
          </u>
          <note type="speaker" n="a34857bd">
            Anf. 30 GÖTE WAHLSTRÖM (s) replik:
          </note>
          <u who="gote_wahlstrom_886810" xml:id="i-9427cda89432607e-2" n="3fd0679f">
            <seg n="13e0534e">
              Fru talman! Anförandet gav underlag för en rad frågor, men jag
              ska försöka hålla mig till någon enstaka frågeställning.
            </seg>
            <seg n="f48ef5c0">
              Vi har snart avverkat en mandatperiod, fyra år, i riksdagen.
              Vi har båda två kunnat åka hem till familjer under den här fyraårsperioden.
              Vi har kunnat ha kontakt med anhöriga på olika sätt. Tänk om man
              under denna tid och ytterligare en halv mandatperiod sex eller
              kanske sju år inte skulle få ha kontakt med anhöriga. Detta är
              Lars Gustafssons förslag. Förslaget innebär att familjer kan skiljas
              åt under sex till sju år. Tycker Lars Gustafsson att det är ett
              rimligt agerande? Han säger ju att det är ett rimligt förslag
              där man har gjort de bedömningar och värderingar som kan anses
              skäliga.
            </seg>
            <seg n="fbc23206">
              Jag menar att han ska fundera på sin egen roll utifrån fyraårsperspektivet
              och lägga till ytterligare en halv mandatperiod. Under så lång
              tid ska man ha familjeseparation för att sedan eventuellt få ha
              ett möte.
            </seg>
            <seg n="92d9bd33">
              Det är inte ett rimligt förslag som nu har lagts fram. Det är
              dessutom ett av många steg. Det är länkat till flera ytterligare
              förslag, precis som jag antydde i mitt anförande. Jag kan se att
              ett förslag som ska beslutas här i eftermiddag innebär förflyttningar
              på arbetsrättens område. Det här förslaget innebär att vi förflyttar
              oss på välfärdspolitikens område. Det är förslag som förändrar
              och förflyttar oss i negativ riktning. Gör inte Kristdemokraterna
              samma värdering, eller har man inte ens tänkt tanken att man är
              på väg att förändra välfärdspolitiken?
            </seg>
          </u>
          <note type="speaker" n="f142479d">
            Anf. 31 LARS GUSTAFSSON (kd) replik:
          </note>
          <u who="lars_gustafsson_079038" xml:id="i-3213dcf0b6ea8053-1" n="c74c6efa">
            <seg n="e41a6993">
              Fru talman! Göte Wahlström svänger sig med påståenden, och jag
              tycker att det är att vilseleda lyssnarna.
            </seg>
            <seg n="6d085cb8">
              Göte Wahlström menar tydligen att det är rimligt med sju års
              väntan på att få ett jobb när man kommer hit. Det är ju så det
              har gått till.
            </seg>
            <seg n="2f1817bd">
              Hans tal om sju års väntan på återförening är bara spekulationer.
              Varje vuxen individ har rätt att själv ansöka om att få komma
              hit. Det har inte tagits upp i debatten. Make eller make utan
              barn äger rätt att själv ansöka om uppehållstillstånd i Sverige.
              Om det finns traumatiska upplevelser i bakgrunden finns det möjlighet
              att göra detta. Det pratar man inte om. I stället pratar man som
              om det vore ett obligatorium att få sin maka med sig. Vi ska nog
              göra en distinktion här.
            </seg>
            <seg n="f1581575">
              Vi pratar om vad vi har gjort under mandatperioden. Jag förberedde
              mig för Göte Wahlströms inlägg och kan räkna upp några saker.
              Nu har vi fått till stånd en översyn av vad som menas med synnerligen
              ömmande omständigheter. Det är kristdemokratisk politik. Vi tittar
              på familjeåterföreningar, så att man inte behöver åka tillbaka
              när man väl får stanna här om man är gift eller har barn. Vi gör
              en utredning om vård för gömda, som Göte Wahlströms parti hade
              möjlighet att göra i alla år man satt i regeringsställning. Vi
              har fått in arbetskraftsinvandring. Jag kan räkna upp mycket.
              Jag tycker att det är ganska bra resultat under fyra år.
            </seg>
            <seg n="01159679">
              Det stämmer inte att de som inte omfattas av de särskilda skälen
              kommer att ha sådana långa väntetider om nu inte krigstillståndet
              i hemlandet är så svårt att man inte kan lämna det. Det är inget
              som hindrar människor att få återförenas långt tidigare, för de
              som kommer hit kommer att ha rimliga förutsättningar att skaffa
              sig ett jobb ganska snart. Det är därför detta förslag är acceptabelt.
              Dessutom har man som vuxen möjlighet att också själv ansöka om
              att få komma hit.
            </seg>
            <seg n="cfc7bf78">
              Resten kan jag ta i nästa inlägg.
            </seg>
          </u>
          <note type="speaker" n="a9489503">
            Anf. 32 GÖTE WAHLSTRÖM (s) replik:
          </note>
          <u who="gote_wahlstrom_886810" xml:id="i-9427cda89432607e-3" n="3fd0679f">
            <seg n="85fc6ce4">
              Fru talman! Det var ett något märkligt svar. Utöver att man stigmatiserar
              och pekar ut en enskild grupp, som vi kan diskutera storleken
              på, är man också enligt Lars Gustafsson beredd att skuldbelägga
              denna grupp av individer och säga: Ni har själva ansvar för era
              handlingar. Om ni har tvingats fly från situationer som inte omfattas
              fullt ut av den svenska lagstiftningen och inryms i alla undantag
              har ni ansvar för era handlingar och kan själva återvända när
              ni vill för att eventuellt få återförenas med anhöriga.
            </seg>
            <seg n="81c48cdd">
              Det som är problematiken i detta förslag som nu Kristdemokraterna
              har ställt sig bakom är att det är fyra års väntan exklusive prövningstiden.
              I ett exempel som föredrogs här tidigare blev det sju åtta års
              väntan för att få återförenas. Det tycker Lars Gustafsson är helt
              acceptabelt, för människor har ansvar för sina egna handlingar!
            </seg>
            <seg n="055b6347">
              Nu förstår jag den kristdemokratiska politiken och varför så
              många är så oroade över svängningen inom migrationspolitiken.
              Det har tydligen sitt pris att få sitta med vid bordet och genomföra
              en rad politiska ställningstaganden som det inte har funnits skiljaktigheter
              i, och det är man beredd att betala. Förslaget om försörjningskrav
              vid anhöriginvandring är helt acceptabelt, för den enskilde har
              ansvar för sina egna handlingar. Har man valt att komma till Sverige
              får man stå sitt kast och vänta i sju åtta år på att få återförenas
              med sin familj och sina anhöriga.
            </seg>
            <seg n="f916448f">
              Det är häpnadsväckande, men det är ett tydliggörande av vad kristdemokratisk
              politik i dagsläget står för.
            </seg>
          </u>
          <note type="speaker" n="0c2eb7be">
            Anf. 33 LARS GUSTAFSSON (kd) replik:
          </note>
          <u who="lars_gustafsson_079038" xml:id="i-3213dcf0b6ea8053-2" n="c74c6efa">
            <seg n="6db88026">
              Fru talman! Retorik är inte Göte Wahlströms starka sida. Det
              förstår jag nu, av det enkla skälet att det var 2003 som den här
              avvisningen skedde. Jag vet inte om jag var vid regeringsmakten
              2003, i alla fall. Det var 2007 med den nya regeringen som personen
              fick stanna här. Och nu har Europadomstolen sagt att den här irakiern
              det var det väl? eller iraniern skulle få stanna. Så det är ett
              mycket märkligt räknesätt.
            </seg>
            <seg n="302c10fb">
              Sedan tycks det vara så att Göte Wahlström inte förstod vad jag
              försökte säga. Det är jättebra att jag då kan klargöra det. Den
              make som befinner sig i hemlandet äger rätt att också själv ansöka
              om uppehållstillstånd i Sverige. Det var det jag sade. Det är
              bara det att det inte finns ett obligatorium för den personen
              att få komma hit på grund av att det är en anhörig. Det var det
              som var skillnaden. Det förstod inte Göte Wahlström. Jag beklagar
              det.
            </seg>
            <seg n="277cfc31">
              Men det som är intressant när man tittar på den socialdemokratiska
              retoriken är att man har haft förslag om att tvångsplacera människor
              som kommer till Sverige i olika kommuner, oavsett om där finns
              jobb eller annat. Det har framförts från företrädare i Göteborg
              i alla fall. Den typen av tvångsplacering av människor som kommer
              hit kan inte Kristdemokraterna ställa sig bakom.
            </seg>
            <seg n="b1784edb">
              När det gäller barn- och familjeperspektivet är det en tydlig
              markering om att detta finns med i betänkandet som en undantagsregel,
              som jag också gjorde klart i mitt anförande. Barn och familjer
              hör ihop. Barn kan inte göras ansvariga för vuxna. Men vuxna har
              ett ansvar för sig själva och för sin egen försörjning.
            </seg>
            <seg n="39085b70">
              Det är uppenbart att det inte har varit vägledande i den tidigare
              politiken hos Göte Wahlström och hans parti, vare sig det gällt
              svenskar eller nyanlända. Då kan man tänka på det här talesättet:
              Arbete befordrar hälsa och välstånd och förhindrar många tillfällen
              till synd. Det vore bra om Socialdemokraterna tänkte så också.
            </seg>
          </u>
          <note type="speaker" n="1973656c">
            Anf. 34 Statsrådet TOBIAS BILLSTRÖM (m):
          </note>
          <u who="tobias_billstrom_fd281f" xml:id="i-6f76246cf92e500c-0" n="d3650555">
            <seg n="20472610">
              Fru talman! Det är med stor glädje som jag i dag debatterar införandet
              av ett försörjningskrav för anhöriginvandring här i kammaren.
              Förslaget läggs fram i full enighet inom alliansen och visar återigen
              hur vi förmår samla oss till kloka, viktiga och ibland tuffa beslut
              inom migrationsområdet.
            </seg>
            <seg n="b3876bcb">
              Varför behövs det ett försörjningskrav? Är inte allting bra som
              det är? Nej, anledningarna till att det behövs ett sådant här
              krav är flera.
            </seg>
            <seg n="4d30c52c">
              För det första är det inte rimligt att svenska skattebetalare
              ansvarar för att ordna bostad och försörjning för dem som kommit
              till Sverige utan att ha skyddsbehov.
            </seg>
            <seg n="d13c032c">
              För det andra kommer detta att skapa nödvändiga incitament till
              att bosätta sig i delar av landet där det finns tillgång till
              bostäder och arbete, och därigenom avlastas orter som tagit emot
              fler än de kan hantera.
            </seg>
            <seg n="eaeba614">
              För det tredje stärker det arbetslinjen i migrationspolitiken
              och underlättar integrationen av nya svenskar, både de som kommer
              som asylsökande och de som kommer som anhöriginvandrare efteråt.
            </seg>
            <seg n="802d9735">
              Det finns de som har haft synpunkter både på att förslaget över
              huvud taget läggs fram och på att det är för tunt. Det är en mycket
              spännande motsägelse. Jag har med stort intresse lyssnat på debatten
              i dag där detta gång på gång har återkommit.
            </seg>
            <seg n="f2f518ff">
              Det är bra att vi nu tar steget och inför ett försörjningskrav
              även i denna omfattning. Nu slutar vi att vara det enda landet
              i Europeiska unionen som saknar försörjningskrav. I en union utan
              inre gränser är det fullkomligt logiskt och rimligt med ett gemensamt
              förhållningssätt i fråga om vilka som får komma till ett land
              och under vilka villkor. Sedan kan omfattningen och utformningen
              variera, men signalen är tydlig.
            </seg>
            <seg n="d44bce3a">
              Det finns försörjningskrav i någon form i alla EU:s länder. Och
              för den som framöver söker sig till Sverige för en bättre framtid
              ska utvecklingsmöjligheter, utsikten till integration och allmänt
              goda levnadsvillkor vara moroten, inte att vi är det enda land
              som inte ställer krav på dem som kommer hit.
            </seg>
            <seg n="4806ddb3">
              Samtidigt är jag stolt över vår reform och hur den är utformad.
              Jag tror inte att det finns något annat EU-land som tar större
              hänsyn till barnen och till deras villkor. Barn som flytt undan
              krig och förföljelse eller som kommer som anhörig till någon som
              har gjort det undantas från kravet på försörjning med den här
              lagen, och det är en utformning som vi inom alliansen är nöjda
              med.
            </seg>
            <seg n="cc9c69d5">
              Men den signal som ett försörjningskrav sänder är viktig. Den
              visar att arbetslinjen är tydlig och att det är arbete som är
              biljetten in till Sverige och det svenska samhället.
            </seg>
            <seg n="df7a8291">
              Integration, anhöriginvandring, försörjning allt är beroende
              av ett tydligt fokus på arbete. De som har arbetsförmåga och är
              i arbetsför ålder ska försörja sig genom ett eget arbete. Så gäller
              inom migrationspolitiken precis som inom alla andra politikområden
              när det är alliansen som bestämmer.
            </seg>
            <seg n="593ad196">
              Vi har en mycket hög asylinströmning i Sverige, och vi har ett
              mycket bra mottagande. År 2007 tog vi emot flest asylsökande i
              hela EU. Året därpå tog vi emot näst flest, och de senaste uppgifterna
              pekar på att vi åter är på väg att toppa den här statistiken.
            </seg>
            <seg n="0feb6af9">
              Rätten att söka asyl är självklar, och där ska vi leverera en
              snabb, rättssäker och ansvarstagande process. De som får asyl
              ska ges förutsättningar att snabbt komma in i vårt samhälle. Men
              för den som inte är på flykt är det inte rimligt att det bara
              är att komma till Sverige utan att ha försörjning och bostad ordnad,
              särskilt inte när familjeåterförening kan ske i tredjeland.
            </seg>
            <seg n="c0c72cc0">
              Det kan verka hårt, men jag vill understryka att vi lägger resurserna
              på rätt plats. Vi värnar dem som behöver vår hjälp och dem som
              behöver vårt skydd, men vi kan inte ta på oss att därutöver sörja
              för alla andra som vill ta sig till Sverige.
            </seg>
            <seg n="20dc7f76">
              Vägen till integration stavas arbete. För oss i alliansen är
              det viktigt att slå fast principen att det är arbetslinjen som
              gäller och inte bidragslinjen. Många av de problem som finns vad
              gäller integrationen i vårt land kommer av att nya svenskar möts
              av välvilliga socialsekreterare snarare än av ivriga arbetsförmedlare.
              Det vill vi ändra på. Det är vår politik. Det är den vi står för.
            </seg>
            <seg n="cd899f3d">
              Den första inkomstkällan för en ny svensk som kommit av fri vilja
              ska vara arbete, inte socialbidrag. Försörjningskravet kommer
              också att föra det goda med sig att det skapar incitament för
              vita jobb och därigenom hindrar svartjobb och exploatering av
              människor.
            </seg>
            <seg n="a67ba89f">
              Vikten av att komma in i de sociala trygghetssystemen, få en
              vit anställning och betala skatt kommer att bli uppenbar för alla
              nyanlända, och det är inte säkert att så är fallet i dag. Det
              kommer att leda till tryggare och säkrare anställningar för de
              nyanlända och hämma framväxten av en grå sektor.
            </seg>
            <seg n="bfed2e99">
              Oppositionens misstro mot att nyanlända ska klara av ett försörjningskrav
              är mycket talande. Dels tror ni inte dessa starka människor om
              något, de som klarat av att fly, ofta över en halv värld, för
              att komma hit. Dels tror ni inte på den svenska arbetsmarknadens
              förmåga att bereda dem arbete.
            </seg>
            <seg n="e2e70276">
              Det är i sig begripligt, självklart, med tanke på att ni vill
              försämra möjligheten att komma in på den svenska arbetsmarknaden
              och återigen höja trösklarna för dem som har det svårt.
            </seg>
            <seg n="4e9a7272">
              Nej, det har inte varit lätt för nyanlända att få jobb, men det
              är knappast deras fel. Nu finns det vägar in för dem som har varit
              utanför, som till exempel hushållsnära tjänster. Ni vill ta bort
              den vägen, och det är en logik som ni gärna får förklara utförligt
              här i kammaren och under den kommande valrörelsen.
            </seg>
            <seg n="a4806f2c">
              En förutsättning för att nyanlända ska bli självförsörjande är
              att diskriminering undviks och att trösklarna till arbetsmarknaden
              inte höjs. Regeringens satsningar på nystartsjobb och instegsjobb
              är viktiga, liksom RUT-avdraget för hushållsnära tjänster. Åtta
              av tio som jobbar som städare i Helsingfors är födda utomlands.
              Det är något att reflektera över. Det visar hur förödande det
              vore om oppositionen fick sin vilja igenom att stoppa den här
              reformen.
            </seg>
            <seg n="c82406bc">
              En viktig effekt av försörjningskravet kommer att vara att människor
              flyttar till mer drägliga boendeförhållanden. Det kommer inte
              att anses rimligt att tre familjer bor i en tvåa och att ungdomarna
              får göra läxorna i trapphuset. Det är bra att vi får en ändring
              av den situationen.
            </seg>
            <seg n="58b78c26">
              Vi är alla här i salen medvetna om att det ibland kan vara nödvändigt
              att flytta bort från platser som Ronna eller Rosengård för att
              få fäste i Sverige. Med nya incitament och nya tankar kan det
              kanske bli så att delar av nätverket kan flytta med till kommuner
              som ropar efter nya invånare, där det finns bostäder och där arbetsmarknaden
              är mer gynnsam.
            </seg>
            <seg n="3ac5520a">
              Vi talar ofta om kommuner som inte mäktar med, men vi talar mycket
              mer sällan om dem som längtar efter fler invånare, till exempel
              Sorsele eller Sandviken eller ett 90-tal andra kommuner som alla
              kan sättas upp på den här listan.
            </seg>
            <seg n="d084ca2d">
              Hittills har det gått en knivskarp skiljelinje mellan alliansen
              och oppositionen i denna fråga. Oppositionen har styvnackat sagt
              nej till allt som handlar om försörjningskrav vid anhöriginvandring.
              Jag tycker uppriktigt sagt att det är lite märkligt. Nog förstår
              ledamöter från Södertälje och Malmö hur värdefullt detta kommer
              att vara för integrationen i dessa kommuner och hela vårt land
              att arbetslinjen vinner över bidragslinjen även här.
            </seg>
            <seg n="3210f90f">
              Jag hoppas att alla ni som har uttryckt bekymmer över EBO, trångboddhet,
              arbetslöshet och bristande integration röstar för denna lagstiftning.
              Den kommer inte att på egen hand kunna lösa alla bekymmer vem
              tror något sådant? men den är ett steg i rätt riktning.
            </seg>
          </u>
          <note type="speaker" n="4b22a94a">
            Anf. 35 KALLE LARSSON (v) replik:
          </note>
          <u who="kalle_larsson_7fdd7a" xml:id="i-7c4ebbfde74e5a3c-5" n="3720235a">
            <seg n="aca4206a">
              Herr talman! Det finns så mycket att säga och så lite tid. Tobias
              Billström är dessutom van att bara svara på de frågor han själv
              har lust med. Jag ska därför göra det mycket enkelt för honom
              och bara ställa en enda fråga. Jag gör det genom ett exempel.
            </seg>
            <seg n="30b710a2">
              Låt oss säga att vi har en person, vi kan kalla honom Mohammed,
              från Somalia. Han har kommit till Sverige men har inte riktigt
              uppfyllt kraven för flyktingstatus eller övriga skyddsgrunder
              och har inga barn. Han får ändå tillstånd utifrån definitionen
              synnerligen ömmande omständigheter. Regeringen vill att Mohammed
              för att få förenas med sin fru ska skaffa sig ett jobb och ett
              vettigt boende.
            </seg>
            <seg n="8d95b2bb">
              Å andra sidan har vi annan person. Vi kan för skojs skull kalla
              honom Tobias. Han blev arbetslös i höstas. Han är, precis som
              Mohammed, i 35-årsåldern. Skillnaden är att Tobias har ljus snedlugg.
              Herr talmannen kanske minns de där MUF:arna som i varje fall jag
              såg på gymnasiet och som ofta var syntare? Det hör inte till saken
              och de ska inte ställas till ansvar för det i dag, men det är
              inte förlåtet.
            </seg>
            <seg n="44a15fb1">
              Nåväl, Tobias blev arbetslös i höstas. Han har ingen a-kassa.
              Det var för dyrt att gå med i facket och a-kassan. Han har visserligen
              en bostad, men han kommer att sakna arbete.
            </seg>
            <seg n="5a5c5638">
              Frågan jag ställer till Tobias Billström är: Principiellt sett,
              varför ska Mohammed ha andra incitament att skaffa sig arbete
              än dem Tobias har?
            </seg>
          </u>
          <note type="speaker" n="36846a12">
            Anf. 36 Statsrådet TOBIAS BILLSTRÖM (m) replik:
          </note>
          <u who="tobias_billstrom_fd281f" xml:id="i-6f76246cf92e500c-1" n="d3650555">
            <seg n="47abe7c4">
              Herr talman! Först och främst finns i detta hypotetiska exempel
              en avgörande skillnad, nämligen frågan om medborgarskap och på
              vilka grunder man befinner sig i landet. I Kalle Larssons värld
              kanske det inte betyder något. Kalle Larsson står egentligen för
              uppfattningen att vi ska fri invandring till Sverige. Han säger
              det dock aldrig öppet i kammaren, för han vet att det skulle generera
              ett antal följdfrågor som han inte mäktar med.
            </seg>
            <seg n="9fea6309">
              Låt mig få vända på resonemanget och säga så här i stället: Ja,
              jag tycker att kraven ska vara lika. Det ska vara rättvist. Det
              är rättvist att säga att alla människor som bor i landet ska flytta
              dit jobben finns. Det kravet finns. Människor ska pendla över
              kommungränserna och kanske längre för att ta ett jobb. Det kallas
              arbetslinjen, ifall Kalle Larsson inte har noterat detta.
            </seg>
            <seg n="f5cee65e">
              Det kravet ska också ställas på alla andra som kommer hit. Det
              är resultatet av det förslag som kammaren har att ta ställning
              till i dag. Det kallas solidaritet, Kalle Larsson, mellan alla
              oss som bor i landet. Man ska inte kunna säga: Jag vill inte arbeta,
              men jag tycker att jag kan bo i den här kommunen i alla fall och
              leva på de pengar jag får ut i socialbidrag. Eller: Jag engagerar
              mig inte i projektet att flytta någon annanstans, för det känns
              inte kul att pendla över kommungränsen eller om det är av något
              annat skäl.
            </seg>
            <seg n="537e076a">
              Den här propositionen gör upp med ett antal föreställningar.
              Jag förstår att Kalle Larsson, som under förra och förrförra mandatperioden
              och kanske ännu längre tillbaka i tiden tillsammans med Socialdemokraterna
              och Miljöpartiet varit förespråkare för motsatsen till vad denna
              proposition innebär, inte tycker om detta. Efter alla mina resor
              runt om i riket tror jag dock att det är vi som har svenska folket
              bakom oss när riksdagen nu inför ett försörjningskrav vid anhöriginvandring.
            </seg>
          </u>
          <note type="speaker" n="c77f5e60">
            Anf. 37 KALLE LARSSON (v) replik:
          </note>
          <u who="kalle_larsson_7fdd7a" xml:id="i-7c4ebbfde74e5a3c-6" n="3720235a">
            <seg n="6d1bfa72">
              Herr talman! Det här var intressant. Tobias Billström anförde
              tre olika argument. Inget av dem har bäring på den fråga jag ställde.
              Kanske hade det första, frågan om medborgarskap, det. Det är medborgarskapet
              som avgör. Man ska ställa vissa krav på dem som inte är medborgare
              och andra på dem som är medborgare. Låt mig återkomma till det.
            </seg>
            <seg n="122ab4cb">
              Tobias Billström säger att det som vi i dag diskuterar är att
              införa arbetslinjen i mottagandet. Det är det dock inte alls frågan
              om. Det är att införa försörjningskrav vid anhöriginvandring.
              Det heter i varje fall propositionen. Jag vet inte om Tobias Billström
              vill diskutera en annan proposition och ett annat betänkande,
              men då tar vi det vid ett annat tillfälle. Nu diskuterar vi regler
              för försörjningskrav vid anhöriginvandring.
            </seg>
            <seg n="3ff55dc7">
              Det tredje argumentet handlade om huruvida vi har gjort något
              tidigare eller inte. Det är inte heller relevant i detta sammanhang.
            </seg>
            <seg n="78a5ba7f">
              Den fråga som Tobias Billström ännu inte har besvarat är: Varför
              ska Mohammed behöva incitament för att skaffa sig ett arbete som
              inte Tobias behöver? Varför ska Mohammed ställas inför kravet
              att skaffa sig ett arbete och annars inte få förenas med sin närmaste
              när vi inte anser att det är stimulans för Tobias att skiljas
              från sin eventuella partner och genom det sättas under press att
              skaffa sig ett arbete?
            </seg>
            <seg n="841c8a27">
              Tobias Billström, du har två minuter på dig. Blanda inte in en
              massa andra frågor. Försök inte diskutera arbetslinjen i allmänhet.
              Det tar vi en annan gång, precis när du vill och var du vill.
              Låt oss inte diskutera invandring i stort; det tar vi när du vill
              och var du vill. Svara i stället på frågan om varför Mohammed
              ska ställas inför vissa krav som inte Tobias ska ställas inför.
              Det kan väl ändå inte handla om att Tobias har snedlugg och vit
              hud och att Mohammed är från Somalia.
            </seg>
          </u>
          <note type="speaker" n="346dd22a">
            Anf. 38 Statsrådet TOBIAS BILLSTRÖM (m) replik:
          </note>
          <u who="tobias_billstrom_fd281f" xml:id="i-6f76246cf92e500c-2" n="d3650555">
            <seg n="88bad2b8">
              Herr talman! Finner man inga bättre argument kan man alltid välja
              de personliga. Det är Kalle Larsson känd för att göra här i kammaren.
              Kalle Larsson glömmer dock två saker. Den ena är att vi som är
              födda, har växt upp och gått i skola här i landet och känner det
              svenska samhället från födseln vet en massa saker som människor
              som kommer hit inte känner till. Vi har ett kunskaps- och informationsövertag.
            </seg>
            <seg n="145b3af0">
              Kalle Larsson borde någon gång reflektera över varför många människor
              väljer att bosätta sig i Malmö eller Södertälje när de kommer
              hit. De skulle kanske ha fattat helt andra beslut om de från början
              haft en annan information och kunskap. Många bosätter sig i dessa
              kommuner för att de upplever att det är rationellt. Det framgår
              när man pratar med kommunpolitiker runt om i Sverige. Jag vet
              inte hur många Kalle Larsson har pratat med. Jag har dock pratat
              med ganska många människor från de flesta partier som finns representerade
              i kammaren, och de tycker att lagförslaget är bra.
            </seg>
            <seg n="5528f4f6">
              Kunskap och information är viktigt. Därtill är incitament viktiga.
              Det är anledningen till att vi ska ställa krav på detta vis på
              dem som kommer till vårt land. Man måste från början få rätt signaler
              om vad som är ett rationellt val. Annars kommer människor att
              göra som de gör i dag och ta fram papperslappen de fått i Bagdad
              eller Mogadishu när de vid första intervjun med Migrationsverket
              får frågan: Var tänker du bo? Sedan bosätter de sig där det står
              på lappen, och så går det som det går.
            </seg>
            <seg n="b4d95ac3">
              Vi vill göra upp med denna utveckling och bryta den. Vi vill
              se till att människor som kommer till Sverige får tydliga signaler
              om att de måste bosätta sig där jobben och bostäderna finns. Det
              här är ett led i detta, men det är inte tillräckligt. Vi håller
              just nu på att ändra Migrationsverkets instruktioner så att man
              ska få denna information från början. Allt måste bygga på vartannat.
            </seg>
            <seg n="d643970b">
              Under alla år som ni styrde uppmärksammade ni över huvud taget
              inte denna problematik, och det kan man beklaga.
            </seg>
          </u>
          <note type="speaker" n="6eba7761">
            Anf. 39 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-7adf161dea0d2f60-5" n="84bd8236">
            <seg n="aff0c74c">
              Herr talman! Jag vet inte om jag hörde rätt, men jag tyckte att
              migrationsministern sade att det här var ett förslag i stilfull
              enighet mellan alliansföreträdarna. Men när man lyssnar på hur
              Tobias Billström uttrycker sig i kammaren och hur de andra alliansföreträdarna
              uttrycker sig känns det inte särskilt enigt.
            </seg>
            <seg n="ec62e9c3">
              Migrationsministern ger uttryck för en människosyn som jag inte
              hör från de andra alliansföreträdarna.
            </seg>
            <seg n="bf92d8da">
              Oss i oppositionen kan man kanske mer stilfullt kalla eniga i
              den här frågan. Vi är överens om att det inte är ett bra förslag
              eftersom det inte leder till det som ni vill, nämligen en bättre
              integration.
            </seg>
            <seg n="73636fa3">
              Det är alldeles för många frågetecken för att det skulle kunna
              leda till en bättre integration. Om ett förslag inte är bra finns
              det naturligtvis ingen anledning att rösta för det.
            </seg>
            <seg n="46c6812d">
              Det handlar inte om att vi misstror människors vilja att försörja
              sig. De flesta människor i världen vill kunna försörja sig, både
              de som är födda här i landet och de som kommer utifrån. Det gäller
              naturligtvis också människor i andra delar av världen. De flesta
              människor vill kunna försörja sig.
            </seg>
            <seg n="f0806444">
              I vårt land är det i dag hög arbetslöshet. De som drabbas mest
              är ungdomar och invandrare. Det är mycket svårare att komma som
              nyanländ till det här landet och få ett jobb. Det vet ministern
              naturligtvis.
            </seg>
            <seg n="34fb5148">
              Ni ställer också som krav att man ska flytta dit där det finns
              både bostäder och jobb. Hur ska ni lösa det? Var finns både jobb
              och bostad samtidigt?
            </seg>
            <seg n="16d2e49b">
              Vi har mycket bostäder ute i landet, men människor ute i landet
              flyttar till Helsingfors för att jobben finns här. Hur ska ni
              lösa det?
            </seg>
          </u>
          <note type="speaker" n="6f9976a4">
            Anf. 40 Statsrådet TOBIAS BILLSTRÖM (m) replik:
          </note>
          <u who="tobias_billstrom_fd281f" xml:id="i-6f76246cf92e500c-3" n="d3650555">
            <seg n="33ab95e3">
              Herr talman! Jag måste ju börja med det första i Bodil Ceballos
              replik, med talet om den stilfulla enigheten.
            </seg>
            <seg n="fc2be6cf">
              Vad återfinner vi på s. 23 i betänkandet? Det är det särskilda
              yttrandet, där Vänstern och Miljöpartiet säger att man kommer
              att verka för att en rödgrön regering snarast möjligt avskaffar
              försörjningskravet vid anhöriginvandring.
            </seg>
            <seg n="6092b231">
              Var är Socialdemokraterna? Var är den stilfulla enigheten i den
              frågan när ett av de tre partier som gör anspråk på att vilja
              styra Sverige över huvud taget inte kan ta ställning i den här
              frågan? Eller, rättare sagt, det intressanta är att ni tar ställning
              till att säga nej till propositionen, kära socialdemokrater, men
              uppenbarligen, om man utgår från den stilfulla enigheten, köper
              ni förslaget när det väl finns på plats. Det gör tydligen inte
              Vänstern och Miljöpartiet.
            </seg>
            <seg n="919991a7">
              Varför vill regeringen införa ett försörjningskrav?
            </seg>
            <seg n="55633613">
              Regeringens uppfattning är att avgörande faktorer för god integration
              är arbete och bostad för den egna familjen. Om anknytningspersonen
              redan har integrerats i samhället genom att han eller hon är egenförsörjande,
              kan språket och har en bostad främjas de nyanlända familjemedlemmarnas
              integration. Det borde vara uppenbart för alla.
            </seg>
            <seg n="ffcff16b">
              När man lyssnar på debatten här tycks det som om alla är helt
              eniga om att detta behövs, men ingen vill ta tag i grundfrågan,
              nämligen hur man ska få människor att fatta rätt beslut.
            </seg>
            <seg n="40fbc222">
              Besluten ser naturligtvis olika ut beroende på vilken individ
              man pratar om. Det beror på vilken bakgrund man har, vilka yrkeskunskaper
              man har och vilken del av landet man från början väljer att röra
              sig till. Det borde vara uppenbart för alla som har lyssnat på
              företrädare för till exempel Sveriges Kommuner och Landsting att
              de betraktar anhöriginvandringen som det i särklass besvärligaste
              problemet att hantera. Det är mycket besvärligare än hanteringen
              av asylmottagande som ofta sker mycket mer ordnat.
            </seg>
            <seg n="d032c625">
              På den frågan blev Bodil Ceballos svarslös. Vad är alternativet?
              Finns det något alternativ från oppositionen och Miljöpartiet
              för att få människor att röra sig till de orter där arbete och
              bostäder finns? Ska vi acceptera att utanförskapet växer i de
              kommuner där det redan under så många år har uppstått problem
              med trångboddhet, arbetslöshet och utanförskap?
            </seg>
          </u>
          <note type="speaker" n="f1933e6b">
            Anf. 41 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-7adf161dea0d2f60-6" n="84bd8236">
            <seg n="87cade7e">
              Herr talman! Migrationsministern säger att man ska fatta rätt
              beslut redan från början. Vad är rätt beslut?
            </seg>
            <seg n="50a31c43">
              Vi vet att det brukar vara lättare för alla att få arbete när
              man har ett nätverk. Så är det för oss svenskar det är lättare
              att få ett arbete om vi känner människor som kan erbjuda oss jobb.
              Det är lättare även för dem som kommer hit att få arbete om de
              befinner sig i ett nätverk med företagare från hemlandet som kan
              anställa exempelvis.
            </seg>
            <seg n="7d28a6a6">
              Var finns de? De finns i huvudsak på några ställen i landet.
              Det är naturligt att människor söker sig dit, men där finns inte
              bostäder.
            </seg>
            <seg n="4956b459">
              Där har vi jobb, men inte bostäder.
            </seg>
            <seg n="d1c299bb">
              Hur ska vi få människor att välja att flytta dit där bostäderna
              finns när jobben inte finns där?
            </seg>
            <seg n="350cedb4">
              Är det rätt beslut att säga att man vill flytta till Sandviken
              när Gävleborg har en av de högsta arbetslöshetssiffrorna i landet?
            </seg>
            <seg n="b0eba08b">
              Jag välkomnar att människor flyttar till vår del av landet, men
              vi måste ge incitament för att skapa jobb där. Jag utgår ifrån
              att om det finns jobb är människor redo att förflytta sig. Det
              gör vi, och det gör alla andra. Vi infödda svenskar är inte annorlunda
              än de som kommer hit. De flesta vill kunna försörja sig. Det är
              ingen som över huvud taget ifrågasätter det.
            </seg>
            <seg n="d8cad7e4">
              Vad gör regeringen för att se till att vi kan skapa fler jobb
              i områdena utanför storstadsområdena? Vad finns det för incitament?
            </seg>
            <seg n="287563b0">
              Marknaden har inte klarat det på egen hand. Då måste regeringen
              göra något, annars är det väldigt svårt för den som kommer hit
              att välja rätt fatta rätt beslut, som migrationsministern säger.
            </seg>
          </u>
          <note type="speaker" n="5fbd60e5">
            Anf. 42 Statsrådet TOBIAS BILLSTRÖM (m) replik:
          </note>
          <u who="tobias_billstrom_fd281f" xml:id="i-6f76246cf92e500c-4" n="d3650555">
            <seg n="d7dd7262">
              Herr talman! Vi kan börja med att tala om vad som inte är rätt
              beslut, så att vi har det klart för oss. Rätt beslut är inte att
              välja att bosätta sig i en ort som Södertälje eller Malmö, i en
              tvåa där det redan bor 20 personer i en lägenhet som ursprungligen
              är byggd för en familj och där ytterligare en eller två familjer
              kanske är på väg att flytta in. Det är inte rätt beslut.
            </seg>
            <seg n="0649a0e4">
              Vad skulle kunna vara alternativet till det, och varför är försörjningskravet
              viktigt i den här dimensionen?
            </seg>
            <seg n="d4b85ce5">
              Om människor inte får rätt incitament och fattar andra beslut
              kommer den här utvecklingen att fortsätta.
            </seg>
            <seg n="e5c5fdeb">
              Man måste förstå att migrationspolitiken ska ses i ett bredare
              sammanhang. Jag skulle naturligtvis kunna göra en lång uppräkning
              av åtgärder som vi har vidtagit för att se till att skapa bättre
              förutsättningar för företagande och en växande arbetsmarknad på
              många orter i landet, men att tala om allt som regeringen gör
              för Norrland faller, med all respekt, lite utanför den här debatten,
              Bodil Ceballos.
            </seg>
            <seg n="b924989e">
              Det riktigt viktiga är att fokusera på vad skillnaden kan vara
              mellan nu och senare. En viktig skillnad är att börja tänka i
              termer av arbetsmarknadsregioner när det gäller asylmottagandet
              och frågan om anhöriginvandringen.
            </seg>
            <seg n="171cd013">
              Vi pratar om att människor ska pendla. Vi pratar om hur viktigt
              det är att uppmuntra människor att fatta den typen av beslut,
              men när vi kommer till migrationspolitiken är det som om vi alltid
              ser allting i perspektivet att allt ska ske inom ramen för en
              och samma kommun. Jag kan inte förstå varför Bodil Ceballos, som
              är en klok människa, faller tillbaka i det tänkandet. Hur kan
              det komma sig? Det är väl helt uppenbart att tiotusentals människor
              i det här landet dagligen och stundligen pendlar. Varför skulle
              inte de individer som vi nu pratar om också kunna göra det för
              att uppfylla försörjningskravet?
            </seg>
            <seg n="4a4f1ca5">
              Jag ser inte problemet. Någonstans har oppositionen glömt bort
              att om arbetslinjen ska fungera förutsätter det att människor
              är beredda att välja ett arbete som kanske inte är omedelbart
              i närheten av där man själv bor. Detsamma gäller naturligtvis
              bostadsfrågan.
            </seg>
          </u>
          <note type="speaker" n="ab80f464">
            Anf. 43 GÖTE WAHLSTRÖM (s) replik:
          </note>
          <u who="gote_wahlstrom_886810" xml:id="i-9427cda89432607e-4" n="3fd0679f">
            <seg n="62dc8a40">
              Herr talman! Det kommer att vara intressant att i protokollet
              ta del av dagens debatt när det gäller den diskussion som har
              varit, inte minst finns det anledning att analysera migrationsministerns
              anförande.
            </seg>
            <seg n="4e86d5d1">
              En del uttalanden gör att man måste se detta i ett bredare perspektiv.
            </seg>
            <seg n="ca37c948">
              Signalen är tydlig, sade ministern. Det är signalpolitik det
              handlar om. Det handlar också om att ge en signal till tjänstemän
              ute i verksamheten. Välvilliga socialsekreterare står i motsats
              till arbetslinjen. Jag ser det inte så. Vi vet att arbetslinjen
              är central för oss i Sverige med välfärdssamhället och välfärdspolitiken
              i sin helhet. Det vet alla här i kammaren, och det vet alla representanter
              för riksdagspartier i Sverige.
            </seg>
            <seg n="2828247d">
              Jag vill ställa en fråga till ministern. Nu har vi sett betänkandet
              och konstaterat alla undantag. Vilka kommer att träffas av lagstiftningen?
              Av tidigare utredningar på det här området vet vi att det är vissa
              grupper. Kvinnor, till exempel, kommer i hög utsträckning att
              träffas negativt av lagstiftningen. Grupper från vissa delar av
              världen kommer att träffas hårdare än andra grupper.
            </seg>
            <seg n="f3ee0172">
              Men det vore intressant att få reda på detta av ministern eftersom
              man nu vet exakt hur detta kommer att slå och vad som kommer att
              bli effekten. Hur många människor i Sverige i dag kommer att bli
              berörda av denna lagstiftning? Och vilka grupper ser man kommer
              att drabbas av lagstiftningen i större utsträckning än andra?
            </seg>
          </u>
          <note type="speaker" n="1ecbe596">
            Anf. 44 Statsrådet TOBIAS BILLSTRÖM (m) replik:
          </note>
          <u who="tobias_billstrom_fd281f" xml:id="i-6f76246cf92e500c-5" n="d3650555">
            <seg n="89bf5ed5">
              Herr talman! Den frågan är enkel att svara på. Hade jag haft
              en kristallkula som visar hur situationen när det gäller asylsökande
              till Sverige kommer att se ut under kommande år hade Göte Wahlström
              gärna fått lov att ta en titt i den kulan. Men jag har ingen sådan,
              och jag kan inte här och nu svara på det exakta antalet i varje
              kategori som kommer att beröras av detta, och det kan inte Göte
              Wahlström heller göra därför att vi inte vet vilka som kommer
              att komma som asylsökande. Vi vet inte hur världsutvecklingen
              kommer att se ut. År 2007 hade vi en mycket stor inströmning från
              Irak till Sverige. I dag, 2010, har den krympt till en rännil
              jämfört med vad den var då.
            </seg>
            <seg n="e451a14f">
              Jag har däremot en motfråga till Göte Wahlström apropå temat
              signaler. Den gäller samma sak som jag tog upp med Bodil Ceballos.
              Hur kan det komma sig att det finns ett särskilt yttrande i detta
              betänkande från Vänsterpartiet och Miljöpartiet, där de skriver
              att de kommer att verka för att en rödgrön regering snarast möjligt
              avskaffar försörjningskravet vid anhöriginvandring, och som Socialdemokraterna
              inte står bakom? Hur kan det komma sig, och vad säger det om enigheten
              inför den 19 september i ert alternativ när det gäller migrationsfrågorna?
            </seg>
            <seg n="c73fad05">
              På sitt sätt tycker jag att Bodil och Kalle och deras respektive
              partier är mycket hederligare i detta avseende. De säger i varje
              fall att de inte vill ha detta krav. Men vad tänker Socialdemokraterna
              göra, och varför står ni inte bakom detta särskilda yttrande,
              Göte Wahlström? Vad är det ni vill undvika? Ni har redan yrkat
              avslag på propositionen, så varför fullföljer ni inte denna tankegång
              och ställer er bakom detta särskilda yttrande? Vad döljer sig
              egentligen bakom detta, Göte Wahlström?
            </seg>
            <seg n="a46a4617">
              Efter mina besök runt om i landet, apropå socialsekreterare och
              så vidare, tycker jag att det är viktigt att notera att de kommuner
              som flyttar integrationsfrågorna från socialförvaltningarna till
              arbetsmarknads- och integrationskontor, som bemannas av arbetsförmedlare
              eller människor som har en annan bakgrund än socialsekreterare,
              noterar väsentligt bättre resultat när det gäller integrationsfrågorna.
              Jag förstår att du kanske har svårt att svälja detta, Göte Wahlström,
              eftersom det inte är den politik som du och ditt parti har stått
              för under de tolv år som ni styrde Sverige, men det är vår politik.
            </seg>
          </u>
          <note type="speaker" n="7c88254f">
            Anf. 45 GÖTE WAHLSTRÖM (s) replik:
          </note>
          <u who="gote_wahlstrom_886810" xml:id="i-9427cda89432607e-5" n="3fd0679f">
            <seg n="120b3997">
              Herr talman! En yrkeskategori i Sverige har nu utpekats för att
              inte utföra ett bra arbete utifrån de intentioner som borde finnas
              för oss som finns verksamma i den offentliga sektorn. Vi har fått
              se det nu.
            </seg>
            <seg n="9d5a6dac">
              Jag vill göra ett förtydligande. Jag bad att få en bedömning
              av dagsläget när det gäller vilka och hur många personer som drabbas
              av denna lagstiftning. Det borde framgå i det beredningsunderlag
              som regeringen har haft när man har tagit fram denna proposition
              och som nu har varit underlag för vårt arbete i utskottet.
            </seg>
            <seg n="8d447b83">
              Det är intressant att remissinstanserna näst intill samfällt
              har gjort bedömningar som inte går i linje med det som regeringen
              nu föreslår och som utskottsmajoriteten, inklusive Kristdemokraterna
              efter alla sina uttalanden, nu tycks ställa sig bakom. Det är
              naturligtvis något bekymmersamt att så är fallet, men det är ändå
              en realitet. Remissinstanserna är de organisationer och personer
              som i mycket stor utsträckning träffar de människor som i dag
              drabbas av den särlagstiftning som detta handlar om och som drabbar
              och selekterar ut en grupp i samhället. Jag tycker att regeringen
              borde veta bättre i denna frågeställning.
            </seg>
            <seg n="f491fc32">
              Nu vet jag, vis av erfarenheten från tidigare debatter, att det
              i ministerns sista två minuter kommer att komma ett antal insinuerande
              påståenden.
            </seg>
            <seg n="1df97404">
              Jag vet att även alliansen i sitt arbete, när man träffades två
              kvarter från mitt eget boende i Bankeryd, var långt ifrån enig
              i alla frågeställningar. Det fanns diskussioner, och det fanns
              saker som ventilerades. På samma sätt kan vi se att det även i
              dag finns vissa skiljelinjer i alliansens politik.
            </seg>
            <seg n="6805b108">
              Vi kommer att diskutera oss samman. Tobias Billström behöver
              inte vara orolig över detta. I oppositionsställning kommer man
              att få sitta och följa dessa frågeställningar och den diskussion
              som vi ska ha även på detta politikområde framgent. Han behöver
              inte vara orolig. Han behöver inte ställa den frågan fler gånger
              i insinuerande ordalag.
            </seg>
          </u>
          <note type="speaker" n="16242b76">
            Anf. 46 Statsrådet TOBIAS BILLSTRÖM (m) replik:
          </note>
          <u who="tobias_billstrom_fd281f" xml:id="i-6f76246cf92e500c-6" n="d3650555">
            <seg n="50e3b39f">
              Herr talman! Nej, jag är inte på något vis orolig. Jag noterar
              bara hur fantastiskt detta är. Detta är en analog fråga. Antingen
              vill man avskaffa försörjningskravet, och det vill Vänsterpartiet
              och Miljöpartiet, eller också har man uppenbarligen uppfattningen
              att det kanske finns positiva delar i detta, och då ställer man
              sig inte bakom det särskilda yttrandet. Jag kan inte gärna dra
              någon annan slutsats av detta. Göte Wahlström får förlåta mig,
              men jag tänker absolut inte insinuera någonting. Jag överlåter
              till väljarna att dra sina egna slutsatser av detta.
            </seg>
            <seg n="88bad697">
              När det gäller frågan om remissinstanserna är det intressant
              att Göte Wahlström helt bortser från SKL:s yttrande i dessa frågor.
              SKL säger att man visst ser att detta kan ge positiva effekter
              på integrationsområdet. De 290 kommuner som SKL representerar
              betyder tydligen ingenting för Göte Wahlström. Inte ens hans egna
              partikolleger som har varit med och tagit fram SKL:s yttrande
              har tydligen någon betydelse. Det tycker jag är intressant. Det
              säger kanske också någonting, om vi blickar tillbaka på de tolv
              år som Socialdemokraterna styrde Sverige, om hur stort glappet
              var mellan hur man betraktade dessa frågor på nationell nivå och
              hur man såg på frågorna ute i landets kommuner. Jag kan försäkra
              Göte Wahlström att jag under mina resor har mött många kommunpolitiker
              som betraktar detta som ett mycket viktigt förslag och som säger
              rakt ut att asylfrågorna fungerar väl och att asylmottagandet
              inte är deras stora problem. Problemet är den oordnade och oplanerade
              anhöriginvandringen som är mycket svårare att hantera.
            </seg>
            <seg n="0bb5fb2e">
              Detta förslag är definitivt ett resultat av att vi har lyssnat
              på remissinstanserna, men kanske inte just de remissinstanser
              som Göte Wahlström tyckte var viktiga att vi skulle lyssna på.
            </seg>
            <seg n="578f48b5">
              Jag har inte heller dömt ut några yrkeskategorier. Socialsekreterare
              är alldeles utmärkta i sitt yrke. Men när det gäller integrationsfrågorna
              tror jag faktiskt att det är ganska bra att arbetsförmedlarna
              också har ett ord med i laget och att frågorna i kommunerna inte
              är en angelägenhet bara för socialförvaltningarna, för vi ser
              att det inte alltid ger det bästa resultatet. Försörjningskravet
              kommer förmodligen också i detta avseende att innebära vissa förändringar.
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="f1411efa">
            7 § Övergångsvis dokumenthantering vid flyttningar under punktskatteuppskov
          </note>
          <note n="b8f29ac8">
            Föredrogs
          </note>
          <note n="3549def5">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="ffbe7e2f">
            Förste vice talmannen konstaterade att ingen talare var anmäld.
          </note>
          <note n="ba405fa1">
            8 § Unga lagöverträdare
          </note>
          <note n="b8f29ac8">
            Föredrogs
          </note>
          <note type="speaker" n="822809d1">
            Anf. 47 KERSTIN HAGLÖ (s):
          </note>
          <u who="kerstin_haglo_e26e6d" xml:id="i-37ee69a64d771ccd-0" n="08d07820">
            <seg n="0e3cf96d">
              Herr talman! Dagens debatt handlar om Riksrevisionens granskning
              Hanteringen av unga lagöverträdare en utdragen process .
            </seg>
            <seg n="602c3776">
              Riksrevisionens styrelse anser att granskningens resultat är
              av ett sådant intresse och av sådan betydelse att dessa bör komma
              till riksdagens kännedom.
            </seg>
            <seg n="584d8d44">
              Vi i de rödgröna partierna håller med om detta, och vi anser
              att regeringen inte har tagit till sig av de rekommendationer
              som Riksrevisionen ställt upp. Därför har vi också en gemensam
              reservation. Jag yrkar bifall till denna.
            </seg>
            <seg n="20f9fc2a">
              Jag kommer i mitt anförande att ta upp vad det är som Riksrevisionen
              har granskat, vilka slutsatser man har dragit och vilka rekommendationer
              som man har lämnat till regeringen. Jag tror att det kan vara
              bra också för er som sitter på åhörarläktaren att få höra vad
              det är som granskats.
            </seg>
            <seg n="bdb85900">
              Det som Riksrevisionen har granskat är hur hanteringen av unga
              lagöverträdare sker. Undersökningen gäller framför allt förhållandena
              under 2007 men även till viss del förhållandena under 2008 och
              2009. Granskningen koncentreras främst på de misstänkta och tilltalade
              i åldersgruppen 1517 år som är den grupp som omfattas av samtliga
              krav i lagen om unga lagöverträdare. Då gäller det skyndsamhet
              och tidsbrist i fråga om handläggning.
            </seg>
            <seg n="7c283c41">
              Granskningen visar att de ansvariga myndigheterna polis, åklagare
              och domstol inte lever upp till de mål och krav som ställs på
              hanteringen av unga lagöverträdare.
            </seg>
            <seg n="6f1bdfd5">
              Enligt lagen ska ungdomsbrott hanteras särskilt skyndsamt. Men
              så sker inte enligt Riksrevisionen.
            </seg>
            <seg n="19a23b61">
              Herr talman! Detta är allvarligt, och det kan inte nog understrykas
              hur viktigt det är med snabba och tydliga reaktioner och att sätta
              gränser när ungdomar begår brott eller misstänks ha begått brott.
              Det är gränser som kan ge trygghet och som kan reparera så att
              ungdomar kan komma bort från den kriminella banan och komma tillbaka
              till ett väl fungerande socialt liv.
            </seg>
            <seg n="d1867f7b">
              Om det är någon gång som vi vuxna sviker våra ungdomar så är
              det när vi inte sätter gränser.
            </seg>
            <seg n="986943ed">
              Långa handläggningstider är onödigt plågsamma och minskar också
              den unges känsla för att rättegången och påföljden är en konsekvens
              av det brott som begåtts. Samtidigt vet vi att antalet återfall
              kan öka.
            </seg>
            <seg n="760d7d66">
              För brottsoffret är det också oerhört viktigt att få upprättelse
              och att kunna få ett förtroende för att rättsväsendet fungerar
              och reagerar, så en utdragen process påverkar både brottsoffret
              och lagöverträdaren negativt.
            </seg>
            <seg n="7f49e491">
              Riksrevisionen säger att det är allvarligt när den totala handläggningstiden
              från anmälan till huvudförhandling i tingsrätten i genomsnitt
              är 5,7 månader, nästan ett halvår. Det innebär att de två lagstadgade
              fristerna överskrids eftersom fristerna är sex respektive två
              veckor. Det är i mer än 40 procent i de fall som studerats som
              man går utöver detta.
            </seg>
            <seg n="d49ea033">
              Även lagföringen minskar. Andelen brottsmisstankar avseende unga
              lagöverträdare som lett till lagföring har minskat, från 66 procent
              till 58 procent. Riksrevisionen säger att av de ärenden som granskats
              borde åtminstone ytterligare 1015 procent ha kunnat få rimliga
              förutsättningar att utredas vidare. Förklaringen kan säkert hittas
              i att lagens krav på särskilt utsedd personal inte tillgodosetts.
              Både polis och åklagare har utsett personal som ska handlägga
              ungdomsärenden i en sådan utsträckning att de flesta unga lagöverträdare
              skulle kunna hanteras av personal som är särskilt utsedd för uppgiften.
              Men 6070 procent av dem som utrett ärenden inom polisen är inte
              särskilt utsedda.
            </seg>
            <seg n="10d84878">
              Vi socialdemokrater anser att det är ett måste att de som hanterar
              unga lagöverträdare har den kompetens som krävs för att på ett
              effektivt och rättssäkert sätt bemöta den unge. Vi tror att det
              då blir bättre utredningar, snabbare utredningar och därmed kortare
              handläggningstider.
            </seg>
            <seg n="101740e6">
              Herr talman! Granskningen visar också att antalet återfall bland
              unga ökar detta efter att flera år ha minskat. Det är oroväckande
              att det under första halvåret 2007 och till och med februari 2009
              i de granskade ärendena var 32 procent av de unga lagöverträdarna
              som hade återfallit i nya brott. Det är klart att detta beror
              på den långa handläggningstiden. Men vi socialdemokrater menar
              att en stor bidragande orsak till detta också är den politik som
              förs i dagens Sverige en politik som bidragit till att allt fler
              unga känner sig otrygga och mår sämre.
            </seg>
            <seg n="8d3798a0">
              När klyftorna ökar och välfärden monteras ned påverkar det självklart
              våra barn och ungdomar. När föräldrar inte känner sig trygga och
              inte har ett jobb att gå till påverkar det självklart våra barn
              och ungdomar. När grupperna i skolorna blir större och det blir
              färre vuxna, när dörrar till kultur- och fritidsverksamhet stängs
              och när det förebyggande arbetet mot alkohol och droger stannat
              av påverkar det självklart våra barn och ungdomar.
            </seg>
            <seg n="07aa1e6e">
              Vi socialdemokrater ser andra möjligheter för Sverige, för våra
              barn och ungdomar och för deras föräldrar jobben först!
            </seg>
            <seg n="a748b5ae">
              Vi vill bygga ut föreningsverksamheten och kulturen och vill
              ha en bättre skolhälsovård, snabb hjälp till unga som mår dåligt,
              hjälp vid kris och ohälsa samt förebyggande insatser när det gäller
              alkohol och droger tillbaka till en mobilisering mot narkotika!
              Vi vill skapa fler skarpa satsningar på det förebyggande arbetet
              och har budgeterat för allt detta.
            </seg>
            <seg n="66be4c5e">
              Vi socialdemokrater vill investera i våra barn och ungdomar.
              Det är bättre än att ge skattesänkningar till dem som redan har
              råd att investera i sig själva.
            </seg>
            <seg n="ba208563">
              Unga har rätt till en trygg uppväxt. Vi vill förebygga mer för
              att behöva reparera mindre. Vi vet att det minskar risken för
              att unga hamnar snett. Det motverkar också att de som det gått
              illa för återfaller i brott.
            </seg>
            <seg n="5ff2e705">
              Riksrevisionens granskning visar på ansvaret för de allvarliga
              bristerna när det gäller hanteringen av unga lagöverträdare. Det
              ansvaret ligger på både myndigheterna och regeringen. Men ytterst
              är det regeringen som har det övergripande ansvaret. Regeringen
              har tydligt brustit i sin skyldighet att sätta upp mål, att prioritera
              dessa och att ställa krav detta trots att det finns en medvetenhet
              om att tidsfristerna inte upprätthållits. Återigen visas det på
              en passivitet från regeringens sida.
            </seg>
            <seg n="d91dd8e3">
              Det här visar också på en respektlöshet inför de beslut som vi
              fattat i denna riksdag. De mål som vi satt upp här i riksdagen
              när det gäller unga lagöverträdare handlar om att de ärendena
              ska hanteras skyndsamt, men nu ser vi en långdragen process, att
              uppklaringsprocenten ska öka, men nu ser vi hur den minskar, och
              att antalet återfall minskar men nu ser vi att det har ökat.
            </seg>
            <seg n="8fe9c119">
              Herr talman! Mot den bakgrunden är det välkommet att Riksrevisionen
              nu sätter upp ett antal rekommendationer till regeringen om vad
              som bör göras för att hanteringen av unga lagöverträdare ska ske
              på ett bättre sätt. Vi menar att regeringen ska ta till sig dessa
              rekommendationer. En av rekommendationerna är väldigt klar och
              tydlig: att regeringen uppdrar åt Rikspolisstyrelsen, Åklagarmyndigheten
              och Domstolsverket att lämna gemensamma förslag till åtgärder
              det vill säga en bredare, samlad rättskedja som hänger ihop.
            </seg>
            <seg n="7645b22a">
              Man pekar på att Rikspolisstyrelsen och Åklagarmyndigheten inte
              har tagit fram någon gemensam strategi utan var för sig beslutat
              om nationella satsningar under 2009. Nu inför 2010 ser det likadant
              ut.
            </seg>
            <seg n="8d33f026">
              Samarbetet mellan myndigheterna måste säkerställas så att rättskedjan
              håller ihop. Vi anser därför, liksom Riksrevisionsverket, att
              Rikspolisstyrelsen, Åklagarmyndigheten och Domstolsverket ska
              ta fram en gemensam strategi för hur vi ska uppfylla målen, kraven,
              prioriteringarna och uppföljningen när det gäller hanteringen
              av unga lagöverträdare så att detta kan följa med ned till det
              lokala planet där man har att hantera det här.
            </seg>
            <seg n="84702a20">
              En ung människa som begår brott eller som misstänks för brott
              måste behandlas, hanteras, lika oavsett om han eller hon bor i
              Karlskrona eller bor i Haparanda.
            </seg>
            <seg n="9b772458">
              Nu handlar det om att snabbt bryta den trend vi ser och som Riksrevisionens
              granskning visar på, nämligen att hanteringen är en utdragen process,
              att uppklaringsprocenten minskar och att antalet återfall ökar.
              Ytterst handlar det om rättssäkerhet och rättstrygghet för våra
              ungdomar och om att bryta en kriminell bana och den unges, brottsoffrets
              och de anhörigas lidande.
            </seg>
          </u>
          <note n="892f734a">
            I detta anförande instämde Christer Adelsbo och Margareta Persson
            (båda s).
          </note>
          <note type="speaker" n="7b9726d2">
            Anf. 48 HELENA BOUVENG (m):
          </note>
          <u who="helena_bouveng_ff3fea" xml:id="i-46a738784feed9e4-0" n="052001bd" next="i-cd1f17e9f0ea7f31-0">
            <seg n="33d87d50">
              Ärade talman! Hanteringen av unga lagöverträdare en utdragen
              process heter Riksrevisionens rapport som vi i dag debatterar.
              När det gäller unga lagöverträdare finns det många områden som
              är viktiga. I rapporten fokuserar man framför allt på skyndsamhetskravet
              när unga begår brott, men man tar också upp lagföring och återfall
              i brott. I mitt inlägg här i dag kommer jag till största delen
              att beröra tidsfristerna.
            </seg>
            <seg n="b015a234">
              I dag är jag både glad och ledsen. Jag är glad över att Riksrevisionen
              antog utmaningen att granska ett område där vi alla anat att det
              förekommer brister men som vi inte riktigt haft en helhetssyn
              på. Jag är ledsen över det resultat som kommit fram vid granskningen.
              Jag tror inte att det finns någon i denna kammare som inte instämmer
              i vikten av att det när unga människor begår brott är ännu viktigare
              att reaktionerna är tydliga och också snabba.
            </seg>
            <seg n="c13926aa">
              Om någon undrar vill jag direkt säga att det inte är acceptabelt
              att den genomsnittliga handläggningstiden från anmälan till huvudförhandling
              i tingsrätt är 5,7 månader. Det är nästan ett halvår, vilket förmodligen
              känns som en eon för en ung människa. Om man sedan också får vänta
              på att avtjäna sin påföljd kan tiden mellan brott och påföljd
              vara upp till ett år. Det blir med all säkerhet ett förlorat år,
              inte bara för den unga lagöverträdaren utan också för dennes familj,
              brottsoffret och hans eller hennes familj. Dessutom är risken
              stor att ungdomarna om en alltför lång tid får löpa bildar sina
              egna domstolar, inte minst på nätet.
            </seg>
            <seg n="4c191941">
              Granskningen gjordes till största del utifrån uppgifter som fanns
              för första halvåret 2007. Alliansregeringen tillträdde hösten
              2006. Att på fyra månader ha genomfört reformer som skulle ha
              fått genomslag redan då är mer än mycket begärt. Efter en genomgång
              av kammarprotokoll har jag svårt att se om det över huvud taget
              fanns i diskussionerna. Ingen spaning ingen aning, brukar vi prata
              om när det gäller polisens framgångar i att upptäcka brott. Kanske
              kan man säga något liknande beträffande den förra s-regeringens
              brister när det gällde att upptäcka hur det faktiskt såg ut och
              att de därmed inte heller gjorde något för att förändra den oönskade
              situation som drabbar våra unga människor.
            </seg>
            <seg n="bd483271">
              Läser jag protokoll ser jag dock att det finns en aning, efter
              kritik från bland annat Justitieombudsmannen. Flera frågor och
              interpellationer ställdes till den dåvarande justitieministern.
              Svaren hänvisade oftast till pågående utredningar eller till att
              allt nu var frid och fröjd. Jag ska citera Thomas Bodströms svar
              på en fråga från Ulf Sjösten som behandlar just handläggningstiderna
              för unga lagöverträdare. I svaret går att läsa:
            </seg>
            <seg n="fe7c3202">
              Genom det reformarbete som nu bedrivs av polisen och åklagarorganisationen
              samt av Beredningen för rättsväsendets utveckling anser jag att
              det kommer att skapas än bättre förutsättningar för de brottsutredande
              myndigheterna att hålla de tidsfrister som ställs upp för ungdomsmålen.
              Jag har goda förhoppningar om att detta utvecklingsarbete ska
              leda till en mer skyndsam lagföring av unga lagöverträdare.
            </seg>
          </u>
          <note n="1d414ebd">
            Svaret gavs den 24 september 2004. Insikten fanns redan då, men
            agerandet stannade vid en förhoppning.
          </note>
          <u who="helena_bouveng_ff3fea" xml:id="i-cd1f17e9f0ea7f31-0" n="052001bd" prev="i-46a738784feed9e4-0">
            <seg n="2957d8f9">
              Herr talman! Nu har vi som tur är en alliansregering som inte
              bara har förhoppningar. Det är en regering som har korten på bordet,
              och vi tycker att det är bra. Utan kunskap är det svårt att agera.
              Redan innan granskningen presenterades fick länspolismästaren
              Mats Löfving den 17 mars 2009 uppdraget att göra en översyn av
              hur rättsväsendets myndigheter arbetar med ungdomar som riskerar
              att utveckla en vanekriminell livsstil. Rapporten berör bland
              annat frågan om en skyndsam handläggning, som är ett steg i att
              regeringen tar sitt ansvar för uppföljning av hur hanteringen
              av unga lagöverträdare sker. Det är helt i linje med den kritik
              Riksrevisionen i sin granskning framför gentemot regeringen och
              dess roll.
            </seg>
            <seg n="deab63b1">
              Riksrevisionen kan också konstatera det glömde Kerstin Haglö
              att berätta att polisen och Åklagarmyndigheten under den senaste
              tiden vidtagit åtgärder för att kunna prioritera unga lagöverträdare.
              Den 9 maj beslutade Rikspolisstyrelsen och länspolismästarna om
              en nationell satsning mot ungdomsbrottsligheten, en satsning som
              är möjlig på grund av den historiskt stora satsningen på rättsväsendet
              och inte minst polisen. Fler poliser gör det möjligt, och de speciella
              ungdomspoliserna kan nu stå helt fredade. Också Åklagarmyndigheten
              skriver i sin verksamhetsplan för 2009 att en nationell åtgärdsplan
              ska tas fram för att öka kvaliteten i handläggningen och snabbare
              lagföra unga människor som begår brott. Det är bra, men det finns
              mer att göra.
            </seg>
            <seg n="ab2cefdf">
              Herr talman! Att ändra på tidsfristerna lär inte korta handläggningstiderna.
              För min del tror jag att det handlar mer om att utveckla och effektivisera
              och att samverkan mellan myndigheter blir bättre. Där är vi helt
              överens, Kerstin. I promemorian Effektivare insatser mot ungdomsbrottslighet
              för man fram förslaget om en starkare styrning gentemot polis
              och åklagare genom ekonomiska incitament, likt vårdmiljarden.
              Medel till de lokala organisationerna hålls helt enkelt inne och
              fördelas senare utifrån hur man har klarat av tidsfristerna. Här
              anser jag också att det borde ingå att man faktiskt inleder förundersökning
              direkt när anmälan har gjorts. Att polisen som Riksrevisionen
              har kunnat påvisa helt enkelt inte inleder förundersökning direkt
              anser jag är ett rent tjänstefel.
            </seg>
            <seg n="8f65898a">
              Ett annat förslag som jag gärna ser att vi går vidare med är
              att polis kan vara förundersökningsledare på samma premisser som
              gäller för vuxna när de begår brott. Det finns nämligen ingenting
              som säger att ungdomsbrott skulle vara mer komplicerade än vuxenbrott.
              I flera andra länder har polisen långtgående befogenheter just
              i ungdomsfall för att brotten ska kunna hanteras med skyndsamhet.
              Kommunikationen mellan polis och åklagare leder i många fall till
              en försening som inte hade behövt uppstå.
            </seg>
            <seg n="dd3d1b98">
              Det behöver även säkerställas att det finns allmänna råd och
              föreskrifter, inklusive tidsfristerna, för utredningar när det
              gäller ungdomsbrott. Det ska inte bero på var i landet man bor
              hur behandlingen av ungdomsbrotten går till. Lika viktigt är det
              med samverkan mellan olika myndigheter. Sneglar vi på vårt grannland
              Danmark ser vi att man där har en väl utarbetad organisation mellan
              skola, polis och socialtjänst myndigheter som har den lokala kännedomen
              och närheten till inblandade personer. Ansvarsfördelningen är
              tydlig, men man arbetar tätt tillsammans inte bara i det direkta
              arbetet utan också mer långsiktigt.
            </seg>
            <seg n="564e3cdd">
              Till slut, herr talman, är min uppfattning utifrån de besök jag
              har gjort på landets polismyndigheter att det kan handla en hel
              del om attityd. På vissa myndigheter har man verkligen uppmärksammat
              vikten av skyndsamhetskrav och bra, snabba och goda utredningar.
              På vissa myndigheter har jag tyvärr uppfattningen att det fortfarande
              råder en kultur där ungdomsbrotten trots olika tydliga signaler
              från regeringen faktiskt inte är de mest prioriterade. De poliser
              som utreder ungdomsbrott är inte alltid de som gör de bästa och
              snabbaste karriärerna. Det är inte dessa brott som uppmärksammas
              och diskuteras runt lunchbordet, och det är inte de poliserna
              som får dagens ros.
            </seg>
            <seg n="9858bd76">
              Här tror jag faktiskt att det finns en hel del att göra, och
              förhoppningen är att vi är på väg. Allt fler inom våra rättsvårdande
              myndigheter har nämligen insett vikten av att ungdomar som begår
              brott får tidiga och tydliga reaktioner, inte minst i arbetet
              med att förhindra återfall till brott. Att rättsväsendet ser allvarligt
              på brott som begås av unga och på lidandet för de unga brottsoffren
              mildras av att fler brott som begås av unga verkligen utreds.
              För detta krävs en alliansregering som agerar och att vidtagna
              åtgärder inte stannar vid förhoppningar.
            </seg>
            <seg n="49f4ad45">
              Till Kerstin Haglö vill jag ställa en fråga. Jag tyckte att du
              gjorde ett bra inlägg, och jag kan hålla med om mycket av det
              du sade. Men jag tror att Justitieombudsmannens rapport kom 2002
              eller 2003, och det har varit interpellationer. Nu vill ni göra
              allting på en gång, men det hände ingenting då. Ni hade chansen.
              Varför antog ni inte utmaningen för sex år sedan? Då kanske vi
              inte hade haft de siffror vi har i dag.
            </seg>
          </u>
          <note type="speaker" n="fd807a91">
            Anf. 49 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-37ee69a64d771ccd-1" n="08d07820">
            <seg n="1fa057d0">
              Herr talman! Min fråga till dig, Helena Bouveng, måste bli: Hur
              står det till med ansvarskänslan? I ditt inlägg går du tillbaka
              och kommer med kritik mot den socialdemokratiska regeringen. Men
              den kritik vi diskuterar i dag är riktad mot den moderatledda
              regeringen. Det är hård kritik från Riksrevisionen.
            </seg>
            <seg n="41debc4a">
              Det är riktigt som Helena Bouveng sade att Riksrevisionen konstaterar
              att vissa åtgärder har vidtagits inom myndigheterna. Det konstaterar
              även utskottsmajoriteten i sin betänkandetext. Det är märkligt
              att läsa texten när Riksrevisionen pekar på det jag sade i mitt
              huvudanförande, nämligen att Rikspolisstyrelsen och Åklagarmyndigheten
              var för sig beslutade om en nationell satsning 2009. Polis, åklagare
              och Domstolsverket hade inte i sina verksamhetsplaner 2007/08
              någon särskild fråga eller några mål när det gällde ungdomsbrotten.
            </seg>
            <seg n="5afd4961">
              Tycker Helena Bouveng att regeringen har tagit till sig av rekommendationerna?
            </seg>
          </u>
          <note type="speaker" n="4c879f6f">
            Anf. 50 HELENA BOUVENG (m) replik:
          </note>
          <u who="helena_bouveng_ff3fea" xml:id="i-3e7fa7bd67296eb3-0" n="052001bd">
            <seg n="314161ef">
              Herr talman! Rekommendationerna kommer ju nu detta sagt med tanke
              på om vi gjort det utifrån Riksrevisionens rapport eller inte.
              Du började, Kerstin Haglö, med att säga: Vi tar ansvar. Men ni
              visste ju hur det såg ut redan för sex sju år sedan. Vad hände?
              Jo, ni gjorde lite organisatoriska förändringar med förhoppningen
              att någonting skulle ske. Den största utredningen i rapporten
              gjordes första halvåret 2007. Då hade alliansregeringen varit
              i gång fyra månader. Ibland får Kerstin Haglö hia sig lite grann,
              för det tar något längre tid än så att genomföra reformer.
            </seg>
            <seg n="bc6e9a7d">
              Skillnaden mellan den förra och nuvarande regeringen är att vi
              verkligen tar ansvar. Rikspolisstyrelsen har gjort egna utredningar.
              Vår justitieminister har tillsatt utredningar som i dag kan utmynna
              i konkreta åtgärder, inte bara vara utredningar. Vi kommer med
              påföljdsförslag. Vi gör mycket för att åklagare och polis ska
              kunna samarbeta. Vi har ställt höga krav på polis och åklagare.
              Vi kan se att den största kritiken från Riksrevisionen gäller
              polis och åklagare. Kerstin Haglö var inne på Domstolsverket.
              Även Domstolsverket har börjat titta på frågan, men där är faran
              inte riktigt lika stor.
            </seg>
            <seg n="e2d7a74a">
              I dag har vi en regering som vidtar konkreta åtgärder, väldigt
              många sådana. Det hände ingenting när ni hade makten, Kerstin
              Haglö. Ni hade chansen men tog den inte, och nu frågar du vem
              som tar ansvar. Vi tar ansvar för hur det faktiskt ser ut. Vad
              gjorde ni, Kerstin Haglö?
            </seg>
          </u>
          <note type="speaker" n="f6fd92ca">
            Anf. 51 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-37ee69a64d771ccd-2" n="08d07820">
            <seg n="2eef78c8">
              Herr talman! Det var återigen ett retoriskt sätt att peka på
              den socialdemokratiska regeringen. Var finns Helena Bouvengs ansvarskänsla?
              Det är nu Riksrevisionens rapport visar att lagföringen minskar
              och återfallen liksom handläggningstiderna ökar när det gäller
              våra unga lagöverträdare. Och Riksrevisionen ställer krav på att
              regeringen ska se till att Rikspolisstyrelsen, Domstolsverket
              och Åklagarmyndigheten tar fram en gemensam åtgärdsplan så att
              rättskedjan håller ihop för att göra det effektivt och rättstryggt
              för våra barn och ungdomar.
            </seg>
            <seg n="16829be3">
              När man läser betänkandetexten ser man dock att ingenting har
              gjorts. Det är ni, Helena Bouveng, som nu har ansvaret. Vi kan
              läsa att Rikspolisstyrelsen tar fram en egen åtgärdsplan med modeller
              för samverkan med andra myndigheter och för att initiera nationella
              samråd. Åklagarmyndigheten har tagit fram en nationell åtgärdsplan
              för riktade insatser mot ungdomsbrott inför 2010. Alltså har man
              inte tagit till sig av rekommendationerna från Riksrevisionsverket.
              Det är din regering, Helena Bouveng, som sitter i Rosenbad. Se
              till att något händer nu!
            </seg>
          </u>
          <note type="speaker" n="f8d8fcf7">
            Anf. 52 HELENA BOUVENG (m) replik:
          </note>
          <u who="helena_bouveng_ff3fea" xml:id="i-3e7fa7bd67296eb3-1" n="052001bd">
            <seg n="3106b2b7">
              Herr talman! Vilken tur att det är min regering som sitter i
              Rosenbad, för då händer det någonting, eller hur, Kerstin Haglö?
              Vi väntar inte bara på Riksrevisionens rapport. RPS har gjort
              en egen utredning. Justitieministern tillsatte utredaren Mats
              Löfving innan Riksrevisionens rapport kom, och han har tagit fram
              mycket konkreta åtgärder.
            </seg>
            <seg n="3dd7c90c">
              Jag vet inte om Kerstin Haglö riktigt lyssnade på vad jag sade.
              En konkret åtgärd, som ni hade alla möjligheter att vidta, är
              att polisen i betydligt högre grad kunde vara förundersökningsledare,
              alltså i stället för åklagaren. Jag vet inte om Kerstin Haglö
              tycker att ungdomars brott är mer komplicerade än andra.
            </seg>
            <seg n="81d1a515">
              Vi har kommit långt. I vår kommer vi att lägga fram fler förslag
              om hur vi kan förhindra att unga människor återfaller i brott
              eller inleder en kriminell bana. Vi kommer att lägga fram förslag
              om drogtester på unga. Vi kommer att se till att fler brott begångna
              av personer under 15 år utreds så att vi tidigt kan förebygga
              brott. Jag såg inga sådana förslag över huvud taget under Socialdemokraternas
              tid vid makten.
            </seg>
            <seg n="7d13d2f6">
              Vi är mycket tydliga med lokala föreskrifter om hur socialen,
              skolan och polisen mer konkret, på samma sätt som i Danmark, kan
              samarbeta och få mer kunskap samt i högre grad kan motverka att
              våra unga människor faller in i en kriminell livsstil. Vad hände
              när ni hade chansen? Ni tog den inte. Ni visste om problemen och
              hade förhoppningar, men det stannade där.
            </seg>
            <seg n="1a5c33ce">
              Jag är ledsen, Kerstin Haglö inte för din skull utan för våra
              unga människors skull.
            </seg>
          </u>
          <note type="speaker" n="5b24066e">
            Anf. 53 KARIN NILSSON (c):
          </note>
          <u who="unknown" xml:id="i-5c7bc511e89803d8-1" n="581d6704">
            <seg n="bbd3f324">
              Herr talman! De allra flesta barn som växer upp i Sverige har
              en trygg uppväxt med engagerade föräldrar. Barnen i dessa familjer
              kan känna trygghet. De blir bekräftade av sina föräldrar och lär
              sig ta ansvar för sig själva och sin omgivning. De får en uppväxt
              som ger goda förutsättningar för det liv som väntar runt hörnet
              som vuxen.
            </seg>
            <seg n="808fca91">
              Men det finns tyvärr också barn som har en betydligt svårare
              uppväxt, barn som ingen egentligen förvånar sig över att de börjar
              begå brott. Det kan vara barn som lever i familjer med missbruksproblem
              eller med psykiska problem. Det kan vara barn som lever i familjer
              där övergrepp av olika slag snarare är regel än undantag. Barnets
              otrygghet leder till frustration och förtvivlan. Detta leder till
              aggression som i sin tur ofta leder till kriminalitet.
            </seg>
            <seg n="5fa7bb93">
              Föräldrarna har alltid grundansvaret för sina barn, men när föräldrarna
              inte tar detta ansvar måste samhället vara snabbt och tydligt
              i sina hjälpande insatser.
            </seg>
            <seg n="a1ca4bc1">
              Herr talman! Riksrevisionen tar upp många viktiga frågor i sin
              redogörelse. Det pågår också många viktiga saker för att förbättra
              de rättsliga myndigheternas hantering av unga lagöverträdare.
              Helena Bouveng har bland annat tagit upp utredningen om hur tiderna
              kan kortas mellan brottslig gärning och samhällets reaktion. Utöver
              det som redan tagits upp vill jag nämna ytterligare ett antal
              åtgärder som vi i Centerpartiet vill se framöver.
            </seg>
            <seg n="53d1aadc">
              Vi menar att det är oerhört viktigt att handläggningstiderna
              kortas. Detta har inte fungerat trots att det redan finns tydliga
              tidsfrister i lagstiftningen. Vi vill därför uppmuntra polis,
              åklagare och domstolar att hålla tidsfristerna genom att tillföra
              medel till dem som lyckas korta handläggningstiderna. Vi föreslår
              alltså ett system som kan jämföras med sjukvårdens kömiljardsatsning.
            </seg>
            <seg n="22ff3255">
              Vi vill även se ett mycket tätare samarbete mellan socialtjänsten
              och polisen. Det kan med fördel ske inom det så kallade samverkansavtalet
              som finns mellan kommunerna och polisen. Men för att detta tätare
              samarbete ska fungera krävs lokal polisnärvaro. Centerpartiets
              krav på polis i varje kommun är med andra ord också en satsning
              på att minska ungdomskriminaliteten.
            </seg>
            <seg n="23a4e9ce">
              Jag välkomnar därför det betänkande som Helsingforss länspolismästare
              Carin Götblad i dag överlämnar till regeringen angående rekryteringen
              av ungdomar till kriminella gäng. Där har just samverkan mellan
              skola, socialförvaltning och polis en framträdande roll.
            </seg>
            <seg n="3194c337">
              När vi talar om unga lagöverträdare måste vi också tala om ungdomars
              användning av alkohol och andra droger. Det finns nämligen ett
              mycket tydligt samband. Nolltolerans mot langning, omedelbar kontakt
              med föräldrar och nära samarbete mellan polisens ungdomsgrupp
              och socialförvaltningens ungdomsgrupp är viktiga delar i det som
              kallas Kronobergsmodellen. Den har varit framgångsrik med minskad
              tillgänglighet av alkohol till unga och med färre misshandels-
              och skadegörelsebrott. Kronobergsmodellen bör användas i hela
              landet.
            </seg>
            <seg n="22bfd49e">
              Eftersom jag kommer från Kronoberg är jag givetvis särskilt stolt
              över de framgångar som Växjöpolisen haft med denna modell.
            </seg>
            <seg n="f3f83afd">
              Vi vill även ha möjlighet att narkotikatesta barn under 15 år
              om det finns misstankar om att hon eller han missbrukar. I flesta
              fall kan åtgärder vidtas utan ett formellt test, men inte alltid.
              Då kan inte samhället ha en låt-gå-attityd och bara rycka på axlarna.
            </seg>
            <seg n="3c9f5aad">
              Utöver detta vill jag poängtera behovet av att förbättra den
              slutna ungdomsvården. Varje intagen ska ha en individuell handlingsplan
              som följs upp. Samordningen mellan Statens institutionsstyrelse
              och kommunerna måste bli bättre så att den unge inte släpps ut
              utan planerad utslussning och hjälp tillbaka till ett laglydigt
              liv.
            </seg>
            <seg n="623ec75f">
              Med detta, herr talman, vill jag yrka bifall till förslaget i
              betänkandet och avslag på reservationerna.
            </seg>
            <seg n="230909a9">
              Jag vill också lägga till en fråga här på slutet, för jag ser
              att jag som vanligt inte får något replikskifte här med Socialdemokraterna.
              Kerstin Haglö tog upp frågan om droger i sitt anförande. Senast
              jag var uppe i talarstolen och debatterade droger var det med
              Vänsterpartiets företrädare, som ville legalisera droganvändningen.
              Jag frågade den gången hur s ställde sig, om de ansåg att det
              lagförslaget skulle kunna vara en del även i deras politik. Jag
              fick aldrig något svar då. Nu finns möjligheten att ge mig svar
              i dag. Jag har väldigt svårt att se att detta kan inrymmas i den
              politik där vi försöker få unga människor på rätt väg och undvika
              brott, för användning av alkohol eller droger är trots allt en
              stor del i en kriminell bana. Den gången ledde frågan både till
              en reservation och till en votering i kammaren.
            </seg>
            <seg n="5c386138">
              Att frågan är aktuell för ett av de rödgröna partierna i vänsterkartellen
              kan vi klart konstatera. Därför vore det skönt om jag kunde få
              den frågan besvarad i dag.
            </seg>
          </u>
          <note type="speaker" n="ff81fdbd">
            Anf. 54 JOHAN PEHRSON (fp):
          </note>
          <u who="johan_pehrson_93d767" xml:id="i-0da94353e26311fc-0" n="40b4fd2a">
            <seg n="3c21c536">
              Herr talman! Jag ska ta vid där Karin Nilsson slutade och också
              väva in Helena Bouvengs utmärkta anförande.
            </seg>
            <seg n="4affc1b4">
              Det är lite tyst från oppositionen, och jag är glad att det är
              några som är här. Jag kan konstatera att ni som är här är ganska
              passiva. Rätt viktiga frågor ställs och ni väljer att inte svara.
              Jag kan också notera att stora delar av oppositionen saknas. Jag
              ser ingen här från vare sig Vänsterpartiet eller Miljöpartiet.
              Jag ser inte heller ordföranden i utskottet här. Det måste väl
              tyda på ett rätt stort ointresse för att prata om dessa frågor.
              Jag kräver inte att alla ska vara här hela tiden, men det är ju
              bra om de mönstrar på med några fler.
            </seg>
            <seg n="44a6b48f">
              Däremot är jag väldigt glad över det anförande som Kerstin Haglö
              höll, för det innehöll många viktiga tankar om samsyn om behovet
              av tidiga, tydliga och effektiva åtgärder för de unga. Det finns
              ingenting som förstör en ung människas liv så mycket som att hamna
              i en kriminell miljö eller i narkotikamissbruk, vilket är kriminellt
              i Sverige i dag trots att delar av oppositionen vill avskaffa
              just detta faktum.
            </seg>
            <seg n="9ce38516">
              Du hatar mig. Du vill väl att jag ska dö. Det sade den unge mannen
              som satt uppkrupen i en soffa på en Sisinstitution senast jag
              var där på ett besök. Vi pratade en stund, och jag försökte förklara
              vad vi politiskt försöker göra för att se till att unga människor
              inte ska hamna i brottslighet och förstöra sitt eget liv och andras
              i rasande fart. Det är ju så att om man är över 15 år och har
              begått ett mycket allvarligt brott, kan det leda till att man
              blir inlåst bakom stängsel för att få behandling och vård och
              snarast kunna komma ut till ett liv där man slutar att förstöra
              sitt eget liv och inte minst andras.
            </seg>
            <seg n="f5d1e31f">
              Jag tycker att man ska vara noga med att säga att de personer
              som hamnar i den här miljön sällan har några trevliga historier
              att berätta. När jag jobbade på Örebro tingsrätt brukade jag få
              sitta med personal inför domstolsförhandlingar och gå igenom detta.
              Det var sida upp och sida ned med missriktad välvilja från den
              institutionaliserade vuxenvärlden. Det var exempel på hur föräldrar
              varit frånvarande, hur skolan hade misslyckats med sina insatser,
              hur socialtjänsten inte hade nått fram och hur unga hade fått
              gå ned sig totalt i misär, våld och brott. Det är viktigt att
              ha med sig detta, att vi pratar om ungdomar som alltför ofta hamnar
              tidigt i en väldigt utsatt situation och hamnar på brottets bana
              av olika skäl.
            </seg>
            <seg n="0d8800a3">
              Herr talman! När vi debatterar det här betänkandet tycker jag
              att vi ska vara noga med att tala om hur mycket som har gjorts
              från regeringens sida. Om man nu vill att ungdomsbrott ska utredas
              och om man vill ha poliser ute tillsammans, helst sida vid sida
              med socialsekreterare, krävs det många poliser. Den här regeringen
              har tillskjutit rekordmånga poliser som ska kunna vara ute och
              bättre förebygga att ungdomar begår brott och se till att ungdomsbrott
              också utreds. Det är det ena.
            </seg>
            <seg n="af487890">
              Det andra är de satsningar som har gjorts från regeringen på
              kommunerna i den internationella finanskrisen som snart har dragit
              förbi men som vi inte riktigt sett slutet på än som har räddat
              kommunerna och sett till att det har funnits resurser i socialtjänsten.
              I min hemkommun Örebro finns det i dag lika många socialsekreterare
              som jobbar ute för att hjälpa ungdomar på lördagsnätter som det
              har funnits tidigare väldigt viktiga insatser.
            </seg>
            <seg n="77b372f1">
              Vi befinner oss i ett reformarbete på skolområdet. Jag menar
              att de här problemen i regel upptäcks ganska tidigt, senast i
              skolan brukar man säga. Här är det otroligt viktigt att vi fokuserar
              på att skapa förutsättningar för ungdomar att lyckas i skolan,
              att vi har tydligare fokus på kunskap och ordning och reda i skolan
              och att fånga upp de ungdomar som hamnar utanför, för de personer
              som hamnar i domstol efter att de har fyllt 15 år eller, som den
              unge mannen på Sisinstitutionen, helt och fullständigt har misslyckats
              i skolan har en gemensam historia. Det är inte ovanligt att man
              har tvingats hoppa av. Det är väldigt ovanligt att man har en
              gymnasieutbildning. Där gör vi enorma insatser på skolområdet.
            </seg>
            <seg n="63b436c4">
              Regeringen vidtar också åtgärder för att stärka och markera föräldraansvaret
              vad gäller vem som ansvarar för barnen. Det är tydligen oklart
              ibland vad gäller att betala ersättningar om barn har förstört
              saker. Det hjälper rimligen inte de ungdomar som jag nyss hänvisade
              till, men det finns fortfarande förfärande många föräldrar som
              inte tar det ansvar som de är kapabla att ta för de unga. Föräldrarna
              är ju viktigast. Föräldrarna, skolan, socialtjänsten och poliserna
              är viktiga. Här vidtar vi åtgärder.
            </seg>
            <seg n="f3f981f7">
              En hel del av det som påpekas i betänkandet och som kommer från
              Riksrevisionen har vi satt i gång. Vi har redan hört om den Götbladska
              utredningen som vi fick i dag. Vi har hört en hel del tidigare
              när Carin Götblad har berättat för oss om sitt arbete. Vi har
              också fått Mats Löfvings utredning.
            </seg>
            <seg n="de881889">
              Allt detta pekar på att vi har en situation som är känd. Man
              kan säga att ungdomsbrottsligheten som helhet inte ökar. Det är
              en bra nyhet. Den dåliga nyheten är de facto att brottsligheten
              blir värre och värre och ser mer och mer svårknäckt ut hos en
              mindre grupp som går ned sig i en allt djupare brottslighet. När
              man slår på nyheterna och får höra om nioåringar som överlämnar
              narkotikapaket eller om tolvåringar som säljer narkotika måste
              man reagera. I alla fall känner jag en rätt stor frustration över
              dessa barn som är i dessa miljöer.
            </seg>
            <seg n="19e4ea13">
              De projektförslag som nu finns, Projekt pojke som inte är minst
              viktigt, visar på att 5 000 unga människor av manligt kön i dag
              befinner sig i riskzonen för att rekryteras till kriminella gäng.
              Här är jag helt övertygad om att vi snart kommer att kunna gå
              vidare och verkställa de förslagen. En del av det som föreslås
              finns redan i dag. Sociala insatsgrupper pratar Carin Götblad
              om. Till exempel jobbar Helsingforsspolisen med Maria Ungdom som
              är ute varje fredag och varje lördag för att leta upp ungdomar,
              hjälpa ungdomar och stoppa dem från att förstöra sitt eget liv
              med narkotika och andra droger.
            </seg>
            <seg n="e08e7ffe">
              När det gäller polisen har vi också vidtagit en hel del åtgärder.
              Som jag sade har poliserna blivit fler. Men vi är också tydliga
              med lagstiftningen. En hel del av de unga människor som befinner
              sig i utsatthet får konstiga förebilder, och här agerar regeringen
              rätt tydligt mot dem som ägnar sig åt grov brottslighet för att
              se till att de inte ska kunna vara några förebilder för unga personer
              utan hopp och framtidstro. Vi förbättrar skolan och vi förbättrar
              socialtjänsten, men vi ska också se till att de här unga personerna
              inte har förebilder som är värdelösa, värderingslösa och direkt
              farliga. Då pratar vi om grov organiserad brottslighet.
            </seg>
            <seg n="a9bc6cd6">
              Det är enklare att slå mot pengarna. Vi skärper lagstiftningen
              för mycket grova brott, organiserade brott, återupprepade brott.
              Personer ska inte glida omkring ostraffade och därmed uppmuntra
              unga människor till ett kriminellt val när det finns möjlighet
              att välja. Den enda vägen till framgång i samhället är skötsamhet,
              utbildning och ansvarskännande. Det är den vägen vi måste stimulera.
              Vi måste hjälpa unga som inte har förutsättningar i dag att komma
              in på den vägen. Vi är också tydliga med att slå mot de kriminellas
              plånböcker, som jag var inne på.
            </seg>
            <seg n="8ceaad31">
              Vad gäller narkotika och unga är regeringen just nu i lagstiftartagen.
              Det finns lagrådsremisser och svar på dem. Jag hoppas att regeringen
              snart kommer fram med förslag om att fler brott begångna av personer
              under 15 år ska utredas. I dag är det väldigt konstigt i Sverige.
              I Sverige är regeln att om man är under 15 år och har begått ett
              allvarligt brott ska brottet inte utredas och klarläggas för att
              se vem som har gjort vad. Det framgår av regelverket om unga lagöverträdare.
            </seg>
            <seg n="9531721f">
              Nu vänder vi på den steken, är det tänkt. Fler brott ska utredas.
              Det ska vara huvudregeln om det är allvarliga brott. Varför? Jo,
              för att se till att rätt sociala insatser blir gjorda, så att
              oskyldiga inte drabbas av åtgärder från socialtjänsten.
            </seg>
            <seg n="dd37a25c">
              Det är samma sak när det gäller att tidigt upptäcka narkotika.
              Man kan lyssna på poliserna. Folkpartiet hade ett bra seminarium
              i riksdagen häromveckan, där personer från Maria Ungdom och polisen
              i Helsingforss city berättade hur det ser ut. Det finns tyvärr
              allt fler unga under 15 år i narkotikamiljöer. Här är det konstigt
              om vi inte kan tillåta att polisen, då allt annat är uttömt och
              insatserna gjorda, kan se om det finns missbruk av narkotika för
              att avbryta detta bruk, inte för att straffa.
            </seg>
            <seg n="a9d84415">
              Herr talman! Det finns mycket man kan lägga till. Folkpartiet
              liberalerna har en mängd olika förslag, till exempel på mer av
              inriktade ungdomsdomstolar. Vi tycker att tanken med institutionsvården
              är central. Götblads utredning pekar på att återfallsfrekvensen
              är förfärande för de unga människor som har begått mycket allvarliga
              brott. Vi menar att man ska ha obligatorisk eftervård, lika lång
              som det straff man får, på plats första gången för att säkra att
              den unga personen efter institutionsplaceringen landar någorlunda
              mjukt och får komma in i något bättre sociala miljöer. Som Kerstin
              Haglö inledningsvis sade i sitt anförande vill man att barn ska
              komma tillbaka till välordnade sociala miljöer. Men vi vet att
              verkligheten inte ser ut så.
            </seg>
            <seg n="873dfa97">
              Vi pekar på att socialtjänsten ska kunna agera tidigare. I dag
              är det ett väldigt stort problem att socialtjänstens insatser
              mot den som är under 15 år och har begått ett brott bygger på
              frivillighet och samtycke från föräldrarna. Det är i regel inget
              problem om föräldrarna är kloka. Om barn hamnar i brottslighet
              förstår man att det är farligt. Men balansen i dag säger att föräldrarnas
              rätt att säga nej till socialtjänsten är viktigare än barnets
              rätt att få hjälp när socialtjänsten anser att det är nödvändigt.
              Vi menar att detta inte är till barnets bästa och kräver en ändring.
            </seg>
            <seg n="ddc03dd0">
              Herr talman! Det var några synpunkter på ett mycket angeläget
              ämne. Jag yrkar självklart bifall till förslaget i detta betänkande
              och är väldigt tacksam över att regeringen agerar utefter de riktlinjer
              som har kritiserats här.
            </seg>
          </u>
          <note type="speaker" n="d9aec579">
            Anf. 55 INGER DAVIDSON (kd):
          </note>
          <u who="inger_davidson_cc5049" xml:id="i-6c6de2986e1402ca-0" n="f2b2d487">
            <seg n="08e90abf">
              Herr talman! Vår viktigaste uppgift som politiker är att utforma
              samhället så att det blir tryggt och därmed brottsförebyggande.
              Det handlar om att ge föräldrarna stöd i deras otroligt viktiga
              roll att fostra sina barn. Det handlar om att skapa en skola där
              varje barn blir sett och där de får med sig de kunskaper som är
              nödvändiga för att klara av livet.
            </seg>
            <seg n="88db3112">
              Jag hörde en ung tjej för ett tag sedan som sade just så: Vi
              får lära oss en massa saker i skolan, men får vi lära oss att
              leva? Det uttryckte hon på ett väldigt bra sätt. Skolan har en
              otroligt viktig roll för att barnen ska få den utgångspunkt i
              livet som de har rätt att få.
            </seg>
            <seg n="6bbc8255">
              Det finns väldigt många anledningar till att unga människor och
              ibland till och med barn hamnar snett och börjar begå brott. Oavsett
              vad det finns för orsak som ligger bakom är det viktigt att samhället
              reagerar snabbt och konsekvent när det ändå händer. Ingen blir
              hjälpt av att det ses mellan fingrarna när det första brottet
              begås. Tvärtom kan rätt omhändertagande och rätt stöd då förhindra
              en fortsatt kriminell bana. Särskilt viktigt är det, som vi nu
              har hört flera gånger, att tiden mellan brottet och samhällets
              reaktion blir så liten som möjligt. Både brottsoffret och den
              som begått brottet ska kunna förvänta sig en snabb reaktion från
              samhällets sida.
            </seg>
            <seg n="ea070efd">
              Nu visar Riksrevisionens rapport, vilket vi nu också hört flera
              gånger, att det tyvärr är långt kvar och att mycket finns att
              göra för att uppnå det mål som riksdagen har satt upp. Utredningen
              av ungdomsbrott tar alldeles för lång tid. Men Riksrevisionen
              konstaterar att det inte är lagstiftningen som behöver förändras,
              för den är väldigt tydlig i det här avseendet. Inte heller är
              det generellt sett brist på resurser som orsakar de långa handläggningstiderna.
              Visst kan resursbrist vara orsaken på enstaka platser, det tror
              jag. Men generellt sett är det rutiner och arbetssätt inom myndigheterna
              som måste ses över. Inte minst krävs ökad samverkan mellan myndigheterna.
            </seg>
            <seg n="1a16a76e">
              De nämner fem konkreta orsaker till att handläggningstiderna
              är så långa. Jag tänker nämna dem.
            </seg>
            <seg n="6e043fa4">
              Den första är att mål och prioriteringar inom myndigheterna är
              otydliga.
            </seg>
            <seg n="e934463a">
              Den andra är att det saknas tydliga krav på uppföljning.
            </seg>
            <seg n="67500599">
              Den tredje är att lagens krav på personal med ungdomsutbildning
              inte är säkrat.
            </seg>
            <seg n="a9ab774c">
              Det fjärde är att rutiner och arbetssätt inte är tillräckligt
              välutvecklade.
            </seg>
            <seg n="5d35834f">
              Det femte är att samverkan brister mellan åklagare, polis, socialtjänst
              och rättsväsendet i övrigt.
            </seg>
            <seg n="a05c58b5">
              Det är alltså väldigt tydlig kritik mot hur arbetet inom myndigheterna
              bedrivs, men det är också en tydlighet som gör att man kan ta
              till sig det här. Sedan Riksrevisionen lämnade sin rapport i september
              förra året har myndigheterna vidtagit en hel del åtgärder för
              att förbättra sina rutiner så att de på ett enklare och bättre
              sätt ska kunna hålla tidsfristerna och för att utveckla sitt arbetssätt,
              sin kompetens och sin effektivitet.
            </seg>
            <seg n="66b3c334">
              Åklagarmyndighetens nationella åtgärdsplan för insatser riktade
              mot ungdomsbrott har haft Riksrevisionens granskning som ett av
              sina underlag när de utarbetat sin plan. Rapporten har alltså
              redan lett till att det har vidtagits åtgärder, och det är positivt.
              Men vi kan bara konstatera att arbetet måste fortsätta. Det är
              framför allt i brottsförebyggande syfte som regeringen har infört
              krav på att processen kring ungdomsbrott ska vara snabb. Varje
              halvår, varje termin är viktig när man är i tonåren. En utdragen
              rättsprocess riskerar att påverka inte bara skolgången utan också
              möjligheten till anpassning till samhället och möjligheten att
              skapa sin egen identitet. Det kan i sig leda till att man fortsätter
              att begå brott.
            </seg>
            <seg n="44d36f18">
              Det är inte acceptabelt att problemen med samordning och organisatoriska
              brister hindrar en effektiv hantering av unga som begår brott.
              För oss i alliansregeringen handlar det nu om att följa upp att
              arbetet inom myndigheterna går vidare, så att den rättsliga hanteringen
              verkligen blir så snabb och effektiv som vi har satt som mål.
              Vi har fått rapporten nu, och vi ska fortsätta att följa upp att
              de rekommendationer som finns där också genomförs.
            </seg>
            <seg n="8e10441a">
              Men allt är inte mörkt. På flera platser i landet har ett samarbete
              mellan polis, socialtjänst och åklagare etablerats. De finns i
              samma lokaler och arbetar inom sina respektive ekonomiska ramar
              och sin unika profession, men tillsammans. I Värmdö lyckades man
              under ett år, 20082009, minska handläggningstiden för ungdomsbrott
              från 36 till 6 veckor. Där finns också ett stödcenter för både
              unga brottsoffer och unga gärningsmän. Det är bra bevis på att
              just de brister i arbetssätt, rutiner, samverkan och uppföljning
              som Riksrevisionen pekade på går att åtgärda. Sådana här goda
              exempel ska vi nu sprida över hela landet.
            </seg>
            <seg n="2631b179">
              Alliansregeringen arbetar också på bred front för att förebygga
              brott, inte minst återfall i brott. Johan Pehrson räknade upp
              en hel del åtgärder som jag inte tänker upprepa. Men det handlar
              bland annat om att identifiera de ungdomar som är i riskzonen
              och sätta in relevant stöd i tid. Ni har alla hört sägas: Vi kunde
              se redan i förskolan att den här killen skulle bli kriminell.
              Någon lärare i skolan kanske säger: Man visste på förhand vad
              som skulle hända med henne.
            </seg>
            <seg n="bc9c9c3b">
              Så här kan det inte fortgå. De här barnen och ungdomarna måste
              identifieras. De måste också om de hamnat i en kriminell bana
              få hjälp att lämna den. I den utredning som Carin Götblad lämnade
              just i dag finns en hel del konkreta förslag på hur det ska gå
              till att identifiera och lyfta bort ungdomar, men också om hur
              man ska kunna hjälpa dem som har hamnat i en kriminell bana och
              kanske redan sitter i fängelse att få hjälp att lämna den kriminella
              banan. Det är ingen lätt historia. Det vet alla som över huvud
              taget har satt sig in i inte minst grov brottslighet.
            </seg>
            <seg n="e080c1d1">
              Att förebygga brott och förhindra återfall är och förblir den
              viktigaste insats vi kan göra för de ungdomar som befinner sig
              på det sluttande planet.
            </seg>
            <seg n="f2358358">
              Herr talman! Till slut ska jag bara nämna Kristdemokraternas
              förslag om att särskilda ungdomsdomstolar ska inrättas, där specialutbildad
              personal som fredas från andra uppgifter en väldigt viktig del
              får hantera ungdomsmålen. Vi är övertygade om att det vore ett
              bra sätt att få till den tydliga prioritering av ungdomsbrotten
              som krävs. Det kommer vi att arbeta vidare för.
            </seg>
            <seg n="444113e4">
              Med det yrkar jag på att redogörelsen läggs till handlingarna
              och att motionerna avslås.
            </seg>
          </u>
          <note type="speaker" n="85354197">
            Anf. 56 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-37ee69a64d771ccd-3" n="08d07820">
            <seg n="6b4dd7b5">
              Herr talman! Den socialdemokratiska regeringen, Inger Davidson,
              satte upp tydliga mål och krav vad gällde ungdomsarbetslösheten.
              Det fanns skrivet i regleringsbreven. Det gjorde också att man
              kunde se detta i verksamhetsplanerna ute hos polis, åklagare och
              Domstolsverket. Man hade med mål och krav när det gällde hantering
              av unga lagöverträdare.
            </seg>
            <seg n="732c4492">
              Man kan läsa vad Riksrevisionen nu skriver: Under den granskade
              tidsperioden kom regeringen med relativt få och allmänt hållna
              uttalade mål och krav för ungdomsärenden. Inte heller polisen,
              Åklagarmyndigheten och Domstolsverket formulerade några särskilda
              mål för ungdomsbrott i sina verksamhetsplaner för åren 2007 och
              2008.
            </seg>
            <seg n="60d97b99">
              Inger Davidson säger i sitt anförande: Vi ska följa upp rekommendationerna
              från Riksrevisionen. Nej, Inger Davidson, i betänkandetexten säger
              ni något helt annat. Ni kunde i så fall ha yrkat bifall till vår
              reservation. Vår reservation säger att regeringen ska följa de
              rekommendationer som Riksrevisionen har gjort. Det har ni inte
              gjort, Inger Davidson.
            </seg>
            <seg n="8640455f">
              Hur kan vi se till att Åklagarmyndigheten, polis och andra gör
              egna nationella åtgärdsplaner som Riksrevisionen säger? Håll ihop
              rättskedjan. Det är oerhört viktigt att ni gör en gemensam åtgärdsplan,
              men man går i samma fotspår därför att regeringen inte ställer
              krav. Inger Davidson står och tar detta i försvar.
            </seg>
          </u>
          <note type="speaker" n="84699d4f">
            Anf. 57 INGER DAVIDSON (kd) replik:
          </note>
          <u who="inger_davidson_cc5049" xml:id="i-6c6de2986e1402ca-1" n="f2b2d487">
            <seg n="4e675c73">
              Herr talman! Man kan först konstatera att det inte hade hänt
              så mycket. Det som Kerstin Haglö beskriver som otroliga satsningar
              från den förra regeringens sida hade inte direkt visat sig när
              uppföljningen började göras. Ni vill inte erkänna att det är 2007
              som man följer från Riksrevisionen.
            </seg>
            <seg n="cd036dce">
              Man behöver inte slå in öppna dörrar. Under hela den här perioden
              har Socialdemokraterna lagt fram reservationer där man helt och
              hållet slår in öppna dörrar. Detta tycker jag är ett bra exempel
              på det.
            </seg>
            <seg n="f4bed828">
              Det har kommit en rapport från Riksrevisionen. Vi beskriver att
              arbete redan har påbörjats. Det finns kontakter som pågår med
              myndigheterna och nationella handlingsplaner som har tagits fram.
              Regeringen är väl medveten om detta.
            </seg>
            <seg n="da599df6">
              Ska riksdagen behöva påpeka för regeringen: Ni måste se över
              det som Riksrevisionen säger? Det vore mycket märkligt om vi skulle
              behöva göra ett sådant uttalande från riksdagens sida när vi vet
              att arbete redan pågår. Det är anledningen till att vi inte stöder
              den reservationen.
            </seg>
            <seg n="6097fe04">
              Det är inte första gången under den här perioden som det går
              till så, och det är bara att beklaga. Vi har gjort väldigt många
              insatser under regeringsperioden för att förbättra inom myndigheterna
              men också för att förebygga brott. Det är jag väldigt stolt över.
            </seg>
          </u>
          <note type="speaker" n="ed36c92a">
            Anf. 58 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-37ee69a64d771ccd-4" n="08d07820">
            <seg n="b42cdf06">
              Herr talman! Jag blir något förvånad över Inger Davidsons sätt
              att se på denna fråga. Du tycker att det är märkligt att vi här
              skulle tala om för regeringen att den ska följa Riksrevisionens
              rekommendationer.
            </seg>
            <seg n="05bd0f7b">
              Det är ändå så, Inger Davidson, att det är denna riksdag som
              har fattat beslut om särskild skyndsamhet när det gäller unga
              lagöverträdare. Hanteringstiderna ska vara så korta som möjligt
              för att se till att reparera för den unge så fort som möjligt.
            </seg>
            <seg n="7d3e1d09">
              Det är denna riksdag som har fattat det beslutet. Regeringen
              gör ingenting. Vi ser att lagföringen minskar, handläggningstider
              ökar och återfallen ökar. Inger Davidson kan aldrig komma ifrån
              att det som nu granskats är 2007, 2008 och 2009. Det är ni som
              har ansvaret. Inger Davidson företräder denna regering.
            </seg>
            <seg n="234ce4fd">
              Jag blir något förvånad när Inger Davidson säger att vi inte
              gjorde någonting. Vi lade fram en stor proposition om unga lagöverträdare
              där vi följde upp påföljdssystemen. Vi var de som införde obligatorisk
              ungdomstjänst. Vi var de som införde obligatorisk medling.
            </seg>
            <seg n="18ebe622">
              Vi var de som såg till att en särskild kvalificerad kontaktperson
              kunde ges och även för dem under 15 år. Det var en ryggsäck: Jag
              finns här som vuxen. Jag finns här som vuxen och kommer att finnas
              här. Om det så tar ett år, två år eller tre år skulle en särskild
              kvalificerad kontaktperson finnas där.
            </seg>
            <seg n="d300eb60">
              Det har ni inte följt upp. Vi säger också i reservationen: Följ
              upp det som vi har gjort tidigare, eftersom det inte följs ute
              i kommunerna. Ungdomar får vänta alltför länge på den ungdomstjänst
              som de blir dömda till.
            </seg>
          </u>
          <note type="speaker" n="751b0f95">
            Anf. 59 INGER DAVIDSON (kd) replik:
          </note>
          <u who="inger_davidson_cc5049" xml:id="i-6c6de2986e1402ca-2" n="f2b2d487">
            <seg n="17451810">
              Herr talman! Det sista kan jag absolut hålla med om. Jag har
              just bett riksdagens utredningstjänst att se över hur lång tid
              det tar innan ungdomar får genomföra sin ungdomstjänst. Det är
              en fråga som vi jobbar med.
            </seg>
            <seg n="a1aef26f">
              Det fanns en viktig mening i det Kerstin Haglö sade. Om inte
              regeringen gör något ska då inte riksdagen göra något? Det var
              just det som var mitt svar och som också står i betänkandet. Eftersom
              arbete redan pågår både inom myndigheterna och från regeringens
              sida anser majoriteten i utskottet inte att vi behöver påpeka
              det särskilt för regeringen och skriva ett tillkännagivande. Det
              är anledningen.
            </seg>
            <seg n="e5b381fe">
              Vi gör inte exakt samma saker och följer kanske inte heller upp
              alla de förslag som ni hade. Men vi kommer med nya konkreta förslag.
              Vi har genomfört flera utredningar. Du har nu hört det här i flera
              omgångar. Mats Löfvings förslag är jättebra på många punkter.
              Vi kommer att genomföra det ena efter det andra. Det gäller likaså
              Carin Götblads förslag.
            </seg>
            <seg n="40283239">
              Vi har en inriktning där vi ser till individerna som råkar illa
              ut och där vi försöker hjälpa dem. Det har varit väldigt mycket
              av kollektivism och allmän inriktning tidigare. Nu satsar vi på
              att hjälpa de enskilda individerna att inte komma in på brottets
              bana, och om de har gjort det ska de få hjälp att komma därifrån.
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="68d2ca62">
            9 § Statlig förvaltning
          </note>
          <note n="b8f29ac8">
            Föredrogs
          </note>
          <note n="ffbe7e2f">
            Förste vice talmannen konstaterade att ingen talare var anmäld.
          </note>
          <note n="5e93e9d6">
            10 § Kommunala frågor
          </note>
          <note n="b8f29ac8">
            Föredrogs
          </note>
          <note type="speaker" n="05f1d80d">
            Anf. 60 CHRISTINA ZEDELL (s):
          </note>
          <u who="christina_zedell_3f8e5b" xml:id="i-0765448fc2f3b1f5-0" n="5d772ec6">
            <seg n="60eb3079">
              Herr talman! Jag vill börja med att yrka bifall till reservationerna
              1 och 3.
            </seg>
            <seg n="3db21bfb">
              För oss socialdemokrater är strävan efter att skapa ett samhälle
              som bygger på möjligheter för alla något som vi politiskt alltid
              har satt främst. Vår politik bygger på vår övertygelse om att
              alla människor oavsett bakgrund är lika mycket värda. Ett jämlikt
              samhälle leder till ökad trygghet som i sin tur ger frihet till
              individen.
            </seg>
            <seg n="ae602280">
              Vår politik utgår från att vi alla också är beroende av varandra
              och hör ihop. Solidariskt delar vi på våra gemensamma resurser
              och tar hand om varandra i samhället. Utifrån denna övertygelse
              har vi steg för steg byggt den svenska välfärdsmodellen.
            </seg>
            <seg n="a18e5a26">
              Denna modell vilar på tre hörnpelare. Den första hörnpelaren
              rör partrelationerna på arbetsmarknaden. Den förutsätter en hög
              organisationsgrad i facket, kollektivavtal, en stark arbetsrätt,
              skäliga ersättningar i arbetslöshetsförsäkringen, aktiv arbetsmarknadspolitik
              och en väl fungerande arbetsmiljöpolitik.
            </seg>
            <seg n="56e878a6">
              Den andra hörnpelaren innebär obligatoriska och generella socialförsäkringssystem.
            </seg>
            <seg n="b5c776c1">
              Den tredje hörnpelaren garanterar grundläggande välfärdstjänster.
              Modellen finansieras solidariskt av medborgarna via skatter, fördelas
              efter behov och på lika villkor och omfattar hela befolkningen.
              Välfärdstjänsterna ska hålla jämn och hög kvalitet. Modellen är
              bra för tillväxt och konkurrensförmåga, vilket också OECD har
              konstaterat i en rapport från 2006.
            </seg>
            <seg n="61ab752c">
              Men den moderatledda regeringen vill se en annan samhällsmodell
              och har alltsedan den fick regeringsmakten systematiskt via olika
              politiska beslut attackerat modellen i syfte att skapa ett annat
              samhälle, som bygger på marknadslösningar. Genom stora skattesänkningar
              och minskningar av den gemensamma sektorn försämras också kvaliteten.
            </seg>
            <seg n="c1d27785">
              Högerregeringen vet att den svenska välfärdsmodellen har ett
              starkt folkligt stöd. Därför använder de retoriken och säger en
              sak och gör en annan. Om de skulle säga rent ut att de vill ha
              ett helt annat samhälle, som mer liknar det amerikanska där marknaden
              styr och försäkringslösningar för individen är en förutsättning,
              skulle de inte få tillräckligt med röster för att kunna behålla
              makten. Därför måste de få till ett förändrat tänkande hos människor,
              där det inte är solidariteten som är ledstjärna utan där människor
              ser sig själva mer som kunder i ett samhälle än som medborgare
              som har både rättigheter och skyldigheter.
            </seg>
            <seg n="6b708957">
              Med tålamod och list nöter de ned det folkliga stödet genom att
              attackera de tre hörnpelarna i välfärdsmodellen samtidigt. Först
              och främst gör de allt för att minska löntagarnas och de fackliga
              organisationerna inflytande och styrka. De underminerar legitimiteten
              för socialförsäkringar. På bred front införs mer långtgående marknadslösningar
              för offentliga välfärdstjänster.
            </seg>
            <seg n="781fc4f9">
              Herr talman! Tillsammans bidrar vi till välfärdsverksamheten
              genom att betala skatt. För oss socialdemokrater är inte välfärdsområdet
              en marknad där vinstintressen ska vara styrande. Det kan aldrig
              accepteras att privata ägare tar ut vinster genom att göra avkall
              på kvalitet i välfärden, säga upp personal eller välja bort medborgare
              med stora behov.
            </seg>
            <seg n="9c309811">
              Det finns stora behov av kvalitetsförsäkringar inom välfärden.
              Det är medborgarnas välfärd, trygghet och valfrihet som ska garanteras.
              Våra gemensamma skatteresurser ska gå till välfärden inte till
              vinstuttag. Det är orimligt att enskilda företag ska kunna skaffa
              sig vinster på välfärdens verksamheter genom låg kvalitet eller
              outbildad personal.
            </seg>
            <seg n="63a3b009">
              För att säkerställa att gemensamma resurser verkligen används
              för att förbättra kvaliteten krävs högre kvalitetskrav på alla
              utförare inom den offentligt finansierade välfärden. Medborgarna
              ska också ges rätt till god insyn i de välfärdstjänster som erbjuds.
            </seg>
            <seg n="d7a33dd8">
              Personalen inom den privata verksamheten måste ges samma meddelarskydd
              som inom den offentliga. Det är orimligt att personalen ska riskera
              att få sparken eller annan påföljd för att man påvisar missförhållanden
              på arbetsplatsen.
            </seg>
            <seg n="a1a5e1e2">
              Vi socialdemokrater vill ha en stark offentlig sektor där medarbetarna
              ges möjlighet till inflytande, utbildning och goda anställningsvillkor
              med kollektivavtal. Att utveckla den offentligt drivna verksamheten
              har hög prioritet för oss. Genom samarbete mellan politiska huvudmän
              och löntagarna vill vi skapa mönsterarbetsplatser.
            </seg>
            <seg n="337cda9f">
              En god kvalitet och tillgänglighet inom vård och omsorg måste
              garanteras i hela landet. Det är nödvändigt med en fortsatt kommunalekonomisk
              utjämning eller andra regionala omfördelningar av skattekraft
              för att kunna garantera en likvärdig kvalitet i välfärdstjänsterna
              oavsett var i landet man råkar bo.
            </seg>
            <seg n="9cad064c">
              Vi står inför stora framtida utmaningar på välfärdsområdet. Förutsättningarna
              ser olika ut i olika regioner. Det är oerhört angeläget att solidariteten
              mellan Sveriges regioner vidmakthålls. Kvaliteten i välfärdstjänsterna
              utmanas även i det korta, akuta perspektivet. Den ekonomiska krisen
              och den nu höga arbetslösheten har snabbt grävt stora hål i landstingens
              och kommunernas budgetar.
            </seg>
            <seg n="62a7ddb0">
              Vi anser att det behövs ett större och mer långsiktigt statligt
              tillskott till kommunsektorn än vad regeringen har föreslagit.
            </seg>
          </u>
          <note type="speaker" n="b5119805">
            Anf. 61 ANNA LILLIEHÖÖK (m):
          </note>
          <u who="anna_lilliehook_ba66ea" xml:id="i-aa9613edc3240c3f-0" n="8181d476">
            <seg n="44313f71">
              Herr talman! Jag vill börja med att uppehålla mig vid Socialdemokraternas
              förslag att förbjuda vinstutdelning i välfärdsverksamheter. Just
              i dag finns ett helt uppslag i en av morgontidningarna om att
              svenska skolföretag nu finns i England för att starta skolor enligt
              respektive verksamhetsmodell.
            </seg>
            <seg n="cef84101">
              Rubriken är England är bara början. Den första meningen lyder:
              När Moderaterna lade grunden för friskolereformen i början av
              1990-talet var det nog ingen som anade att svenska skolföretag
              skulle kunna gå på export ett par decennier senare.
            </seg>
            <seg n="43eac6d1">
              Jag tycker att vi ska vara stola över att en svensk modell är
              så bra att den kan exporteras. Förutsättningen för denna smått
              fantastiska utveckling är att vi har bejakat och tillåtit fri
              företagsamhet i skolsektorn. När socialdemokrater säger nej till
              att dela ut vinst eller avkastning säger de också nej till att
              en sådan här utveckling kan upprepas. Här ser vi tydligt en grundläggande
              skillnad mellan alliansregeringen och oppositionen. När alliansregeringen
              bejakar mångfald och företagsamhet misstänkliggörs företagande
              i de skattefinansierade välfärdstjänsterna av oppositionen genom
              att man misstänkliggör avkastning och vinstsyfte, som ju är företagandets
              grund.
            </seg>
            <seg n="2c54a52c">
              När friskolereformen utformades för några decennier sedan var
              det säkert inte många som kunde föreställa sig vinst i skolverksamhet.
              Men mycket har förändrats sedan dess, och nu vill Socialdemokraterna
              vrida klockan tillbaka.
            </seg>
            <seg n="894d27da">
              Syftet med alliansregeringens valfrihetsreformer har varit att
              sätta medborgaren i centrum i de viktiga kommunala verksamheterna
              inom vård, skola och omsorg. För att uppnå detta har regeringen
              arbetat målmedvetet för att utveckla företagande och mångfald
              inom de offentligt finansierade tjänsterna.
            </seg>
            <seg n="f9a28da3">
              Som symbol för detta arbete vill jag ta upp en nyhet för några
              veckor sedan om att Sveriges Kommuner och Landsting har gjort
              den första nationella patientenkäten någonsin. Äntligen vill man
              utropa intresserar man sig för hur patienten upplever kvaliteten!
              Alldeles för länge har plansystem prioriterats på bekostnad av
              medborgarna. Upplevd kvalitet i vården är inte någon liten sidolyx,
              utan det är sannolikt avgörande för förtroende och trygghet i
              mötet med vården och även för vårdresultatet.
            </seg>
            <seg n="90e692ac">
              Valfrihet och mångfald har varit ledstjärnan för att skapa utrymme
              för nya arbetsformer och nya aktörer. Pengsystem, kravspecifikation
              och fokus på kvalitet och uppföljning ger ramar för att de som
              arbetar inom verksamheterna ska ha så stor frihet som möjligt
              att utforma sitt sätt att arbeta. Öppna jämförelser har byggts
              upp så att man kan lära av varandra och förbättra service, kvalitet
              och effektivitet. Det gäller att lita till människors kraft och
              förmåga till utveckling och förnyelse. Det har vi helt enkelt
              inte råd att låta bli.
            </seg>
            <seg n="23533482">
              Betänkandet ger exempel på olika ändrade lagar: lagen om valfrihet,
              patientens valfrihet, friare etablering och avskaffandet av stopplagen.
              Oppositionens förslag har motarbetat eller begränsat dessa förändringar
              på olika sätt: Entreprenader i omsorgen bör inte tillåtas. Den
              summa pengar som följer eleverna ska vara lägre i fristående verksamheter.
              Etableringen ska styras geografiskt och friskolor stoppas om det
              inte passar kommunen.
            </seg>
            <seg n="80d2345c">
              Socialdemokraterna vill ha valfrihet men utan mångfald. Valfrihet
              är bra, men man får välja bland det som finns, som det en gång
              uttrycktes av ett socialdemokratiskt landstingsråd i Helsingfors.
              I samma tanketradition ser vi nu Socialdemokraternas förslag till
              förbud mot utdelning av vinst och avkastning i välfärdsverksamheter.
            </seg>
            <seg n="739587fb">
              Verksamheter i vilken regi det än vara må måste ge överskott,
              annars måste den läggas ned eller krympas. Vinst och avkastning
              är helt nödvändiga för att få kapital, och vinsten visar andra
              vad de kan göra bättre. I normalfallet går vinsten tillbaka till
              verksamheten. Den går till utveckling, högre löner, ny teknik
              eller till att bygga upp nya verksamheter. Kvarstående samlat
              överskott går tillbaka till ägaren som avkastning på satsat kapital
              och belöning för effektiv och bättre verksamhet.
            </seg>
            <seg n="ff978882">
              Socialdemokraterna skapar en negativ bild av vinstmotivet då
              vinsten mer eller mindre ofta anses härröra från sämre kvalitet
              och urval av lönsamma patienter, som beskrivs i motionen. Det
              är naturligtvis inte rimligt med sådana vinster, och med kvalitetsuppföljning
              och upphandling med rätt kravspecifikation ska detta inte heller
              vara möjligt. Resonemanget i motionen visar snarare på en brist
              på respekt för hur fristående verksamheter arbetar. Vinsten sägs
              också kunna härröra från att verksamheter säljs till underpris.
              Verksamheter ska självfallet inte säljas till underpris.
            </seg>
            <seg n="580109e4">
              Enligt reservationen ska ideella, kooperativa och andra sammanslutningar
              utan vinstsyfte ges goda förutsättningar och inte tvingas konkurrera
              med koncerner. Man vill uppenbarligen förhindra större koncerner,
              men det mest effektiva kan mycket väl vara en viss typ av stordrift.
              Vi kan ta friskoleetableringen som exempel igen. Det finns fantastiskt
              bra exempel på föräldragrupper och lärargrupper som brutit sig
              ut och etablerat en skola. Det fordrar emellertid mycket, och
              de förutsättningarna kanske inte finns i ett visst geografiskt
              område eller vid en viss tidpunkt. Då kanske det är just en ny
              skola som startas med erfarenheter och vinster inom en grupp av
              skolor som är möjligheten att skapa alternativ.
            </seg>
            <seg n="e59469d7">
              Driften av sjukhus med stora investeringar kan knappast ske utan
              att få in kapital som ger avkastning. När svenska sjukhusföretag
              vände sig till andra länder var det tyvärr av helt fel anledning,
              nämligen stopplagen som omöjliggjorde deras verksamhet i Sverige.
              Det byggde egentligen inte på att man kunde exportera en bra modell.
            </seg>
            <seg n="3503a57c">
              Högteknologiska sjukhus har fullt med teknisk utrustning som
              utvecklats med vinstsyfte, men sjukhuset ska inte få drivas med
              vinstsyfte. Vad är det som är den stora skillnaden mellan utveckling
              av utrustning och användandet av utrustningen i vården? Låt oss
              ta strålkniven som exempel. Utveckling och produktion får gå med
              vinst men inte vårdavdelningen där den används.
            </seg>
            <seg n="5f56aa75">
              Man kan till och med lägga ett könsperspektiv på detta och konstatera
              att verksamheter med många ingenjörer, gissningsvis män, gärna
              får gå med vinst men vårdavdelningen med övervägande kvinnlig
              personal kan inte göra det. Centralt är vår utmaning specificerade
              krav, kvalitetsjämförelser och utvärderingar.
            </seg>
            <seg n="5ab668e7">
              Förutom reservationen om förbud mot vinstutdelning finns två
              reservationer om skatteutjämningen. Jag vill bara säga att skattesystemet
              ska stödja regioner som har dåligt skatteunderlag eller skev åldersfördelning.
              Det är inte på något sätt kontroversiellt då syftet just är detta.
              Den översyn som vi gör nu ändrar inte detta syfte.
            </seg>
            <seg n="f8489e22">
              Både Socialdemokraterna och Vänstern uttrycker att kommunerna
              bör stärkas ekonomiskt, men kommunernas ekonomi är god. Resultaten
              har stärkts 2009, och vi får även ett bra resultat 2010. Det är
              för tidigt att kunna bedöma resultatet för 2011. Alliansregeringens
              framgångsrika arbete mot utanförskap och ohälsa har bidragit till
              överskotten, liksom att förändringsarbetet nu har kommit i gång
              i verkligheten ute i kommunerna.
            </seg>
          </u>
          <note n="53cf90d6">
            Herr talman! Med detta yrkar jag bifall till förslaget i finansutskottets
            betänkande nr 17 och avslag på samtliga reservationer.
          </note>
          <note type="speaker" n="96f62087">
            Anf. 62 ROGER TIEFENSEE (c):
          </note>
          <u who="roger_tiefensee_5248fd" xml:id="i-219dbb65a9e10fd9-0" n="33b9942c">
            <seg n="31ba4e1b">
              Herr talman! Riksdagskolleger och åhörare som finns någon annanstans
              än just här i kammaren! Detta betänkande behandlar bland annat
              motioner om vinstutdelning i offentligt finansierade välfärdsverksamheter.
            </seg>
            <seg n="6e356817">
              Valfrihet i välfärden är oerhört viktigt, både för oss som medborgare
              och för alla dem som jobbar i offentligt finansierade välfärdsverksamheter.
              Mot den bakgrunden blir frågan om vinst i offentligt finansierade
              välfärdsverksamheter viktig. För Centerpartiet är vinst en förutsättning
              för effektiv verksamhet och en garant för valfrihet. Men frågan
              är vad Socialdemokraterna vill.
            </seg>
            <seg n="9581d6ed">
              Herr talman! Det är oklart vad Socialdemokraterna egentligen
              vill. Inför deras kongress var frågan om vinst i välfärdsverksamheter
              väldigt stor. Inför kongressen skrev partistyrelsen: Vi kan aldrig
              acceptera att privata ägare tar ut stora vinster.
            </seg>
            <seg n="2a30f55a">
              På kongressen strök man ordet stora, och det blev i stället att
              man aldrig kan acceptera att man tar ut vinster.
            </seg>
            <seg n="a019d554">
              Kongressen lade dessutom till: Gemensamma resurser för välfärd
              ska gå till välfärd, inte till aktieägares vinstuttag.
            </seg>
            <seg n="b9ae2111">
              Det är bara att konstatera att utan vinstmöjligheter blir det
              inga välfärdsföretag. Utan välfärdsföretag finns det inga möjligheter
              för elever, föräldrar och vårdtagare att välja. Det är ett rätt
              logiskt samband.
            </seg>
            <seg n="2d77d7e3">
              Herr talman! I kongressbeslutet och i reservation 3 i betänkandet
              återkommer dessutom en mening, nämligen: De folkvalda ska ha rätt
              att neka nyetableringar och att geografiskt styra var nya utförare
              får etablera sig.
            </seg>
            <seg n="40aa1358">
              Socialdemokraterna är inne på att riva upp etableringsfriheten.
              Den socialdemokratiska logiken är att valfrihet innebär att det
              bara ska vara möjligt att välja det som politiker bestämmer. Då
              får jag en flashback och minns vad Henry Ford sade om T-Forden.
              Han sade: Det går bra att välja precis vilken färg ni vill bara
              den är svart. Jag vill inte svartmåla, herr talman, utan jag vill
              bara få klarhet i vad Socialdemokraterna egentligen vill.
            </seg>
            <seg n="9f9c8e15">
              Christina Zedell får gärna förklara för mig hur man kan ha valfrihet
              utan möjlighet till vinst eller etableringsfrihet. Jag skulle
              vara väldigt tacksam om jag kunde få det förklarat här i kammaren.
              Jag kan inte tolka det på annat sätt än att Socialdemokraterna
              inte vill ge elever, föräldrar och vårdtagare valfrihet. Som jag
              ser det finns det ingen annan tolkning. Dessutom vill man riva
              upp vårdvalet och lagen om valfrihet, LOV.
            </seg>
            <seg n="388897fd">
              Jag är engagerad som ordförande i en föräldradriven friskola
              på landsbygden. Det gör att jag blir oerhört bekymrad när man
              säger att man vill ha något slags kommunalt veto för etableringar
              av friskolor. Det kommer inte minst att drabba landsbygdsskolor,
              som kanske är nedläggningshotade, eftersom föräldrar då inte ges
              möjlighet att starta en skola eller ha det som ett spelkort för
              att få behålla den kommunala skolan.
            </seg>
            <seg n="dc17dad9">
              Många landsbygdsskolor är hotade. Jag kan gå tillbaka till Flens
              kommun i mitt eget län, Sörmland. Den skola som jag leder, Dunkers
              skola, lades ned av en socialdemokratisk kommunledning. Den startades
              upp av föräldrar. Floda skola i Katrineholms kommun lades ned
              av en socialdemokratisk kommunledning. Den startades också upp
              av föräldrar. Vem tror att samma politiker som precis har beslutat
              om att lägga ned en landsbygdskola sedan kommer att ge möjligheter
              till föräldrar att starta densamma igen? Jag tror det inte.
            </seg>
            <seg n="976d499a">
              Det här handlar alltså om att Socialdemokraterna sätter politikers
              makt framför elevers, föräldrars och vårdtagares valfrihet. Jag
              kan inte tolka det på annat sätt. Christina Zedell får gärna utveckla
              detta.
            </seg>
            <seg n="8dec862d">
              Med detta vill jag yrka bifall till majoritetens förslag i betänkande
              FiU17.
            </seg>
          </u>
          <note type="speaker" n="9b7afe63">
            Anf. 63 NINA LUNDSTRÖM (fp):
          </note>
          <u who="unknown" xml:id="i-9756251c81410525-0" n="581d6704">
            <seg n="3b8dfa1d">
              Herr talman! Det är intressant att komma direkt från kommunpolitiken
              till riksdagen under en mandatperiod som har inneburit så mycket
              av utmaningar för just kommunerna en lågkonjunktur och naturligtvis
              en föränderlig värld.
            </seg>
            <seg n="752a7c5f">
              I dag tänkte jag fokusera på utjämningssystemet med anledning
              av de reservationer som finns.
            </seg>
            <seg n="51c653ff">
              Kommuner och landsting tillsammans med riksdagen ansvarar för
              grunderna i välfärdssystemet. Ansvaret för att utveckla verksamheterna
              åligger oss alla som folkvalda. Kommunerna har trots sina likheter
              väldigt olika förutsättningar. Befolkningsstruktur, kommunikationer,
              utbildningsnivå, företagarstruktur och mycket annat påverkar möjligheterna.
              Ändå skulle jag vilja framhålla att även vi folkvalda har visioner
              och har möjligheter att påverka utvecklingen i våra kommuner.
              Men det finns strukturella skillnader. Där har vi ett utjämningssystem
              som ska bistå de kommuner där man har de opåverkbara faktorerna.
              Det är en viktig fråga.
            </seg>
            <seg n="6ac5ae5f">
              Det som jag blir fundersam över är vad det är för system som
              vi vill ha framöver. Jag konstaterar att Socialdemokraterna enligt
              reservationen dels vill stå upp för det system som finns i dag,
              dels eftersträvar ett regionalt system. Vad skulle detta system
              innebära? Innebär det ett avskaffande av utjämningssystemet eller
              någon ny form av system? Jag tycker att det är väldigt svårt att
              tolka den reservationen.
            </seg>
            <seg n="096483b3">
              Utjämningssystemet har funnits länge, och finns det några system
              som har debatterats mycket är det just det här systemet. Det anses
              ofta vara krångligt och svårbegripligt. Jag skulle kanske modifiera
              det något och säga att det kanske finns transparensproblem och
              att vi inte alltid greppar hela systemet, men det är en del av
              den politiska verkligheten.
            </seg>
            <seg n="b04de877">
              Jag skulle vilja läsa upp ett uttalande, med anledning av att
              vi har en debatt om utjämningssystemet och dess villkor, från
              utredaren Carl W U Kuylenstierna år 1925. Han var utredare av
              det dåvarande systemet. Han säger så här: Det kan nu möjligen
              göras gällande, att tiden borde vara mogen för att bringa reformspörsmålet
              beträffande skatteutjämningen ur världen. 1925!
            </seg>
            <seg n="b46882a5">
              Varför behöver utjämningssystemet revideras? Jo, därför att verkligheten
              förändras, verkligheten för kommunerna, regionerna och Sverige.
            </seg>
            <seg n="787d2697">
              Kommittéarbete pågår just nu i Utjämningskommittén.08 som kommer
              att leverera sitt betänkande till nästa vår, 2011. Kommer det
              att vara den sista utredningen? Jag skulle inte tro det. Jag skulle
              inte falla in i Kuylenstiernas spörsmål.
            </seg>
            <seg n="2f356229">
              Nej, Sverige och kommunerna förändras. Det viktiga är vilken
              typ av system vi vill ha. Alliansen lovade i plattform för 2006
              att utjämningssystemet skulle bestå men menade att det krävs revideringar.
              En sådan viktig fråga är naturligtvis på vilket sätt det påverkar
              tillväxtförutsättningarna. Det har kommittén i uppdrag att se
              över.
            </seg>
            <seg n="46aa537f">
              En annan faktor är frågan om fastighetsavgiftens införande och
              på vilket sätt det påverkar utjämningssystemet. Men att utjämningssystemet
              ska finnas och ge alla likvärdiga förutsättningar i landet är
              ett faktum.
            </seg>
            <seg n="c0c2b72f">
              Så kommer jag till välfärdssystemet och vikten av, som tidigare
              talare har varit inne på, valfrihet och mångfald och hur vi folkvalda
              ska underlätta för våra medborgare att göra de viktiga valen.
              Det handlar om att skapa förutsättningar för valmöjligheterna.
              Där har vi en väldigt viktig roll. Men jag uppfattar att vi där
              har olika uppfattningar. När jag var stadsbyggnads- och miljökommunalråd
              kunde jag konstatera att det är helt okontroversiellt att i de
              delarna av välfärden diskutera valfrihet, olika utförare och upphandlingar.
              Däremot är det inom de sektorer där kvinnor är verksamma oerhört
              kontroversiellt. Det har alltid förvånat mig. Anna Lilliehöök
              var inne på ingenjörerna kontra sjuksköterskorna i vården och
              deras olika förutsättningar att bedriva verksamhet. Så ser det
              ut i stora delar av den kommunala sektorn. Det är en viktig fråga
              om förutsättningar för kvinnor och män i offentlig sektor.
            </seg>
            <seg n="4be32a81">
              Herr talman! Utjämningssystemet fyller en viktig funktion. Med
              tanke på hur läget såg ut för kommunerna 2009 var det väldigt
              bra av alliansregeringen att agera och stärka kommunernas förutsättningar
              rent finansiellt. Samtidigt kan jag konstatera att Sveriges Kommuner
              och Landsting har lämnat in synpunkter på hur det faktiska utfallet
              blev. Där kan vi konstatera att Sveriges kommuner 2009 gick med
              ett överskott på 14 miljarder. Jag noterade att man från Socialdemokraterna
              tycker att det ska in ytterligare insatser i den kommunala ekonomin.
              Då blir man lite fundersam på vad den typen av insatser ska grundas
              på.
            </seg>
            <seg n="0fe7e67c">
              Jag noterar att min egen kommun, som gjorde stora insatser under
              lågkonjunkturen, ändå gjorde ett årsresultat på ungefär 14 miljoner
              kronor i överskott. Det är ett ganska hyfsat utfall.
            </seg>
            <seg n="468c270a">
              Det är ett långsiktigt arbete. Flera har varit inne på att 2011
              vet vi ingenting om, men 2009 har ändå fallit ut relativt väl
              för kommunernas del. Sedan får vi se hur 2010 kommer att bli.
            </seg>
            <seg n="b9060615">
              Utjämningskommitténs arbete är omfattande. Det handlar om att
              skapa de långsiktiga förutsättningarna för alla kommuner i vårt
              land. Det finns mycket att göra i det kommittéarbetet. Det brukar
              vara en diskussion om vinnare och förlorare. Vem vinner, vem förlorar?
              Där tror jag att det ändå lugnat ned sig från den tid då man debatterade
              utjämningssystemets vara eller inte vara. Systemet är viktigt
              men behöver som sagt revideras.
            </seg>
          </u>
          <note n="7891ef5b">
            Herr talman! Jag ska avslutningsvis yrka bifall till utskottets
            förslag i betänkandet och avslag på reservationerna.
          </note>
          <note type="speaker" n="095f1c5a">
            Anf. 64 EMMA HENRIKSSON (kd):
          </note>
          <u who="unknown" xml:id="i-9756251c81410525-1" n="581d6704">
            <seg n="3847c554">
              Herr talman! Vi debatterar de motioner som lämnades in under
              den allmänna motionstiden och som rör de kommunala frågorna. Flera
              av de viktiga frågorna har redan berörts, bland annat utjämningssystemet
              och hur vi ser på privat företagande.
            </seg>
            <seg n="cef9cb4e">
              Jag skulle vilja nämna det som handlar om LSS, lagen om stöd
              och service för vissa personer med funktionshinder. Det är en
              enormt viktig reform, och det är som vi skriver i betänkandet
              helt avgörande för människor att vi har kunnat genomföra någonting
              som gör att människor som förut inte alls kunde vara delaktiga
              i samhället, inte alls kunde jobba eller få en rimlig möjlighet
              till bra privatliv och familjeliv har fått möjlighet till det
              genom reformen. Det som motionärerna tar upp, som är viktigt och
              någonting som vi håller på att se över, är vad det innebär för
              kommunen som ju bär de stora kostnaderna. Kan det för en väldigt
              liten kommun innebära att man inte har möjlighet att leva upp
              till det lagen är till för? Det gäller att se till att vi får
              likvärdiga förutsättningar i våra kommuner. Som vi skriver i betänkandet
              är det någonting som regeringen håller på att se över, och det
              kommer att komma en proposition under den månad vi nu är inne
              i.
            </seg>
            <seg n="2ab7b8ad">
              Jag skulle vilja ta upp även utjämningssystemet. Christina Zedell
              pratade väldigt fint om vad Socialdemokraterna vill. Alla människor
              är lika värda, alla ska ha det bra. Det är väl ingen om är emot
              det, det är någonting som vi alla partier i Sveriges riksdag står
              för. Skillnaden mellan partierna är att vi har lite olika teorier
              om hur vi når det. Det finns inget parti som tycker att vi inte
              ska ha något utjämningssystem. Däremot är frågan hur systemet
              ska vara utformat, i vilken mån det ska vara mellan kommunerna
              rakt av eller i vilken mån staten ska vara inblandad i någonting
              där vi kan ha lite olika åsikter.
            </seg>
            <seg n="99e68581">
              Den senaste i raden av de utredningar som är tillsatta tittar
              på en viktig faktor. Är det något i det här systemet som hindrar
              tillväxt, som gör att det blir svårare för kommunerna att skapa
              ett bättre samhälle och ge bättre förutsättningar för ett bra
              näringslivsklimat? Det är viktigt att man tittar på det. Det är
              något som är på gång.
            </seg>
            <seg n="59e40194">
              Den största skillnaden mellan partierna och mellan blocken märker
              vi när vi kommer till den motion som Socialdemokraterna har lagt
              fram om vinstintressen i vården. Precis som mina allianskolleger
              har tagit upp här tidigare finns det en stor skillnad här.
            </seg>
            <seg n="dc65c8eb">
              När Socialdemokraterna ska peka ut vad som är det viktigaste
              för dem när det handlar om privata entreprenörer i offentligt
              finansierad verksamhet säger de: Bara vi får sätta stopp! Bara
              vi får se till att det inte kommer för mycket verksamhet! Då kan
              vi acceptera det. Och så ska de inte kunna stoppa några pengar
              i fickan.
            </seg>
            <seg n="d40786da">
              Det vi ser som det absolut viktigaste är att det blir en så bra
              verksamhet som möjligt, att vi får nöjdare personal. Det kan vi
              se på många ställen när man får en privat idkare som bedriver
              verksamheten i stället för en offentlig.
            </seg>
            <seg n="8d63f818">
              Ett exempel är S:t Görans sjukhus. När man gjorde om det här
              i Helsingfors blev det betydligt bättre för personalen. Det tycker
              jag är viktigt.
            </seg>
            <seg n="14f0d6cc">
              En viktig aspekt är också att det är en stor hämsko på kvinnligt
              företagande om man inte gör det möjligt att ha privata aktörer
              i verksamheten. Jag tycker att det är jätteviktigt.
            </seg>
            <seg n="c012db8d">
              Vi vet att det finns skillnader i hur män och kvinnor väljer
              yrke. Man kan fundera på om vi kanske kan stimulera till mer mix
              där, absolut. Men vi vet att skillnaderna finns där. Då måste
              vi också se till att i de verksamheter som är dominerade av kvinnor
              ska det vara möjligt att starta eget, både för kvinnornas egen
              skull och för att vi får bättre verksamhet då. Det som är det
              absolut mest avgörande är ändå att vi vet att med fler människor
              och fler olika variationer på den verksamhet som bedrivs får vi
              nöjdare medborgare.
            </seg>
            <seg n="dbb350ab">
              De som försöker se till att vi får det lite lättare att ta oss
              fram på alla snöiga gator kan göra vinst på sin verksamhet utan
              att vi sätter käppar i hjulet för dem. Då tycker jag att det är
              rimligt att de som lagar benet på den som har halkat omkull på
              grund av det snöoväder vi har haft den här vintern också kan ha
              möjlighet att göra en liten vinst om de håller en hög kvalitet
              i den vård de bedriver.
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="8514506a">
            11 § Allmänna motioner om inkomstskatter
          </note>
          <note n="b8f29ac8">
            Föredrogs
          </note>
          <note type="speaker" n="1ef1dca8">
            Anf. 65 BRITTA RÅDSTRÖM (s):
          </note>
          <u who="britta_radstrom_1301be" xml:id="i-34e4b7b58ca16716-0" n="702650f9">
            <seg n="78728cd1">
              Fru talman! Vi ska i dag debattera kvarvarande motioner som väckts
              under den allmänna motionstiden 2009 och som har anknytning till
              inkomstbeskattning av personer. Det är inte lite. Det omfattar
              ganska många skattefrågor.
            </seg>
            <seg n="801d39f1">
              Låt mig börja med att yrka bifall till reservation nr 1 och nämna
              att vi har två särskilda yttranden. Det är om hushållsnära tjänster
              och ROT-arbeten samt om a-kasseavgift och faktureringsavgift.
              Jag tänker nämna lite om innehållet i dessa och motivera vad vi
              tycker liksom i reservationen.
            </seg>
            <seg n="e0971d3c">
              Vårt mål för skattepolitiken är att få fler människor i arbete,
              trygga välfärden och rättvisan och skapa förutsättningar för en
              hållbar utveckling. Vi vill stå för en solidarisk skattepolitik
              som vänder sig till alla, inte en solidaritet som bara vänder
              sig till rika.
            </seg>
            <seg n="d6780de9">
              Skattesystemet ska vara ett system som är likformigt, enkelt
              att tillämpa och ha så få undantag som möjligt. Regeringens politik
              är den omvända. Reglerna blir allt fler, och krånglet ökar. Det
              kan leda till olika former av skattefusk.
            </seg>
            <seg n="82e93bb0">
              Skattesänkningarna har duggat över oss på bekostnad av dem som
              är sjukskrivna, arbetslösa och pensionärer. Effekten av den förda
              politiken har blivit ökade klyftor i samhället. Särskilt stora
              är de mellan dem som arbetar och dem som inte gör det. Det är
              inte nog med att den som är sjuk, arbetslös eller pensionär har
              lägre inkomst. De betalar högre skatt än dem som arbetar vid lika
              inkomst. Är det rättvist?
            </seg>
            <seg n="8905fbb6">
              Sänkta skatter i kombination med subventionerade hushållsnära
              tjänster är rena bingovinsten för dem som redan har det gott ställt.
              En fjärdedel av jobbskatteavdraget har gått till den tiondel som
              tjänar mest. Den tiondel som har högst inkomst lägger beslag på
              60 procent av statens subvention av hushållsnära tjänster.
            </seg>
            <seg n="7190c6da">
              Skatter ska utformas så att de uppmuntrar till arbete. Det ska
              löna sig att arbeta, och det ska löna sig att ha arbetat. Jag
              återkommer till pensionärerna. I dag betalar en normalpensionär
              700 kronor mer i skatt än vad en löntagare gör vid samma inkomst.
              Är det rättvist?
            </seg>
            <seg n="ed31bfcf">
              Det är inte värdigt Sverige. Pension är uppskjuten lön, inte
              bidrag, liksom sjukförsäkringen och arbetslöshetsförsäkringen
              är försäkringar, inte bidrag.
            </seg>
            <seg n="d13cb4b5">
              Det parti som har sagt sig hata bidrag har nu infört och älskar
              avdrag av allehanda slag. Det är avdrag som högavlönade kan få
              full valuta för. Det passar tydligen.
            </seg>
            <seg n="c35bdcbf">
              Fru talman! Vi socialdemokrater värnar om den svenska modellen.
              Vår utgångspunkt är att skatt ska betalas efter bärkraft och välfärden
              fördelas efter behov. Den borgerliga regeringen har i stället
              som vi känner till prioriterat skattesänkningarna.
            </seg>
            <seg n="9cc3e85f">
              Skattesänkningarna uppgår till totalt 100 miljarder kronor. Vad
              skulle vi inte ha kunnat göra för de pengarna. Det är mer än den
              totala kostnaden för hela rättsväsendet och det allmänna bidraget
              och försvaret. Den tiondel av svenskarna som har de högsta inkomsterna
              har fått nästan lika mycket av regeringens skattesänkningar och
              reformer som 60 procent av svenska folket tillsammans.
            </seg>
            <seg n="32ece686">
              Enligt vår mening bör skattereduktion av hushållstjänster ersättas
              av ett tidsbegränsat ROT-avdrag för upprustning av bostäder inklusive
              flerfamiljshus i det så kallade miljonprogrammet. Det bör utvidgas
              med en klimatbonus för radhus, villor, ägarlägenheter och bostadsrättsföreningar
              som genomför energieffektiviseringar.
            </seg>
            <seg n="8a39a3e0">
              Vi tycker också att renovering av skolor ska omfattas av skattereduktionen.
              ROT-avdraget i sin nuvarande tappning är orättvist. Hyreslägenheter
              omfattas inte, som tidigare nämnts.
            </seg>
            <seg n="2f2a4e9a">
              SCB har redovisat siffror om avdragets effekter. 7 procent av
              dem som tjänar över en halv miljon har utnyttjat avdraget mot
              endast 6 promille av dem som tjänar under 200 000. I Storuman
              till exempel och i Åsele är det en person eller en familj som
              har utnyttjat avdraget. Det kanske beror på att där tjänar man
              inte lika mycket pengar som man gör i Danderyd.
            </seg>
            <seg n="3ac91245">
              Avdraget kostar 1,3 miljarder per år. Samtidigt försummas många
              andra behov i vårt samhälle. 25 000 personer har sagts upp i kommuner
              och landsting. Regeringen lovade fler jobb i valet. Tyvärr blev
              det tvärtom. 100 000 jobb har försvunnit. Arbetslösheten är ca
              9 procent.
            </seg>
            <seg n="c26b4472">
              Skattepengar ska användas så effektivt som möjligt. Vår prioritering
              är klar. För att skapa jobb i framtiden som genererar skatteintäkter
              det är det vi pratar om vill vi investera i utbildning, slopa
              arbetsgivaravgiften för unga arbetslösa och stötta småföretagarna
              på olika sätt.
            </seg>
            <seg n="509d9989">
              Regeringen lägger 1,3 miljarder kronor på hushållsavdrag som
              alla får vara med och betala via skatten men som få utnyttjar.
              Det är främst de med höga inkomster som utnyttjar det.
            </seg>
            <seg n="e4316e1a">
              Samtidigt har regeringens politik medfört att 25 000 jobb har
              försvunnit från skolor, barnomsorg, hemtjänst och sjukvård. Är
              det en rimlig prioritering av våra skattepengar? 1,3 miljarder
              kronor motsvarar flera tusen heltidstjänster i hemtjänsten, barnomsorgen
              och skolorna där de verkligen behövs. Är det rättvist att det
              ska vara på det här sättet?
            </seg>
            <seg n="3e89d4ce">
              Fru talman! Är avdragen för hushållsnära tjänster verkligen regeringens
              svar på hur arbetslösheten ska lösas? Subventionsekonomin tvingar
              ju lågavlönade att stötta högavlönade. Äldre med låga pensioner
              blir hänvisade till en allt dyrare kommunal hemtjänst eller tvingas
              avsäga sig den och be anhöriga om hjälp om det finns någon anhörig
              på orten.
            </seg>
            <seg n="b4960253">
              I en jämförelse som PRO har gjort ser man att det inte finns
              något annat land än Sverige bland 18 undersökta länder där pensionärer
              betalar högre skatt än löntagare. Pensionärerna kräver inte att
              de ska betala lägre skatt än löntagarna utan en skatt som är rättvis
              en lika skatt.
            </seg>
            <seg n="65e555bc">
              Ökade orättvisor är en automatisk konsekvens av alliansens politik.
              Skattesänkningar och avdragsmöjligheten för hushållsnära tjänster
              gynnar konsekvent högavlönade mer än lågavlönade. Den borgerliga
              regeringens skattepolitik har lett till en allvarlig urholkning
              av skattesystemets omfördelande effekt och innebär ett hot mot
              välfärden som vi känner den.
            </seg>
            <seg n="3353c180">
              Jag tycker att allianspartierna ska svara på vad de tycker om
              detta.
            </seg>
            <seg n="59dd2cf5">
              Moderaterna som leder regeringen har i sitt handlingsprogram
              som mål att sänka skatten till EU-genomsnittet som är en skattekvot
              på 40 procent mot dagens svenska på 46,2 procent. Det innebär
              skattesänkningar på ca 196 miljarder kronor utöver de 100 miljarder
              som redan genomförts. 196 miljarder! Vad ska tas bort ur välfärden?
              Vad ska tas bort av det som samhället ska stå för framöver?
            </seg>
            <seg n="74ef9ea5">
              Detta kommer att leda till ännu större orättvisor, större klyftor
              och klasspolitik. Är det rättvist? Är det ett sådant samhälle
              vi vill ha?
            </seg>
            <seg n="a0b0452c">
              Det är också mycket märkligt att de borgerliga partierna inte
              har stött på regeringen i frågan om EU-parlamentarikernas kostnadsersättningar
              eller i frågan om att undersöka möjligheten att beskatta kostnadsersättningar
              som följer uppdraget som inte motsvarar de utgifter de avser att
              täcka.
            </seg>
            <seg n="149bba23">
              Det var ett enigt skatteutskott som ställde sig bakom detta och
              som riktade ett tillkännagivande till regeringen. Vad har hänt
              med det? Vad gör ni för att något ska hända? På ett halvår har
              inget hänt, trots att vi har haft ordförandeskapet. Det vill jag
              ha besked om. Vad tänker ni göra? Vad har ni gjort? Var regeringen
              så uppfylld av den makt det innebar att ha ordförandeskapet eller
              struntar man i vad utskottet tycker? Vi som beslutar i riksdagen
              är trots allt folkvalda. Regeringen är inte folkvald, och människor,
              folket, reagerar över att regeringen struntar i det tillkännagivande
              som utskottet gjort.
            </seg>
            <seg n="1ed54191">
              Fru talman! Låt mig avsluta med ett bibelcitat som säkert Lennart
              Sacrédeus känner till, även om han inte är här just nu. Det låter
              så här: Ty den som har, åt honom skall varda givet, så att han
              får över nog; men den som icke har, från honom skall tagas också
              det han har.
            </seg>
            <seg n="264fd0ce">
              Det var Matteus 13:12. Bättre än så här kan den här mandatperiodens
              borgerliga skatte- och regeringspolitik inte beskrivas.
            </seg>
          </u>
          <note type="speaker" n="e2864336">
            Anf. 66 MARIE ENGSTRÖM (v):
          </note>
          <u who="marie_engstrom_d234fb" xml:id="i-ed548a2a4641c4ca-0" n="296a95ee">
            <seg n="98adec7b">
              Fru talman! Betänkandet Allmänna motioner om inkomstskatter innehåller
              som sagt en hel del olika frågor. Jag kommer att beröra några
              av de saker som är upptagna i det här betänkandet, naturligtvis
              inkomstskattefrågan först.
            </seg>
            <seg n="c92dbc1c">
              För oss i Vänsterpartiet är det oerhört viktigt att ha ett enkelt
              och likformigt inkomstskattesystem. Vi tycker att det är en grundpelare.
              Samtidigt ska systemet upplevas som rättvist. Vi ska beskatta
              människor efter bärkraft och naturligtvis fördela efter de behov
              som finns i samhället.
            </seg>
            <seg n="d9d2f4f7">
              I dag har vi fått ett inkomstskattesystem där det är stora skillnader
              mellan de som förvärvsarbetar och de som inte gör det. De som
              förvärvsarbetar har i dag en mycket lägre skatt än både pensionärer
              och kanske framför allt de som är arbetslösa, sjuka eller föräldralediga.
              De har en ännu högre skatt än vad pensionärerna har. Vi har något
              slags inkomstskatt i tre nivåer i dag, i varje fall de tre större
              nivåerna. Sedan finns det andra också.
            </seg>
            <seg n="d6058934">
              Det hänvisas väldigt mycket till undersökningar från riksdagens
              utredningstjänst och så vidare när vi pratar om inkomstskatterna.
              Från Vänsterpartiets sida brukar vi lyfta fram att vi ser att
              regeringens skattepolitik också innebär en skillnad i ekonomiska
              förutsättningar för kvinnor och män. Den skillnaden har ökat med
              alliansens politik. Jag vet att SCB för några veckor sedan kom
              med en rapport om antalet miljonärer i det här landet. Antalet
              miljonärer har ökat, men det visade sig att det var ju män som
              var miljonärer. Det var inte kvinnor. Det handlar naturligtvis
              väldigt mycket om löneutvecklingen.
            </seg>
            <seg n="07ceed89">
              Då skulle jag vilja säga att alliansens politik faktiskt har
              spätt på den ekonomiska skillnaden mellan kvinnor och män. Det
              är inte oviktigt att ha det i åminnelse. Allting kan vi inte göra
              från det här huset, men vi behöver inte försämra en redan dålig
              situation för många kvinnor.
            </seg>
            <seg n="9454cabf">
              Också när man pratar om pensionärer vet jag att vi vid något
              tillfälle tog fram ett underlag från utredningstjänsten för att
              se hur regeringens ekonomiska politik och de konkreta aktiva beslut
              som man har fattat i kammaren, både vad gäller skatter och utgiftsområdena,
              har slagit mellan olika generationer. Det visade sig att det faktiskt
              också fanns en omfördelning mellan generationer. De som var de
              riktigt stora förlorarna vid sidan av riktigt unga människor var
              de äldre. Jag har inte utredningsmaterialet med mig nu, men jag
              kan hämta det och visa det för kollegerna i skatteutskottet. Det
              var nästan förvånande. Man trodde inte att det skulle vara så,
              men så var det. Det är någonting att ta till sig för alliansens
              partier.
            </seg>
            <seg n="858ff3e9">
              I betänkandet skriver majoriteten apropå det fjärde steget i
              jobbskatteavdraget att det skulle tjäna som en efterfrågestimulans
              i en lågkonjunktur. Jag skulle vilja säga att om man verkligen
              skulle vilja stimulera i en lågkonjunktur så är det väl låginkomsttagare,
              de som har mist sina jobb och de som går på a-kassa man i så fall
              ska stimulera. Ni har gjort precis tvärtom. Ni har fortsatt med
              ett skattesystem som gynnar i första hand de med högre inkomster,
              medan de med lägre inkomster hela tiden får se sin köpkraft urholkad.
              Jag kan därför inte se det fjärde steget i jobbskatteavdraget
              som en efterfrågestimulans i en lågkonjunktur.
            </seg>
            <seg n="dfe53966">
              Fru talman! Jag vet att vi så småningom kommer att ha en annan
              debatt här i kammaren. Det gäller Riksrevisionens granskning av
              jobbskatteavdraget. I det här betänkandet har ändå majoriteten
              tagit upp det och pekat på vad jobbskatteavdraget har haft för
              betydelse för sysselsättningen i det här landet.
            </seg>
            <seg n="eb91a81c">
              Det som är intressant är att det är så få inkomsttagare som känner
              till jobbskatteavdraget i den undersökning där Riksrevisionen
              lät SCB ställa ett antal frågor. Det är ännu färre om man går
              utanför kretsen som har jobb i dag, det vill säga de som är arbetslösa
              och via jobbskatteavdraget skulle motiveras att ta ett jobb. Bland
              ungdomar är siffrorna riktigt skrämmande. Bara 1516 procent av
              riktigt unga människor känner till jobbskatteavdraget och vad
              det innebär.
            </seg>
            <seg n="c97d235b">
              Vi lär återkomma till detta, men det jag tycker var lite intressant
              att läsa här var att bland dem man frågar säger 2 procent att
              de skulle kunna tänka sig att arbeta mer till följd av jobbskatteavdraget.
              0,6 procent säger att de vill arbeta mindre. Det är klart att
              om man tycker att man med en mindre insats på arbetsmarknaden
              ändå får samma inkomst värderar man ju någonting annat. Det är
              väl också någonting att ta med sig. Så var det med den drivkraften.
            </seg>
            <seg n="0d8ff863">
              Det allra intressantaste är kanske att 97 procent inte tänker
              förändra sitt arbetsutbud. Så var det med det.
            </seg>
            <seg n="b25708a6">
              Fru talman! Tiden går, men jag ska försöka hinna med några punkter
              till i det här betänkandet. Britta Rådström har redan berört kostnadsersättningar
              till ledamöter i Europaparlamentet som inte är föremål för beskattning.
              Jag bara instämmer i det hon sade. Här måste regeringen, precis
              som man sade i höstas, snabba upp processen och komma tillbaka.
              Vi måste ha legitimitet för vårt skattesystem. Vi kan inte ha
              ett skattefrälse, definitivt inte bland politiker. Det går bara
              inte bra. Det funkar inte.
            </seg>
            <seg n="d85546a5">
              Jag skulle vilja ta upp en annan fråga om kostnadsersättningar.
              Det gäller kostnadsersättningar från kommuner till människor som
              i dag jobbar som frivilligarbetare. Jag vill framför allt ställa
              en fråga om det som ni skriver i betänkandet. På s. 31 står det
              att frivilligarbetare bör stödjas av samhället. Så skriver ni
              i majoriteten. Det låter ju bra, men hur, frågar jag, för sedan
              blir det ingenting mer.
            </seg>
            <seg n="deb821a7">
              Vi lägger i alla fall fram ett konkret förslag om att man ska
              se över den här frågan, se över om kostnadsersättningen eventuellt
              skulle kunna göras skattefri eller om man på något annat sätt
              skulle kunna kompensera de frivilligarbetare vi har i dag.
            </seg>
            <seg n="317dd2d9">
              Jag och mitt parti kan instämma i att det var korrekt att höja
              nivån för övriga avdrag från 1 000 till 5 000 kronor. Det låg
              en förenkling i det. Men när man gör en sådan sak ska man ju först
              göra en konsekvensanalys och se vad det får för betydelse och
              kanske rätta till de fel och problem som det kan innebära. Jag
              väntar alltså svar på frågan hur dessa ska stödjas av samhället,
              så som ni skriver i betänkandet.
            </seg>
            <seg n="d0e26e24">
              Sedan var det avdragen för hushållsnära tjänster. Det man kan
              konstatera är att det har florerat en hel del siffror de senaste
              veckorna. Alla svänger sig med siffror på vilka som får avdragen,
              med hur mycket och hur många jobb detta eventuellt skulle kunna
              leda till. Jag gissar att vi kommer att ha en del replikväxlingar
              just i de frågorna.
            </seg>
            <seg n="4fe58228">
              Jag tycker att det är viktigt att slå fast att skattepengar ska
              användas där de gör störst nytta. Det tycker jag är en oerhört
              viktig princip. I det här fallet tror jag att vi i så stor utsträckning
              som möjligt behöver kanalisera skattepengar till exempel till
              jobb inom hemtjänsten, inom skolan och inom vården. Det är det
              absolut viktigaste.
            </seg>
            <seg n="c2cf9fd7">
              SCB har sagt att det år 2008 var ett faktiskt utnyttjat avdrag
              på 440 miljoner kronor. Jag hörde Britta Rådström föredra exakt
              hur detta var fördelat inom olika inkomstgrupper. Det finns ju
              en diskussion om det här, men det är till övervägande delen vid
              höga inkomster som man har utnyttjat det här avdraget.
            </seg>
            <seg n="33becc0b">
              Jag har också tittat lite grann på storheterna, hur mycket det
              är som de yrkar avdrag med. Man menar ju på att många regelmässigt
              skulle använda det här för hjälp med städning och andra hushållsgöromål.
              Men det visar sig att de genomsnittliga avdragen faktiskt ligger
              på ganska låga belopp, kanske 2 0003 000 kronor sett över en tolvmånadersperiod.
              Det indikerar att det snarare är så att man använder avdraget
              vid något enstaka tillfälle, kanske vid flyttstädning eller vid
              något annat tillfälle. Det kan vi också diskutera vidare.
            </seg>
            <seg n="c98247f5">
              Fru talman! Jag ser att tiden går, och jag bara pratar på. Jag
              skulle vilja avsluta med någonting som jag tyckte var lite intressant.
              LO hade frågat vad man helst satsade 1 miljard på. Det var en
              undersökning som jag läste om i går. Där säger 20 procent vården
              och 22 procent säger skolan, för att ta några exempel. 1516 procent
              säger äldreomsorgen. Någon procent säger hushållstjänster. Det
              kanske sätter den här frågan i sitt rätta sammanhang.
            </seg>
          </u>
          <note n="60a58d47">
            Med det, fru talman, yrkar jag bifall till reservation nr 1.
          </note>
          <note type="speaker" n="4002832a">
            Anf. 67 HELENA LEANDER (mp):
          </note>
          <u who="helena_leander_3aadf2" xml:id="i-fc8d87ee0298cf83-0" n="17dfda6e">
            <seg n="066a275d">
              Fru talman! Inkomstskatterna är kanske de skatter som har genomgått
              de största förändringarna den här mandatperioden med borgerligt
              styre. Det är i alla fall där som de absolut största skattesänkningarna
              har skett, framför allt genom de fyra stegen av jobbskatteavdrag.
            </seg>
            <seg n="2f166fc4">
              Miljöpartiet har för den delen också varit med och sänkt inkomstskatter
              tidigare, tillsammans med den tidigare socialdemokratiska regeringen.
              Men vi hade lite annorlunda rättviseambitioner med våra skattesänkningar.
              Den här regeringen har i stället gett de största skattesänkningarna
              till välbeställda män. Är det de välbeställda männen som framför
              allt behöver sänkta skatter för att det ska löna sig för dem att
              arbeta? Jag tror inte det.
            </seg>
            <seg n="553c5726">
              Regeringens skattepolitik har inte bara gett mest till dem som
              redan har utan också minskat likformigheten i skattesystemet.
              Likformighet i skattesystemet låter kanske inte så spännande,
              men det är ganska finurligt att ha ett system där inkomster beskattas
              lika, oavsett ursprung eller mottagare, och där man inte krånglar
              till det för enskilda och företagare genom en massa svåröverskådliga
              särregler. Här tycks tyvärr utvecklingen gå åt fel håll i dag.
            </seg>
            <seg n="3b2e286d">
              Ett exempel är regeringens HUS-avdrag, där den som köper hushållstjänster
              eller ROT-arbeten får en skattereduktion motsvarande halva arbetskostnaden.
              Tillfälliga ROT-avdrag är visserligen ett välbeprövat knep att
              ta till i lågkonjunkturer, eftersom byggarbeten är så konjunkturkänsliga.
              Kan man då genom ROT-avdrag styra byggarbetena i tiden kan man
              få en mycket stor stimulanseffekt. Men ett permanent avdrag reser
              helt andra frågor. Precis som för hushållstjänsterna kan man fråga
              sig varför just de här branscherna, varför just de här tjänsterna
              och inga andra ska få sänkt skatt. Principiellt sett borde folk
              själva få avgöra hur de vill prioritera sin konsumtion, så länge
              inte konsumtionen har skadliga effekter för utomstående.
            </seg>
            <seg n="45f7c876">
              Miljöpartiets linje är därför att avskaffa såväl ROT-avdragen
              som RUT-avdragen så fort konjunkturen tillåter. Till dess föreslår
              vi i ett gemensamt rödgrönt förslag att man reformerar ROT-avdraget
              så att möjligheten att ta del av det inte beror på om man bor
              i villa, bostadsrätt, hyresrätt eller vad man nu bor i. Vi föreslår
              dessutom att ROT-avdraget utformas så att det gynnar energieffektiviseringar
              när man ändå passar på att renovera.
            </seg>
            <seg n="fa6eb359">
              Har man läst tidningarna de senaste dagarna kan man tro att skattereduktionen
              för hushållstjänster är den största politiska frågan i vår tid.
              Jag tycker väl inte riktigt att den förtjänar all denna uppmärksamhet.
              Jag tänker därför ägna resten av mitt anförande åt lite andra
              och mindre heta frågor.
            </seg>
            <seg n="214ef6ef">
              Tidigare talare har redan varit inne på kostnadsersättningar
              för EU-parlamentariker och frivilligarbetare, där vi kan konstatera
              att det råder lite olika villkor. Därför tänker jag nu i stället
              gräva ned mig i förmånsreglerna.
            </seg>
            <seg n="78596087">
              Reglerna för förmånsbeskattning går ut på att skapa likformighet
              i beskattning av lön, oavsett om den tas ut som kontanta pengar
              eller som olika förmåner, till exempel bil eller vad det nu kan
              vara. Just när det gäller förmånsbilarna ser man dock att det
              med nuvarande regler har blivit relativt förmånligt att ta ut
              just en bil jämfört med att ta ut lön. Det har inneburit att förmånsbilarna
              utgör en mycket stor andel av nybilsförsäljningen. Det innebär
              i sin tur att det genom de här reglerna finns en stor potential
              att påverka vad det är för bilar som vi får in på nybilsmarknaden
              och efter ett par år på begagnatmarknaden.
            </seg>
            <seg n="745fc50e">
              I dag beräknas förmånsvärdet utifrån en ganska krånglig formel
              där statslåneräntan, prisbasbeloppet och nybilspriset figurerar.
              Någon garanti för likformighet jämfört med beskattningen av kontant
              lön finns alltså inte. I Storbritannien har man i stället framgångsrikt
              använt ett system där förmånsbeskattningen baseras på nybilspriset
              och en procentsats som i sin tur beror på de koldioxidutsläpp
              som bilen avger och som skärps årligen för att hela tiden hålla
              trycket uppe. Det är inte heller någon garanti för en total likformighet,
              men det har varit en mycket kraftfull styrning mot mer bränslesnåla
              bilar. Ett sådant system skulle vi också kunna införa i Sverige.
            </seg>
            <seg n="50796cc9">
              När vi ändå pillar i förmånsbeskattningen bör vi också passa
              på att se till att den som har förmån av fritt drivmedel möter
              samma bensinpris som den som betalar drivmedlet själv, att förmånen
              fri parkering beskattas lika, oavsett om det är en förmånsbil
              eller en egen bil som står där, och slutligen att den arbetsgivare
              som förser en anställd med en cykel för att denne ska kunna ta
              sig till och från jobbet möter samma förmånsregler som den som
              förser sina anställda med ett gymkort för att trampa på en motionscykel.
            </seg>
            <seg n="77dd4cc2">
              Fru talman! En annan skattepolitik är möjlig. Vi vill ha rättvisa
              och begripliga skatter som ger goda förutsättningar för välfärd,
              företagsamhet och en hållbar utveckling. Därför, fru talman, yrkar
              jag bifall till reservation nr 1.
            </seg>
          </u>
          <note type="speaker" n="4ba9c5e7">
            Anf. 68 JESSICA POLFJÄRD (m):
          </note>
          <u who="jessica_polfjard_22ed4a" xml:id="i-23d3bba911e1105a-0" n="319f18c0">
            <seg n="9f4dee08">
              Fru talman! Jag vill börja med att yrka bifall till förslaget
              i betänkandet och avslag på samtliga motioner.
            </seg>
            <seg n="1ae3558d">
              Jag tänkte börja med att läsa en artikel. Den är relativt kort,
              och jag tänkte därför läsa hela. Artikeln är inte hämtad från
              alliansens hemsida utan från Aftonbladet, men jag tycker att artikeln
              på ett talande vis sammanfattar hela diskussionen om RUT-avdraget.
            </seg>
            <seg n="d75c5cee">
              Artikeln handlar om en kvinna, Ellinor, 30 år. Hon menar att
              debatten är snedvriden:
            </seg>
            <seg n="8758fa90">
              Ellinor Hansson, 30, var arbetslös i ett halvår.
            </seg>
            <seg n="17b7e811">
              Med hjälp av Rut-avdraget har hon nu jobb som städerska.
            </seg>
            <seg n="0b6d3606">
              Det är inte bara överklassen som tar hjälp av oss, säger hon
              till Aftonbladet.
            </seg>
            <seg n="cfa8bd3e">
              När vikariatet inom vården tog slut i augusti blev Ellinor Hansson,
              30, arbetslös.
            </seg>
            <seg n="08f5f9dd">
              Jag satt och räknade varje krona och kände mig värdelös som mamma.
              Jag har sökt hundratals jobb utan att få något, berättar hon för
              Aftonbladet.
            </seg>
            <seg n="3bdc3c87">
              För två veckor sedan anställdes hon av serviceföretaget Kvalitetshem,
              som erbjuder hushållsnära tjänster på Gotland.
            </seg>
            <seg n="e6dde4c1">
              Jag städar mycket trappuppgångar och snart är det säsong för
              fönsterputsning. Jobbet är jätteroligt och jag får göra olika
              saker varje dag.
            </seg>
            <seg n="c9016e07">
              Debatten om Rut-avdraget är snedvriden, menar Ellinor Hansson.
            </seg>
            <seg n="488f13cc">
              Det är inte bara överklassen som använder våra tjänster. Jag
              blir orolig över att avdraget kanske skulle försvinna. Det borde
              kosta mer för staten att folk går arbetslösa.
            </seg>
            <seg n="6a7faa9b">
              Serviceföretaget Kvalitetshem grundades av Roger Albrecht, som
              i dag är vd för företaget. Sedan starten för 17 månader sedan
              har Kvalitetshem anställt en person i månaden.
            </seg>
            <seg n="b6e3e9cb">
              Det hade inte varit möjligt utan Rut-avdraget, säger han.
            </seg>
            <seg n="1e3118d8">
              Skulle det försvinna skulle jag tvingas skära ned på antalet
              anställda.
            </seg>
            <seg n="fcb3d79c">
              Enligt Roger Albrecht är de anställda vid Kvalitetshem oroliga
              över framtiden på grund av diskussionerna om Rut-avdraget.
            </seg>
            <seg n="42550ed3">
              Vi försöker att säkra verksamheten genom att ta fler uppdrag
              från företag, säger han.
            </seg>
            <seg n="fbbf0826">
              Debatten kring Rut-avdraget oroar även nyanställda Ellinor Hansson:
            </seg>
            <seg n="780ea651">
              Det känns tungt nu när jag äntligen har fått jobb. Det skulle
              vara jobbigt att gå tillbaka till ruta ett.
            </seg>
            <seg n="b67a655b">
              Det här är inget påhitt, utan det är ett utdrag från verkligheten.
            </seg>
            <seg n="3c137188">
              Under 2007 och 2008 infördes RUT- och ROT-avdraget, där privatpersoner
              får avdrag på skatten när de har kostnader för reparation och
              ombyggnad av sina privatbostäder eller köper hushållsnära tjänster.
              Avdragen har lett till ett uppsving i branschen när det gäller
              både bygg- och servicesektorn. Fler arbetar, färre jobbar svart,
              fler arbeten har blivit vita och nya företag har skapats. Nu hotas
              dessa jobb. Socialdemokraterna, Vänsterpartiet och i viss mån
              Miljöpartiet vill ta bort avdraget och göra så att tusentals personer
              i Sverige riskerar att förlora arbetet.
            </seg>
            <seg n="8a3407d7">
              Vi är fast beslutna att föra en aktiv politik där det lönar sig
              bättre att arbeta och är enklare att anställa människor. Sverige
              har inte råd att säga nej till nya jobb.
            </seg>
            <seg n="ff03796b">
              Fru talman! Tack vare RUT och ROT har efterfrågan ökat för vit
              arbetskraft. Till exempel gjorde ungefär en kvarts miljon personer
              avdrag för byggarbeten i hemmet förra året, och åtta av tio byggföretag
              uppger att svartjobben har blivit färre sedan reformen infördes.
              Vart fjärde byggföretag uppger att man har ökat sin personalstyrka
              tack vare ROT. Företagarna beräknar att det kan röra sig om ca
              15 000 jobb som antingen har räddats eller skapats i byggbranschen.
              Lägg sedan till de drygt 11 000 arbetstillfällen som har kommit
              till i hemservicebranschen. Det betyder att vi ser en kraftig
              ökning av vita jobb som ger skatteintäkter jämfört med de tidigare
              svarta jobben som inte gav några skatteintäkter alls. De som arbetar
              har rätt till avtalsenlig försäkring, pension och gemenskap i
              form av arbete och arbetskamrater.
            </seg>
            <seg n="86af6dd6">
              Många företagare, inte bara personen som har ett företag på Gotland,
              vittnar om att det kan bli fråga om stora uppsägningar i den mån
              bidraget försvinner. Vad är då ert svar? Vad är oppositionens
              samlade svar till de människor som i dag har arbete men som ni
              kommer att tvinga ut i arbetslöshet om ni tar bort reformen?
            </seg>
            <seg n="c9fc5f52">
              Fru talman! Vad vill Vänstern?
            </seg>
            <seg n="7d21bf38">
              Alliansen har infört RUT och ROT som en permanent åtgärd. Det
              var inte syftet från början att de skulle vara en konjunkturåtgärd.
              Syftet var att göra svarta arbeten vita och att underlätta i vardagen
              för många människor. Det handlar inte om överklassen utan om vanliga
              människor som har svårt att få vardagen att gå ihop. Det kan vara
              småbarnsföräldrar, men också många äldre använder avdraget för
              att få hjälp i hemmet och på så sätt kunna bo kvar i sin egen
              bostad längre.
            </seg>
            <seg n="14abb046">
              Vad är då Vänsterns gemensamma besked till småföretagare som
              har satsat tid och kapital i egna företag i branschen? Ert besked
              är att de är välkomna när det är lågkonjunktur i Sverige, men
              när konjunkturen vänder kan de göra något annat.
            </seg>
            <seg n="d99e6bec">
              Jag vet att Marie Engström har ett genuint och stort engagemang
              för småföretagare. Därför ställer jag frågan till Marie Engström,
              Vänstern: Varför ska företag i den här branschen användas som
              en statlig konjunkturåtgärd? Är det skillnad på företag och företag?
              Varför vill ni behålla ROT-avdraget men avskaffa RUT-avdraget?
              Det här är ni fortfarande svaret skyldiga på. Finns det en skillnad
              här i ett genusperspektiv? Varför värnar ni om ROT men inte om
              RUT?
            </seg>
            <seg n="f458bc83">
              I motion Sk324 föreslår socialdemokraten Håkan Juholt ett konst-ROT,
              som innebär en skattereduktion för konstinköp avdragsgilla tavlor.
              Man skulle gärna vilja fråga Håkan Juholt hur han fördelningspolitiskt
              tänkte svara på den motionen. Hur kan människor i vardagen bli
              hjälpta av ytterligare en tavla? Hur kan Rune, som är äldre och
              behöver hjälp med lite fönsterputs och städning, bli gladare av
              att ha en ny tavla hemma? Hur kan det hjälpa småbarnsfamiljen
              att få vardagen att gå ihop genom att få en skattereduktion på
              tavelinköp? Det här är en grov felprioritering av skattemedel.
              Det skulle vara roligt att få höra svaret av Håkan Juholt.
            </seg>
            <seg n="647555e7">
              Enligt Almegas beräkningar finns i dag 7 586 helårsanställda.
              Cirka 11 000 personer antas vara sysselsatta i servicebranschen.
              Enligt Konjunkturinstitutet är det här en ökning med 7 100 personer.
              Det är alltså 7 100 personer som har fått arbete i branschen.
            </seg>
            <seg n="7552d8e4">
              Ni menar att det här är kostsamt för staten. Vi menar att det
              här är kostnadsneutralt. Staten har fått intäkter i form av skatter,
              sociala avgifter och moms. Därtill kommer också momsintäkter eftersom
              det finns ett ökat konsumtionsutrymme när människor får arbete.
              Det här bidrar också till att staten får minskade kostnader för
              utbetalningar från socialförsäkringar. Med RUT är det även möjligt
              att i större utsträckning konsumera tjänster och inte bara varor.
            </seg>
            <seg n="3433d617">
              Vi anser att detta har varit en succé. De siffror ni använder
              er av är gamla siffror. Vi har inte sett de senaste avdragen.
            </seg>
            <seg n="c512ef76">
              Arbete är nyckeln till integration och gemenskap. Arbete är också
              en plusfaktor när vi tittar på RUT-avdraget. Många människor som
              tidigare har stått långt från arbetsmarknaden har kommit in i
              arbete. Detta är nyckeln till integration, arbete och gemenskap.
              Här ser vi många framgångsexempel på hur människor som tidigare
              har haft svårt att försörja sig och få en egen inkomst faktiskt
              kommer ut i arbete och har möjlighet att göra sina egna val utifrån
              att de har en egen lön.
            </seg>
            <seg n="1467355f">
              Vi har också prioriterat jobbskatteavdraget. Det har vi gjort
              av flera olika skäl, och det har vi diskuterat många gånger tidigare.
              Men det är inte en reform för att göra mindre för någon annan,
              utan det handlar om att få intäkter för att över huvud taget kunna
              finanserna pensioner. Hur skulle vi annars kunna få skjuts i pensionssystemet,
              om vi inte har några intäkter och tillväxt? Det här var jobbskapande.
              Enligt Riksrevisionen, som Marie Engström tidigare exemplifierade
              med, har det gett fler arbeten och fler arbetade timmar.
            </seg>
          </u>
          <note type="speaker" n="9b65b3ca">
            Anf. 69 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-1" n="296a95ee">
            <seg n="c52487d0">
              Fru talman! Vi fick ett utdrag ur verkligheten från Jessica Polfjärd.
              Jag noterade att den kvinna som nu fått jobb som städerska tidigare
              hade jobbat inom vården men blivit arbetslös. Det är väl den verkligheten
              som vi har försökt beskriva. Det som har hänt de senaste åren
              är att många har gått miste om sina jobb, att man har tvingats
              till uppsägningar och så vidare, inte minst i mitt hemlän, i det
              landsting som jag tillhör.
            </seg>
            <seg n="796768e5">
              En annan fråga som jag fick och som jag ska försöka svara på
              gällde ROT-arbeten. Bara för att man tycker att det är viktigt
              att det finns många små företag och att de växer behöver man inte
              tycka att skatter ska sänkas kontinuerligt i vissa branscher.
              Meningen med det ROT-avdrag som vi från oppositionen har lagt
              förslag om är att i en konjunktur med väldigt många arbetslösa
              inom byggbranschen tidigarelägga en hel rad arbeten och investeringar.
              Det är det som är syftet. Därför har vi föreslagit ett utvidgat
              ROT-avdrag. Det handlar inte bara om villor utan också om flerfamiljshus.
              Det finns en miljöprofil i vårt förslag, och vi vill att det ska
              vara utvidgat till att gälla offentliga lokaler. Det här är en
              oerhört viktig konjunkturpolitisk åtgärd.
            </seg>
            <seg n="e4014b2a">
              Nu ska jag ställa en fråga till Jessica Polfjärd, som inte tyckte
              om avdragsgilla tavlor: Tycker Jessica om avdragsgilla hundpromenader?
            </seg>
            <seg n="099fb44c">
              Jag skulle vilja ha en kommentar till det jag sade om att klyftan
              mellan generationer har ökat med alliansens politik. Vad tycker
              Jessica Polfjärd om det?
            </seg>
          </u>
          <note type="speaker" n="94965601">
            Anf. 70 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-23d3bba911e1105a-1" n="319f18c0">
            <seg n="8f98d405">
              Fru talman! Först vill jag berätta att Ellinor Hansson på Gotland
              hade ett vikariat inom vården, vilket innebär att det säkerligen
              är en person som hon har vikarierat för som har kommit tillbaka
              till sin ordinarie anställning. Att det skulle vara antingen-eller
              känns ganska långsökt. Regeringen har också gjort stora satsningar
              på den kommunala sektorn för att bibehålla välfärdens kärna.
            </seg>
            <seg n="42b2e2fe">
              Små företag: Jag vet inte vad svaret från Vänstern är. Hur ville
              ni få bukt med svartarbetet? Vad var ert förslag för att de människor
              som arbetade i en svart sektor utan tydlig anställning skulle
              kunna komma ut i den ordinarie verksamheten och få vita arbeten?
              Det är det som är så viktigt för alla oss andra att få anställningstrygghet.
            </seg>
            <seg n="4b898f21">
              Avdragsgilla hundpromenader: Ja, jag kan tycka att det är en
              god idé. Jag vet att Miljöpartiet och Vänstern många gånger har
              motionerat i olika sammanhang om vikten av att få behålla sitt
              husdjur. Vikten av att på ålderdomen få kontakt med husdjur och
              husdjur på äldreboenden har också flitigt debatterats. Om det
              finns äldre människor som mår bättre av att ha sina hundar är
              det väl en god tanke.
            </seg>
            <seg n="d333042e">
              Klyftorna ökar, säger Marie Engström. Det är någonting som ni
              hävdar hela tiden. Men de stora skattesänkningarna har faktiskt
              skett för låg- och medelinkomsttagarna. Låg- och medelinkomsttagare
              har fått behålla mer av sin lön.
            </seg>
          </u>
          <note type="speaker" n="fd9beff3">
            Anf. 71 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-2" n="296a95ee">
            <seg n="987c1d05">
              Fru talman! Klyftan mellan generationer har ökat med alliansens
              politik. Människor i medelåldern, i arbetsaktiv ålder, har fått
              bättre ekonomiskt utfall med alliansens politik än vad ungdomar
              och pensionärer har fått. De som har fått det sämst är kanske
              de som är allra äldst.
            </seg>
            <seg n="0a4cf130">
              Jag ska ge det underlag som jag har till Jessica Polfjärd. Jag
              tycker att varje regering som har en politik som innebär ökade
              klyftor mellan generationer måste sätta sig ned och fundera på
              vad detta beror på och vilken målsättning man har med politiken.
            </seg>
            <seg n="f289c418">
              Jag vet att ni säger här i kammaren att ni vill ha fler i arbete,
              och det har jag respekt för. Vi säger också att vi vill ha fler
              i arbete, men vi vill lösa det på ett annat sätt än vad ni vill
              göra. När det får den här typen av konsekvenser tycker jag att
              det ska ringa en hel del varningsklockor hos er. Jag hoppas i
              varje fall att det gör det, så att vi får upp den här diskussionen
              på bordet. Det är oerhört viktigt.
            </seg>
            <seg n="8f7a2517">
              Det var en annan sak jag inte hann kommentera. Ni säger att satsningen
              på hushållsnära tjänster är kostnadsneutral. Jag har också läst
              den RUT-rapporten det var den som Maud Olofsson hänvisade till
              i någon tv-intervju. Det är väl klart att om vi får människor
              i arbete minskar kostnaderna för a-kassa och blir det mer skatteintäkter
              och mer momsintäkter till staten. Så blir det även om våra insatser
              för fler jobb blir verklighet. Det är bara det att när vi gör
              våra budgetar får vi aldrig räkna med så kallade dynamiska effekter,
              som detta är. Det är ett sätt att förhålla sig budgettekniskt
              till de olika förslagen och en annan sak när man i efterhand ser
              vad det kunde ha lett till. Det är en skillnad som man måste hålla
              reda på, i stället för att bara slänga sig med att det inte kostar
              någonting.
            </seg>
          </u>
          <note type="speaker" n="d3860dfb">
            Anf. 72 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-23d3bba911e1105a-2" n="319f18c0">
            <seg n="0e45bf68">
              Fru talman! Oppositionens gemensamma svar om rättvis skattepolitik
              är att alla har samma höga skatt. Man säger att vi har straffbeskattat
              pensionärerna, vilket inte är sant. Ni vet lika väl som vi att
              det hade sett likadant ut på pensionssidan om ni hade suttit vid
              makten, det vill säga att den överenskommelse som är gjord innebär
              att bromsen har slagit till. Däremot har vi med allianspolitiken
              dämpat effekterna och fallet i pensionerna.
            </seg>
            <seg n="e93feb33">
              Jag tror att man måste göra saker i rätt ordning. Vi var tvungna
              att ta ansvar för Sveriges ekonomi. Vi var tvungna att se till
              att fler människor kom ut i arbete för att över huvud taget kunna
              finansiera det pensionssystem som vi har.
            </seg>
            <seg n="5937642a">
              Pensionärerna har fått sänkt skatt i två steg, och vi har lyckats
              dämpa fallet så att det inte blir så stort för den största delen
              av pensionärerna.
            </seg>
            <seg n="9395ac1c">
              Jag vet inte vem som blir gynnad av att alla har samma skatt.
              Ni fortsätter att hävda att man ska ha samma beskattning, och
              det innebär att de som arbetar ska få höjd skatt.
            </seg>
            <seg n="65e270a7">
              Jag kunde inte låta bli att dra ut några exempel, och slumpvalsgeneratorn
              fick även med Karlstad. Det visar sig att en person som bor i
              Karlstad med en inkomst på 20 000 kronor, har a-kassa och är medlem
              i Svenska kyrkan får med er politik höjd skatt med 1 334 kronor
              i månaden. Vill Vänstern, Miljöpartiet och Socialdemokraterna
              ta bort det från den enskilda personen för att ge det till politiken?
              Jag förstår inte hur du kan fortsätta att säga att vi har ökat
              klyftorna när människor med en inkomst på 20 000 får så mycket
              mer tillbaka.
            </seg>
            <seg n="487a1b5e">
              Jag har även dragit ut fler exempel, och jag kan ta dem sedan.
            </seg>
          </u>
          <note type="speaker" n="b342f05f">
            Anf. 73 BRITTA RÅDSTRÖM (s) replik:
          </note>
          <u who="britta_radstrom_1301be" xml:id="i-34e4b7b58ca16716-1" n="702650f9">
            <seg n="b27de8be">
              Fru talman! Jag vet inte om jag ska skratta eller gråta när jag
              hör Jessica Polfjärd. Jag funderar också på vilken verklighet
              hon lever i.
            </seg>
            <seg n="b9d594ec">
              Det som alltid händer med er politik är att de reformer ni genomför
              tjänar överklassen. Det är alltid de som tjänar mest på dem. Om
              du räknar på vad a-kassans och fackföreningsavgiftens höjning
              har fått för betydelse för människor och vad de får betala mer
              blir det möjligtvis en skattesänkning på 6070 kronor i månaden
              för vanligt folk jag vet inte exakt hur mycket. Men det har blivit
              en väsentlig försämring för de allra flesta i låg- och medelinkomstklasserna
              och betydligt bättre för dem som tjänar väldigt mycket.
            </seg>
            <seg n="ef88c9ab">
              Jag har några kommentarer. Först ska jag säga att det är ni som
              sitter i regeringsställning och är svaret skyldiga. Vi utmanar
              er. Det är ni som ska svara på frågorna om varför det har blivit
              så här och hur det ser ut.
            </seg>
            <seg n="a6fe3fe5">
              Sverige är bland 18 jämförbara länder det enda land där pensionärerna
              betalar mer i skatt än löntagarna. Varför är det så? En pensionär
              som får 14 000 i månaden i pension betalar 700 kronor mer i månaden
              än en löntagare med jämförbar inkomst. Det är mycket pengar.
            </seg>
            <seg n="2c37926b">
              Varför inte låta de 25 000 människor som har blivit friställda
              från kommuner och landsting fortsätta i sina jobb i stället för
              att konstruera jobb som stöttas med skattesubventioner att städa
              i hemmen hos rika män som redan tjänar så mycket att de har råd
              att köpa de här tjänsterna?
            </seg>
          </u>
          <note type="speaker" n="52b2af86">
            Anf. 74 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-23d3bba911e1105a-3" n="319f18c0">
            <seg n="c544a065">
              Fru talman! Jag fick en fråga, kanske retorisk, om vilken verklighet
              jag befinner mig i. Jag befinner mig i den verklighet som jag
              beskrev tidigare, där Ellinor Hansson har fått arbete. Hon vittnar
              om att det inte handlar om rika män utan om ganska vanliga människor
              med vanliga löner och vanliga arbeten som får hjälp i hemmen medan
              Ellinor Hansson också får ett arbete.
            </seg>
            <seg n="a708fc30">
              Av en händelse tittade jag också på detta med jobbskatteavdraget
              och vilken sänkning man får i Skellefteå. Den innebär 1 268 kronor
              i månaden med fjärde steget i jobbskatteavdraget. Det är verkligheten,
              Britta Rådström. Människor med relativt låg inkomst får så här
              mycket mer i plånboken efter att de har betalat skatt. Det här
              gör skillnad.
            </seg>
            <seg n="6400116b">
              Varför händer alltid det här med er politik? frågar Britta Rådström.
              Tyvärr händer ju alliansens politik alltför sällan. Vi kan önska
              att den får fortgå även under nästa mandatperiod, för det som
              annars kommer att hända är att människor får betala mer i skatt.
              Man kommer att få betala tretton månadslöner i skatt i stället
              för elva. Det är precis det som inte får hända, för det kommer
              att begränsa konsumtionsutrymmet och tiden på arbetsmarknaden.
            </seg>
            <seg n="ed0f4482">
              Dessutom har vi sänkt a-kasseavgiften med 50 kronor.
            </seg>
            <seg n="7a2eb8c6">
              Vi utmanar er, säger Britta Rådström och menar att det är vi
              som ska svara på frågorna. Ja, det gör vi gärna, men det betyder
              väl inte att ni i oppositionen inte ska berätta vad ni tänker
              göra? Ni måste också berätta för väljarna vad ni vill göra, på
              vilket sätt ni vill att Sverige ska styras och hur den skattepolitik
              ni ska utforma ska se ut. Det är väl rättvist?
            </seg>
          </u>
          <note type="speaker" n="dfe2b81b">
            Anf. 75 BRITTA RÅDSTRÖM (s) replik:
          </note>
          <u who="britta_radstrom_1301be" xml:id="i-34e4b7b58ca16716-2" n="702650f9">
            <seg n="7fe8dcb5">
              Fru talman! Detta gör vi hela tiden, Jessica Polfjärd. Vi talar
              om vad vi tycker och vad vi vill göra med vår politik.
            </seg>
            <seg n="27d72b27">
              Jag fick inget svar på detta med pensionärerna. Av 18 jämförda
              länder är Sverige det enda land där man betalar mer i skatt som
              pensionär än som löntagare.
            </seg>
            <seg n="643684f2">
              Sedan kan jag tala om att jag träffar väldigt mycket människor
              när jag är hemma i Skellefteå, både på affären, på biblioteket
              och på gator och torg. De flesta vet vem jag är eftersom jag sitter
              i riksdagen. Det är inte en så stor stad. De säger att de är villiga
              att betala mer skatt för att garantera äldreomsorgen, vården över
              huvud taget och skolan. De är villiga att betala mer skatt. Därför
              funderar jag över vilken verklighet ni lever i.
            </seg>
            <seg n="4b32168d">
              Jag tycker att det är orättvist att min mamma, som är 93 år,
              ska betala städning för rika män via sin skattsedel. Hela den
              politik som regeringen har arbetat med är i alla led orättvis
              ur jämställdhetssynpunkt. Kvinnor tjänar mindre och betalar mindre
              i skatt. Det är män som äger husen och får lägre fastighetsskatt.
              Det är också de välbeställda männen som använder hushållsnära
              tjänster.
            </seg>
            <seg n="1f905ffe">
              Jag vill fortfarande veta varför pensionärerna får betala mer
              skatt än löntagare för samma inkomst.
            </seg>
          </u>
          <note type="speaker" n="6a78650e">
            Anf. 76 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-23d3bba911e1105a-4" n="319f18c0">
            <seg n="344c4ceb">
              Fru talman! Britta Rådström jämför med andra länder när det gäller
              pensionärerna. Då tycker jag att man också ska ta med andra länders
              förvärvsavdrag i jämförelsen. Det är många länder som har det.
              Vi har egentligen gjort en anpassning i detta avseende från Sveriges
              sida.
            </seg>
            <seg n="9751a8d6">
              Jag träffar också pensionärer. Det som man kan notera och som
              är intressant är att PRO och andra pensionärsorganisationer nu,
              för första gången såvitt jag känner till, diskuterar vikten av
              sänkt skatt. Tidigare har man talat om höjda pensioner. Nu talar
              man om sänkt skatt. Här ser man en tydlig koppling: Man får mer
              kvar i plånboken med lägre skatt än med högre.
            </seg>
            <seg n="106a5674">
              Britta Rådström säger att man är villig att betala mer skatt
              för att bibehålla välfärden. Jag tror att det är ett felaktigt
              tänk. Det vi har visat med alliansens politik är att man faktiskt
              kan sänka skatterna med bibehållen välfärd. Detta är inte två
              saker som står mot varandra.
            </seg>
            <seg n="a9a220d2">
              Britta Rådström säger att hennes mamma är 93 år och subventionerar
              rika män. Det är faktiskt många äldre som använder RUT-avdraget,
              för man slipper gå till kommunen och bli biståndsbedömd. Man kan
              teckna ett eget avtal med en egen utförare och på så sätt få hjälp
              i hemmet. Man behöver inte gå till kommunen för att få den hjälp
              man anser sig behöva. Jag tycker att ni ska studera statistiken
              ytterligare om ni fortsätter hävda att rika välbetalda män använder
              RUT-avdraget. Titta en gång till!
            </seg>
          </u>
          <note type="speaker" n="ca96d8c1">
            Anf. 77 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-1" n="17dfda6e">
            <seg n="a3ea52a9">
              Fru talman! Jag gläds åt de människor som har fått jobb på grund
              av RUT-avdraget. Hur många de är råder det lite delade meningar
              om beroende på vem man frågar och vilka intressen de företräder.
              Det finns siffror på allt mellan ett hundratal och tiotusentals
              jobb.
            </seg>
            <seg n="9bad632b">
              Den intressanta frågan är dock snarare: Varför just dessa jobb?
              Det är ju inte särskilt förvånande att sysselsättningen i en bransch
              ökar om man pumpar in skattesubventioner. Om det inte hade varit
              på det sättet hade det varit konstigt. Men varför har man valt
              just hushållstjänster?
            </seg>
            <seg n="d81ece90">
              Jag tänker mig att man från samhällets sida ska vara lite försiktig
              med att pumpa in pengar i olika saker. Man kan ha goda skäl för
              stödet, oavsett om det är en skattesubvention, ett investeringsstöd
              eller vad det nu är, om man ser att det ger positiva samhällseffekter
              utöver nyttan för enskilda individer. Då kanske det är en bra
              idé. Ta till exempel investeringar i klimatsmart infrastruktur
              och energieffektiviseringar. De inte bara ger jobb och nytta för
              dem som åker tåg eller betalar elräkningar för sitt hus, utan
              de ger också en klimatnytta till samhället.
            </seg>
            <seg n="697a8b17">
              Däremot ska man vara lite försiktig när vi som politiker säger
              att vi tror att människor vill ha hushållstjänster och att de
              därför ska få en skattesubvention om de köper just det. Jag tror
              att människor själva är bäst på att bedöma vad de vill ha hjälp
              med i sitt liv. För en del kanske det är hushållstjänster. Andra
              kanske vill ha hjälp med att laga cykeln. En tredje kanske vill
              ha hjälp med något annat, och en fjärde kanske inte vill ha hjälp
              över huvud taget utan vill köpa en stor, anskrämlig platt-tv.
              Jag tror att individen är den som är bäst skickad att avgöra detta
              själv. Vad hände med den liberala känsla som fanns hos Moderaterna?
              Är politiker bättre på att bedöma vad människor behöver?
            </seg>
          </u>
          <note type="speaker" n="e60c88b5">
            Anf. 78 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-23d3bba911e1105a-5" n="319f18c0">
            <seg n="f9cb8d96">
              Fru talman! Nej, naturligtvis är inte politiker de som är bäst
              på att bedöma vad människor vill göra. Men nu kan det finnas en
              efterfrågan på tjänster och inte bara på varor, så då kan man
              välja bort platt-tv:n och köpa tjänster för det konsumtionsutrymme
              man har.
            </seg>
            <seg n="a6e69d56">
              Varför valde vi då just den här branschen, och varför har vi
              fokuserat på RUT-avdraget? Jag tror att vi har sagt det förut,
              men jag säger det gärna igen. Det fanns ju en stor sektor på detta
              område. Man kan diskutera vad som är nya jobb och vilka jobb som
              redan fanns. Men vi såg att det var många människor som använde
              sig av svart arbetskraft.
            </seg>
            <seg n="b08a9dd6">
              Jag håller med dig om att det figurerar många siffror. Men om
              man tittar på Almegas beräkningar handlar det om 11 000 arbetstillfällen.
              Alla är inte heltid. En del är deltid. Det är faktiskt så många
              som har fått arbete i den här branschen.
            </seg>
            <seg n="3621314d">
              När det gäller var man väljer att pumpa in pengar i skattesystemet
              eller inte och vad man väljer att subventionera hävdar vi fortfarande
              att det vi gjorde var det som innebar mest jobbfrämjande åtgärder.
              Det handlade om att förhindra att arbetslösheten bet sig fast
              på en hög nivå och om att se till att människor fortfarande fanns
              kvar i arbete. När konjunkturen vänder finns det då människor
              på arbetsmarknaden.
            </seg>
            <seg n="73dcb6e3">
              Det här är jobbskapande politik, utifrån att människor har kommit
              i arbete. Sedan är det en positiv effekt att människor kan få
              arbete utfört i hemmet, eftersom de kanske inte kan eller orkar
              eller mäktar med.
            </seg>
          </u>
          <note type="speaker" n="7d445a8b">
            Anf. 79 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-2" n="17dfda6e">
            <seg n="b32d7bb3">
              Fru talman! Skattefusk ska förstås bekämpas. Vi rödgröna har
              ett tiopunktsprogram mot skattefusk. Men att däremot ta bort skatten
              på allting som det fuskas med håller ju inte, om man liksom drar
              ut det i hela dess förlängning, av lätt insedda skäl.
            </seg>
            <seg n="862c9653">
              Från Miljöpartiets sida menar vi att vi nu behöver stora satsningar
              från statens sida på grund av det konjunkturläge vi har. Men vi
              menar att vi kanske bör satsa på lite mer långsiktiga arbeten.
              Det är inte så att hushållstjänster inte kommer att finnas i framtiden,
              men jag menar att om vi ska gå in med stora satsningar från statens
              sida bör det vara på sådant som verkligen ger nytta för samhället
              i stort. Det kan vara till exempel klimatsmart infrastruktur och
              energieffektiviseringar. Däremot bör människor själva få välja
              hur de vill prioritera sitt konsumtionsutrymme.
            </seg>
            <seg n="322cf7a1">
              Man kan så klart fundera på tajmningen. Jag tänker mig att med
              en grön politik kanske en del av de människor som nu jobbar i
              städbranschen kan fortsätta med det. En del kanske kommer att
              jobba i andra branscher i stället. Men för att göra den övergången
              så smidig som möjlig kan det kanske vara bra att avvakta med utfasningen
              av RUT och ROT lite, med hänsyn till konjunkturen.
            </seg>
            <seg n="d9c6a954">
              Men jag tycker att den grundläggande inställningen, att vi inte
              ensidigt ska peka ut en specifik bransch när det gäller skattesubventioner,
              borde vara någonting som tilltalar en liberal och moderat.
            </seg>
          </u>
          <note type="speaker" n="342d99fa">
            Anf. 80 JESSICA POLFJÄRD (m) replik:
          </note>
          <u who="jessica_polfjard_22ed4a" xml:id="i-23d3bba911e1105a-6" n="319f18c0">
            <seg n="9cc18f96">
              Fru talman! Jag kan inte låta bli att förundras över argumentationen.
              Helena Leander riktar sig nämligen mot RUT-avdraget. Men anledningen
              till ROT-avdraget var ju densamma. Det fanns alltså en bransch
              där det förekom mycket svartarbete. Vi genomförde det här avdraget.
              Många vittnar om att de har orderböckerna fulltecknade därför
              att de får in så mycket arbete att de inte riktigt kan hantera
              det.
            </seg>
            <seg n="161b830e">
              Vi såg också att det här fick en positiv effekt från tidigare
              lågkonjunktur, det vill säga att byggbranschen inte stupade, som
              den har gjort tidigare, utan att man kunde bibehålla sysselsättningen
              i den här branschen.
            </seg>
            <seg n="44a3dcda">
              Men det är ingen som ifrågasätter detta, och jag tycker faktiskt
              att det här är lite dubbelbottnat från er sida. För, som sagt,
              skälen och anledningarna till att vi gick in med HUS-avdraget
              är ju desamma.
            </seg>
            <seg n="f41a1846">
              Sedan kommer jag inte ihåg vad du frågade mer.
            </seg>
          </u>
          <note type="speaker" n="b25a159f">
            Anf. 81 KARIN NILSSON (c):
          </note>
          <u who="unknown" xml:id="i-5c7bc511e89803d8-2" n="581d6704">
            <seg n="cd1ad6df">
              Fru talman! I skatteutskottets betänkande om allmänna motioner
              om inkomstskatter behandlas 230 motioner. En hel del av dessa
              har dessutom flera yrkanden, så det finns onekligen en hel del
              frågor att debattera inom skatteområdet. Men jag väljer att använda
              min tid här i talarstolen till att tala om ROT- och RUT-avdraget,
              jobbskatteavdraget och hur de här reformerna får effekt på pensionsutvecklingen
              och beskattningen av pensioner.
            </seg>
            <seg n="ad3a6381">
              De båda HUS-avdragen, ROT och RUT, har haft stor betydelse för
              utförarna, för kunderna och för staten. Utförarna av tjänsterna
              har fått jobb. De svarta jobben har blivit vita, och därmed har
              de fått pensionsgrundande och sjukpenninggrundande löner.
            </seg>
            <seg n="bae4ed62">
              Vad gäller kunderna har de getts ekonomiska förutsättningar att
              köpa tjänster för att underlätta sin livssituation, och då handlar
              det om både barnfamiljer och pensionärer.
            </seg>
            <seg n="56c90aa2">
              Staten har fått in mer skattekronor genom de här arbetstillfällena
              än vad subventioneringen till hushållen har kostat statskassan.
            </seg>
            <seg n="d1651e5d">
              Rapporten ROT och RUT ger jobb , som arbetsgivarorganisationen
              Företagarna redovisar, visar att nio av tio av dem som anställts
              inom hemtjänstföretagen kom från arbetslöshet innan de fick jobb
              i denna framväxande bransch.
            </seg>
            <seg n="2be21dab">
              Konjunkturinstitutet har gjort beräkningar de gjorde det redan
              innan RUT-avdraget infördes och konstaterat att statskassan skulle
              gå med plus med ett sådant här avdrag. Det skulle därmed bli pengar
              över till andra verksamheter genom att fler kommer i arbete och
              betalar skatt. Det har blivit så. Deras beräkningar har slagit
              in. Det har definitivt inte kostat samhället de pengar som Britta
              Rådström påstår. Inte heller Britta Rådströms mor har behövt betala
              notan för de här tjänsterna.
            </seg>
            <seg n="b8b60ec7">
              Avdragen för hushållsnära tjänster och renoveringar och ombyggnader
              är en succé i dag. Över 100 000 personer har köpt hushållsarbete,
              och nästan 300 000 personer har köpt ROT-arbete, och det är bara
              under det senare halvåret 2009, då fakturamodellen har varit verksam.
            </seg>
            <seg n="2bb9b348">
              Statistik från Almega och SCB visar att flertalet som köper tjänsterna
              är normalinkomsttagare. Det finns köpare av tjänster i alla inkomstgrupper,
              även om en del hävdar någonting annat. En fjärdedel av tjänsterna
              är köpta inom gruppen låginkomsttagare. Ungefär hälften av tjänsterna
              är köpta av medelinkomsttagarna. Och den sista fjärdedelen är
              köpt av höginkomsttagare.
            </seg>
            <seg n="f9661d92">
              Det har skapats många tusen jobb. Jag är som centerpartist stolt
              över mitt parti som drev den här frågan hårt i valrörelsen 2006.
              Centerpartiet vill fortsätta att driva den här frågan och utveckla
              hushållsnära tjänster till att även omfatta IT-tjänster. Vi tror
              att det finns behov hos hushållen av mer uppgifter. Där kan svarta
              jobb bli vita, som genererar pengar tillbaka till staten, som
              genererar tillbaka mer än vad de kostar.
            </seg>
            <seg n="4836e427">
              Varför vill vänsterkartellen avveckla dessa jobb och rycka undan
              mattan för dem som nu äntligen har fått riktiga och seriösa jobb
              att gå till? Det finns dessutom nystartade företag inom både RUT
              och ROT. Jag undrar om beskedet från er i vänsterkartellen till
              dessa nystartade småföretag är: Ni som utför hushållsnära tjänster
              kan lägga ned företaget ifall Vänstern vinner makten efter valet.
              Och ni som utför reparationer och ombyggnadsarbeten kan på nåder
              få hålla på ett litet tag till ifall era arbetstillfällen passar
              in i Vänsterpartiets bedömning av konjunkturläget. Fast på sikt
              kan ni också försvinna.
            </seg>
            <seg n="aa8baa6f">
              Dessutom är det intressant att läsa Mona Sahlins bok, Med mina
              ord , som hon skrev 1996, där hon på ett tänkvärt sätt argumenterar
              för just hushållsnära tjänster, det vi i dag kallar ROT-avdrag.
              Varför var vänsterkartellens ledare så ivrig påhejare av hushållsnära
              tjänster på 90-talet, och varför är hon så vilseförd i dag? Varför
              är det så många ledande socialdemokrater som i praktiken använder
              sig av skatteavdraget när de i teorin är emot det?
            </seg>
            <seg n="771913d9">
              Fru talman! Sedan har vi jobbskatteavdraget som också, bekräftat,
              leder till fler arbetade timmar. De arbetstimmarna ska enligt
              vänsterkartellen också tas bort, trots att vi i skatteutskottet
              har fått en färsk rapport från Riksrevisionen som påvisar att
              jobbskatteavdraget har en potential att öka arbetsutbudet.
            </seg>
            <seg n="1459b474">
              Enligt Riksrevisionens simulerade beräkningar förväntas antalet
              arbetade timmar öka med ungefär 2,6 procent till följd av jobbskattereformens
              fyra steg. De skriver i sin rapport att på sikt kan åtgärden förväntas
              få runt 88 000 personer att gå från heltidsfrånvaro till åtminstone
              deltidsfrånvaro på arbetsmarknaden.
            </seg>
            <seg n="c8091ac5">
              Reformen har också förutsättningar att vara särskilt effektiv
              för att öka arbetsutbudet för grupper med svag ställning på arbetsmarknaden,
              skriver de i rapporten. Men för att reformen ska få maximalt genomslag
              är det viktigt att de individer som förväntas förändra sitt beteende
              förstår hur reformen är tänkt att fungera.
            </seg>
            <seg n="fbac4fc9">
              Den rekommendation om information som Riksrevisionen förordar
              vill vänsterkartellen också sätta stoppa för. Man vill alltså
              hindra tillkomsten av en information om en reform som redan är
              verksam. Det är en information som kan leda till fler jobb och
              därmed större skatteintäkter och mindre bidragsberoende. Vad är
              oppositionen egentligen ute efter? Vad är det som är bra med högre
              skatter, större arbetslöshet och fler i bidragsberoende?
            </seg>
            <seg n="ef559485">
              Fru talman! Jag lär väl inte få svar på dessa frågor, men det
              kan ju hända eftersom några har begärt replik.
            </seg>
            <seg n="f55a49ef">
              Till sist vill jag ägna några minuter åt beskattningen av pensionerna.
              Skattesänkningar inom RUT och ROT och jobbskatteavdraget har till
              syfte att skapa fler beskattningsbara arbetstimmar och därmed
              fler skattekronor till välfärdssystemet. Fler skattekronor och
              fler i arbete ger grund för stabilare och högre pensioner.
            </seg>
            <seg n="cfba1a2c">
              Vi får inte blunda för att Sverige under mandatperioden har drabbats
              av en mycket kännbar och världsomfattande lågkonjunktur och att
              detta ställt andra grupper av människor utanför arbete. Det gäller
              arbeten i huvudsak inom tillverkningsindustrin som till stor del
              kan förväntas komma tillbaka då konjunkturen vänder uppåt igen
              och exportmarknaden sätter fart.
            </seg>
            <seg n="5ca8d3cc">
              Oppositionen tar alla tillfällen i akt att peka på arbetslösheten
              i landet. När det gäller debatten om antalet sysselsatta och antalet
              arbetslösa är vi som företräder regeringspartierna självklart
              inte överens med oppositionen om hur man räknar och vilken källa
              man ska använda vid beräkning. Vi kan säkert hålla på med sifferexercis
              i all oändlighet, så därför undviker jag att nämna siffror i debatten.
              Jag konstaterar ändå att utan de reformer för att öka arbetsutbudet
              som alliansregeringen har genomfört skulle arbetslösheten i dag
              ha varit ännu mycket större.
            </seg>
            <seg n="e9919218">
              Prognosen visar att vi fortfarande kan vänta oss en hög arbetslöshet
              på grund av konjunkturläget men att siffrorna börjar ta fart i
              rätt riktning. Den höga arbetslösheten var orsaken till att jobbskattereformen
              prioriterades i ett första läge. Med bättre fart på ekonomin,
              fler i arbete och färre i bidragsberoende bör skattetrycket kunna
              sänkas över hela linjen samtidigt som välfärden och valfriheten
              utvecklas. Pensionärerna har fått en första och en andra skattesänkning,
              och regeringspartierna är inte främmande för ytterligare steg
              i den riktningen framöver.
            </seg>
          </u>
          <note n="5483f483">
            Fru talman! Med dessa ord yrkar jag avslag på motionerna och
            bifall till utskottets förslag i betänkandet.
          </note>
          <note type="speaker" n="5b67d383">
            Anf. 82 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-3" n="296a95ee">
            <seg n="d83fd2b9">
              Fru talman! Jag begärde ordet när Karin Nilsson sade att det
              framför allt är de med normala inkomster som köper hushållsnära
              tjänster. Jag har försökt titta lite grann på statistiken. SCB
              levererade statistiken först. Man konstaterade att det framför
              allt är de som tjänar mer än 500 000 om året som köper dessa tjänster.
            </seg>
            <seg n="96c0a19b">
              Bland de totalt 92 000 som köpte hushållsnära tjänster under
              2008, som är den statistik som finns, hörde 27 000 av dem till
              gruppen med en årsinkomst över 500 000. Det blir ca 30 procent
              av de 92 000. Drygt 40 000 i mellaninkomstgruppen köpte tjänster,
              och det motsvarar ca 47 procent.
            </seg>
            <seg n="5af8bbf7">
              Men beaktar man att det i gruppen som tjänar mellan 200 000 och
              500 000 finns 3,2 miljoner inkomsttagare blir siffrorna helt annorlunda.
              Allt beror på om man tittar man på SCB:s siffror eller på Almegas.
            </seg>
            <seg n="2004955c">
              Tittar man på SCB:s siffror var det 6 promille av dem med en
              årsinkomst under 200 000 och 7 procent av dem med en årsinkomst
              över en halv miljon som köpte hushållsnära tjänster. Dessa siffror
              talar sitt tydliga språk.
            </seg>
            <seg n="85dfbeb0">
              Nu rinner tiden i väg, så jag hinner knappt ställa min fråga.
              Det jag egentligen tänkte fråga Karin Nilsson är: Var går gränsen
              för vad ni tänker skattesubventionera? Vi har hushållstjänster,
              och man talar om IT-tjänster och om att gå ut med hunden. Var
              går gränsen? Finns det någon gräns för Karin Nilsson och alliansen?
            </seg>
          </u>
          <note type="speaker" n="71f80327">
            Anf. 83 KARIN NILSSON (c) replik:
          </note>
          <u who="unknown" xml:id="i-5c7bc511e89803d8-3" n="581d6704">
            <seg n="a90eb41b">
              Fru talman! Det är intressant att du gör jämförelser mellan två
              olika mätningar, Marie Engström. Den som du verkar ta på större
              allvar är hämtad från 2008. Då var fakturamodellen inte införd,
              vilket gjorde att man köpte tjänster ena året men först kunde
              göra avdrag året därpå i samband med deklarationen. Hur många
              i det normala inkomstläget hade möjlighet att utnyttja en tjänst
              och göra ett skatteavdrag långt senare?
            </seg>
            <seg n="fe4157d7">
              Förhållandet ser annorlunda ut i dag. De siffror jag redovisade
              var för sista halvåret 2009. Där ser man en explosionsartad utveckling,
              och det är ändå bara ett halvår. Jag tror att det här kan ge betydligt
              bättre siffror på ett år och också visa att människor med låga
              och medellåga inkomster har större förutsättningar att köpa sig
              tjänster i de sammanhang där de behöver en lättnad för att få
              livspusslet att gå ihop.
            </seg>
            <seg n="cabfd4b0">
              Jag anser givetvis att den senare mätningen där pusselbitarna
              har kommit på plats är mer tillförlitlig i sammanhanget.
            </seg>
            <seg n="c5c4e2dd">
              Var gränsen går för vad som kan omfattas av hushållsnära tjänster
              har vi nog inte svaret på i dag. Där det finns svarta branscher
              och marknader som kan omvandlas till vita, och insatsen kostar
              mindre än vad den ger tillbaka, finns det goda skäl att titta
              på det och utreda det.
            </seg>
            <seg n="057ce8bb">
              Förslaget om att gå ut med hunden har jag inte tagit ställning
              till; det är ett nytt förslag.
            </seg>
          </u>
          <note type="speaker" n="b771bf0c">
            Anf. 84 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-4" n="296a95ee">
            <seg n="c93a29b5">
              Fru talman! Det är inte otänkbart att det kan komma fler branscher
              och ställa sig på kö. Det kan kanske visa sig vara bra att lobba
              hos regeringen om man vill ha skattesubvention i sin bransch.
              Vem vill inte ha det som entreprenör och företagare i en miljö
              där det är möjligt? Det verkar som om detta fenomen kommer att
              svälla i någon mening. Ibland låter det som om ni inom alliansen
              försöker övertrumfa varandra. Är det inte fler branscher så är
              det större avdrag eller något annat på det temat. Karin Nilsson
              säger ju lite grann: Ja, varför inte när det visar sig att vi
              får tillbaka så mycket?
            </seg>
            <seg n="9653992c">
              Kan vi tänka oss en framtid där man ställer sig på kö utanför
              Finansdepartementet med sina uppvaktningar, kanske i första hand
              från tjänstesektorn, och vill ha skattesubventioner för än det
              ena, än det andra? Det var det här jag menade med min fråga om
              var gränsen går.
            </seg>
            <seg n="dcc1a4b9">
              Som jag tidigare har sagt var det ROT-avdrag som vi tre oppositionspartier
              presenterade ett tydligt konjunkturanpassat avdrag, vilket vi
              gick ut och sade. Syftet var att tidigarelägga renoveringar och
              den typen av arbeten av sysselsättningsskäl och konjunkturskäl.
              Det är något helt annat, och i synnerhet när man är så tydlig
              med det.
            </seg>
            <seg n="153f0099">
              Jag tänkte egentligen ställa en fråga om ersättning till frivilligarbetare.
              Ingen av er vill svara på det. Vi har över 200 000 frivilligarbetare
              i landet, och ni skriver bara i texten att de behöver uppmuntras.
              Min fråga är: På vilket sätt då? Er politik leder nämligen till
              att de har en högre skatt i dag än vad de hade tidigare.
            </seg>
          </u>
          <note type="speaker" n="f4348458">
            Anf. 85 KARIN NILSSON (c) replik:
          </note>
          <u who="unknown" xml:id="i-5c7bc511e89803d8-4" n="581d6704">
            <seg n="c9c79477">
              Fru talman! Jag har svårt att se att olika branscher skulle ställa
              sig i kö och att det skulle finnas argument för att bevilja skattesubventioner
              utifrån att de har stått i kö och stampat.
            </seg>
            <seg n="c48fd11e">
              Det här handlar om att plocka fram osynliga branscher. Det finns
              saker som pågår i det fördolda och som i dag betalas på något
              vis men inte kommer upp till ytan. Kan vi få dessa svarta jobb
              att bli vita vore det bra. I många fall tror jag att IT-branschen
              kan innehålla sådana jobb. I dag har varje hushåll en eller flera
              datorer. Det var en överdrift; det finns de som inte har det.
              Det finns tyvärr fortfarande de som inte har Internetuppkoppling
              av god standard, men det är trots allt väldigt många hushåll som
              har det, och många gånger händer det något med detta och man behöver
              anlita hjälp. Det är något som borde utredas och prövas. Naturligtvis
              sätts ingenting i verket förrän det har utretts och prövats.
            </seg>
            <seg n="2f73a1e9">
              Som jag nämnde i mitt anförande har flera organisationer utrett
              och skrivit rapporter om de uppdrag som ingår i ROT och RUT. Vi
              har sett att de har haft den effekt som var avsikten när vi införde
              detta.
            </seg>
            <seg n="e99faa78">
              Det kan säkert dyka upp fler idéer framöver, men de ska givetvis
              prövas innan de blir verklighet.
            </seg>
            <seg n="08f3128f">
              Jag beklagar att jag inte kan ge dig något svar när det gäller
              frivilligarbetet.
            </seg>
          </u>
          <note type="speaker" n="2663728c">
            Anf. 86 BRITTA RÅDSTRÖM (s) replik:
          </note>
          <u who="britta_radstrom_1301be" xml:id="i-34e4b7b58ca16716-3" n="702650f9">
            <seg n="82d592d3">
              Fru talman! Det är intressant att en sådan här debatt kan ägna
              så oerhört lång tid åt skattesänkningar i en särskild bransch
              som knappt ger några arbetstillfällen. I dessa arbetslöshetstider
              skulle man kunna använda pengarna till att stödja nyföretagande
              av olika slag och stödja andra branscher.
            </seg>
            <seg n="c050e648">
              Miljöpartiet var tidigare inne på frågan om infrastruktur. Det
              är oerhört viktigt och skapar väldigt många jobb.
            </seg>
            <seg n="41805a44">
              Det är intressant att man ägnar så oerhört lång tid åt att försvara
              det som är orättfärdigt.
            </seg>
            <seg n="f62d0b60">
              Jag ska ställa samma fråga till Centern som jag ställde till
              Moderaterna: Anser Karin Nilsson, liksom SPF:s ordförande Karl
              Erik Olsson, tidigare centerpartist, att det är orättvist att
              pensionärerna betalar högre skatt? Sverige är det enda land i
              EU där pensionärer med lika inkomst betalar högre skatt än löntagarna.
            </seg>
            <seg n="95842c01">
              Anders Borg fick den frågan i fredagens interpellationsdebatt,
              men han kunde inte svara på den. Han kunde inte nämna något land
              i Europa där pensionärerna betalar högre skatt än löntagarna.
              Det är bara i Sverige som det sker.
            </seg>
            <seg n="81b1f043">
              Jag tycker att det är intressant att lyssna till Börje Hörnlund
              som kommer från mitt hemlän. Han var tidigare minister och riksdagsledamot
              rätt länge. Han anser att Centern har gått långt åt höger jämfört
              med tidigare centerpolitik. Anser Karin Nilsson också det?
            </seg>
          </u>
          <note type="speaker" n="18137e83">
            Anf. 87 KARIN NILSSON (c) replik:
          </note>
          <u who="unknown" xml:id="i-5c7bc511e89803d8-5" n="581d6704">
            <seg n="d147a664">
              Fru talman! Redovisningen av hushållsnära tjänster och antalet
              sysselsatta visar att nio av tio kommer från arbetslöshet. Det
              tycker jag måste kallas för en åtgärd som ökar arbetsutbudet.
            </seg>
            <seg n="433865e7">
              Infrastrukturen i landet har faktiskt fått större stöd än någonsin.
              Man har lagt in en infrastrukturmiljard och tagit hand om underhåll
              av järnvägar och vägar som var otroligt eftersatt. Jag ser inte
              att det råder något motsatsförhållande. Man har använt tillfället
              i en konjunkturnedgång att investera i infrastruktur.
            </seg>
            <seg n="712d7385">
              När det gäller vad Karl Erik Olsson, som är SPF-ordförande, säger
              om skattesänkningar ser jag ingen motsägelse i att vi har en situation
              där man i första hand vill se till att skapa arbetstillfällen
              och skatteinkomster och höja skattekraften i landet för att sedan
              kunna åstadkomma ytterligare sänkningar inom pensionsområdet.
              Vi har gjort två sänkningar. Vi kommer att göra fler. De sker
              i tur och ordning.
            </seg>
            <seg n="a4d6cb62">
              Börje Hörnlund har varit minister och är centerpartist. Han får
              stå för sina uttalanden i de här frågorna.
            </seg>
            <seg n="fe00bf48">
              Jag vill också säga något om de 18 jämförbara länderna som Britta
              Rådström hänvisar till. Jag välkomnar en redovisning där arbetsgivaravgifterna
              syns när man pratar om vad ett lönearbete kostar. I många andra
              länder syns det, och då blir det skillnad.
            </seg>
          </u>
          <note type="speaker" n="7141ab98">
            Anf. 88 BRITTA RÅDSTRÖM (s) replik:
          </note>
          <u who="britta_radstrom_1301be" xml:id="i-34e4b7b58ca16716-4" n="702650f9">
            <seg n="5be39d30">
              Fru talman! Jag vill säga något om dem som gått från arbetslöshet
              till hushållsnära tjänster.
            </seg>
            <seg n="99fe357a">
              Det är 25 000 som har blivit arbetslösa inom kommuner och landsting.
              De hamnar så klart i arbetslöshet och tar vilket jobb som helst.
              Om man kan räkna in dem bland dem som har tagit städjobb har de
              kommit från arbetslöshet. De hade ju kunnat ha kvar sina jobb.
              Jag tror att alla partier vet att det behövs folk i vården, både
              på sjukhusen och i hemtjänsten i kommunerna. Det hade nog varit
              en viktigare satsning att se till att kommunerna hade haft råd
              till det.
            </seg>
            <seg n="70975370">
              Jag saknar fortfarande svar när det gäller pensionärernas skatter.
              Pensionärerna har ju inga arbetsgivaravgifter. De betalar högre
              skatt än inkomsttagare.
            </seg>
            <seg n="84b01244">
              Jag vet ju att ni i alliansen, eller kanske bara Moderaterna,
              är benägna att sänka skatten ytterligare för dem som jobbar. På
              bekostnad av vad? Vilka jobb ska det skapa? Vilken bransch ska
              ni gynna härnäst?
            </seg>
            <seg n="6af04df2">
              Jag instämmer i övrigt i Marie Engströms replik nyligen. Vi står
              för samma sak.
            </seg>
          </u>
          <note type="speaker" n="0f1d3a8f">
            Anf. 89 KARIN NILSSON (c) replik:
          </note>
          <u who="unknown" xml:id="i-5c7bc511e89803d8-6" n="581d6704">
            <seg n="24be96a8">
              Fru talman! Det var bra att jag fick lite mer tid att prata om
              hur man redovisar skatter i olika länder, vilket jag inte hann
              med i min förra replik.
            </seg>
            <seg n="7695adaa">
              Om man i alla länder redovisar det som i vårt land ingår i arbetsgivaravgifterna
              kommer vi att kunna visa vilka skatter vi har på arbete. Eftersom
              pensionärerna inte har någon arbetsgivaravgift, som du själv nämnde,
              har de lägre skatt. De har alltså inte den delen i sin skatteredovisning.
              När man visar hur skatterna ligger i landet blir det därför en
              lägre summa skatt på pensioner. Den delen redovisas inte på samma
              sätt som många andra länder gör. Vi redovisar en del, men det
              är fortfarande många delar som är inkomstskatt som vi aldrig ser
              i våra lönekuvert eller i redovisningarna. Om de hade varit tydliga
              hade vi sett skillnaden.
            </seg>
            <seg n="a3b950bd">
              Det skulle jag önska. Vi kan jobba för att det blir så.
            </seg>
            <seg n="2d419b22">
              I kommuner och landsting har 25 000 blivit arbetslösa. Jag har
              svårt att förstå hur det hänger ihop med att vi gör satsningar
              som RUT- och ROT-avdragen och jobbskatteavdraget som skapar fler
              jobb. RUT- och ROT-avdragen och jobbskatteavdraget ska generera
              pengar till skattesystemet. De har genererat pengar till skattesystemet.
              De har inte varit tärande i budgeten och slagit ut andra verksamheter
              som är betalade med offentliga medel. Jag förstår inte att frågan
              ständigt ska behöva komma upp från er socialdemokrater.
            </seg>
          </u>
          <note type="speaker" n="e25ba6c5">
            Anf. 90 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-3" n="17dfda6e">
            <seg n="21edcd33">
              Fru talman! Det var talande att det blev väldigt tyst när Karin
              Nilsson fick frågan hur man skulle uppmuntra frivilligarbetare.
              Uppenbarligen är inte skattereglerna för kostnadsersättningar
              ett sådant verktyg. Det kanske är synd.
            </seg>
            <seg n="f4940c34">
              Karin Nilsson ställde ett antal frågor om jobbskatteavdraget,
              ungefär som om vi i vår budget hade tänkt avskaffa hela jobbskatteavdraget
              i morgon dag.
            </seg>
            <seg n="b1fd7ce2">
              Jag vill bara för formens skull påminna om att vi i vår budget
              säger nej till det fjärde steget och trappar ned de tidigare stegen
              med stigande inkomst.
            </seg>
            <seg n="3e33289e">
              Just nedtrappningen i högre inkomstskikt lär ju inte vara särskilt
              spännande för de människor som är där, precis på gränsen till
              att eventuellt gå från total arbetslöshet till ett jobb. Troligtvis
              lönar det sig ändå ganska bra för dem att arbeta.
            </seg>
            <seg n="ab779183">
              Men det intressanta är att de siffror som det hänvisas till om
              hur många jobb det ger baseras på simuleringar eftersom det inte
              finns någon möjlighet att dra några slutsatser av vad som egentligen
              har hänt. Dessa simuleringar utgår från att alla känner till det.
              Där har Riksrevisionen visat att det är lite si och så med kunskaperna,
              så i dagsläget har det kanske inte gett så många jobb.
            </seg>
            <seg n="d428946a">
              Man är också inne på, precis som Finanspolitiska rådet tidigare
              har varit, att man har lite avtagande nytta av dessa steg. Ju
              fler steg man har i jobbskatteavdraget, desto mindre effekt får
              man för varje steg.
            </seg>
            <seg n="85f1ff0d">
              Om vi nu skulle säga nej till det fjärde steget tror jag inte
              att Karin Nilsson behöver vara orolig för att vi ska dra bort
              88 000 jobb eller något liknande.
            </seg>
            <seg n="bc879c4d">
              Min fråga är: Ser Karin Nilsson och alliansen någon risk för
              att man kanske inte får så mycket mer effekt för jobbskatteavdragen
              ju fler steg som man inför? Jag tror att man räknade med att det
              senaste steget skulle kosta 1 miljon per jobb om man räknar snällt.
              Kan det tänkas att man kan använda dessa pengar på ett bättre
              sätt, eller kommer alliansens jobbpolitik även i fortsättningen
              att gå ut på att det varje år kommer ett nytt steg i jobbskatteavdraget?
            </seg>
          </u>
          <note type="speaker" n="b6d28ce3">
            Anf. 91 KARIN NILSSON (c) replik:
          </note>
          <u who="unknown" xml:id="i-5c7bc511e89803d8-7" n="581d6704">
            <seg n="3e883318">
              Fru talman! Det stämmer att man utgår från att alla ska känna
              till det för att maximal effekt ska uppnås. Så stod det i rapporten.
            </seg>
            <seg n="b036fbae">
              Vi har inte behandlat frågan än. Vi kommer att behandla den och
              Riksrevisionens rapport när det gäller jobbskatteavdraget senare.
            </seg>
            <seg n="a8a597c8">
              Men om jag minns hur man har formulerat sig från oppositionen
              vill man lämna Riksrevisionens rapport utan åtgärd. Åtgärden skulle
              i så fall handla om en större informationsinsats för att just
              uppnå en förväntad effekt på 88 000 jobb. Den säger man alltså
              nej till. Om man säger nej till den säger man också nej till möjligheten
              att åstadkomma dessa 88 000 jobb. Jag förstår inte varför man
              skulle säga nej till en redan vidtagen åtgärd och möjligheten
              att uppnå maximalt resultat när det maximala resultatet faktiskt
              är något så positivt som att folk kommer i arbete. Färre skulle
              då stå utan arbete och slippa vara bidragsberoende, och vi får
              in fler skattekronor i landet. Varför säger man nej till en sådan
              arbetsinsats som kanske kan handla om ganska lite i pengar räknat
              när det gäller information men som kan ge en bra utdelning?
            </seg>
            <seg n="2da3ce2a">
              När det gäller en nedtrappning vid högre inkomster och det fjärde
              steget vill jag säga följande. Det fjärde steget har inte gett
              lika mycket som det tredje steget vid denna simulering. Men det
              betyder inte att det är effektlöst.
            </seg>
            <seg n="62d66ac1">
              Vad det femte steget skulle innebära, om ett sådant införs, måste
              man räkna på. Men det som vi känner till är att vi måste titta
              på detta parallellt med pensionerna för att där komma i fatt till
              en del i detta sammanhang. Vi ska inte i huvudsak rikta in oss
              på att höja skatter för att alla ska få samma och rättvisa skatter.
              Det som vi främst eftersträvar är att successivt få ned skattenivån
              över hela linjen samtidigt som vi upprätthåller servicen i landet.
            </seg>
          </u>
          <note type="speaker" n="d888964a">
            Anf. 92 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-4" n="17dfda6e">
            <seg n="9d37666c">
              Fru talman! Det är just den där lilla detaljen: att upprätthålla
              servicen i landet. Jag tror inte att det är någon som vill ha
              höga skatter för sakens skull, utan man vill ha de skatter som
              behövs för en bra välfärd, för en social trygghet och för det
              som vi vill göra gemensamt.
            </seg>
            <seg n="625acfed">
              Sedan har vi kanske lite olika åsikter om hur man gör denna avvägning,
              och vi har gjort vår avvägning. Jag tror inte heller att det fjärde
              steget har varit helt effektlöst eller att ett femte steg skulle
              vara det. Men någonstans måste man ändå fundera på var pengarna
              gör mest nytta. Om man nu pratar om att fjärde steget kanske kostar
              1 miljon per jobb på längre sikt och kanske 3,3 miljoner på kort
              sikt är det ändå ganska mycket pengar. Tänk om vi i stället skulle
              ha investerat dessa pengar i järnvägar, välfärd eller någonting
              annat. Hur många jobb hade det gett, och vilken nytta hade det
              gett? Det är sådana avvägningar som vi måste fundera på.
            </seg>
            <seg n="577d6ad9">
              Jag vill påminna om att Socialdemokraterna är ett stort parti,
              men de utgör inte hela oppositionen. Miljöpartiet fanns inte med
              på just den motionen om att man inte skulle ha någon information
              om jobbskatteavdraget. Jag tycker självklart att det ingår i Skatteverkets
              uppdrag att ge information om alla skatter. Men om regeringen
              har misslyckats med att utforma jobbskatteavdraget på ett begripligt
              sätt och misslyckats med att få människor att fatta vad det går
              ut på kan man fundera på om det är Skatteverkets uppdrag att ha
              stora informationskampanjer om detta. Det kan man diskutera. Men
              när det gäller att människor ska känna till de skatter som finns
              är det inga konstigheter.
            </seg>
          </u>
          <note type="speaker" n="3840ff90">
            Anf. 93 KARIN NILSSON (c) replik:
          </note>
          <u who="unknown" xml:id="i-d67a30d84098ce95-0" n="581d6704">
            <seg n="60eb4f1c">
              Fru talman! När Helena Leander påstår att fjärde steget kostar
              1 miljon per jobb kan jag inte motbevisa det för jag har inte
              dessa siffror. Jag har inte heller siffror som visar vad utanförskapet
              kostar per person. Jag kan tänka mig att det kan ligga på samma
              nivå eller kosta ännu mer. Ett utanförskap kostar i bidrag, men
              det kostar också i form av andra effekter i samhället.
            </seg>
            <seg n="a64a16be">
              Frågan är vilken avvägning man gör. Ju fler som kommer i arbete
              och kan lämna detta utanförskap, desto mer bidrar de till att
              fylla igen det skatteåtagande som görs för att få fler i jobb.
            </seg>
            <seg n="f476e7c1">
              Vi har för avsikt att slutsumman ska hamna på plus. Att alla
              dessa jobbskapande åtgärder har ett plusvärde som genererar mer
              in än vad de belastar skattesystemet visar att vi är på rätt väg.
              Då handlar det om RUT-avdrag, ROT-avdrag och jobbskatteavdragets
              fyra steg.
            </seg>
            <seg n="722333ac">
              Sedan vet vi att vi inte får denna effekt när vi sänker skatter
              för pensionärer. Men där handlar det om ett annat perspektiv.
              Vi vill göra allt vi kan för att på sikt sänka skattebördan här
              i landet för samtliga invånare. Men vi måste börja i den ändan
              där vi kan se en uppväxling i fråga om skatteintäkterna för att
              åstadkomma övriga skattesänkningar.
            </seg>
          </u>
          <note n="5ba78a81">
            Anf. 94 GUNNAR ANDRÉN (fp):
          </note>
          <u who="unknown" xml:id="i-b1c343fe9b332e50-0" n="581d6704">
            <seg n="f0a0ee40">
              Fru talman! Detta är denna mandatperiods sista diskussionstillfälle
              om allmänna skatter, särskilt inkomstskatterna. Det har varit
              ett antal sådana tidigare.
            </seg>
            <seg n="ce712cd3">
              Jag vill inte göra Britta Rådström ledsen. Men jag vill ställa
              en fråga till skatteutskottets ärade vice ordförande Lars Johansson.
              Jag har ställt den elva gånger tidigare under denna mandatperiod.
              Det är en viktig fråga. Men jag har inte fått svar på den vid
              ett enda tillfälle, vilket de ärade åhörarna på läktaren och tv-tittarna
              kan konstatera. Frågan är: Hur många färre jobb skulle det ha
              blivit, och hur många färre Volvobilar skulle det ha sålts om
              vi inte hade sänkt skatterna kraftigt i detta land omkring 85
              miljarder kronor? Hade det gynnat de anställda på Volvo om de
              hade haft sämre köpkraft med 85 miljoner kronor bara i Sverige?
            </seg>
            <seg n="8a589d1e">
              Någonstans måste man fundera på hur man fördelar pengar, Lars
              Johansson. Men kan du åka hem under denna mandatperiod och säga:
              Vi har verkligen sett till att ni får ökad köpkraft, så att ni
              kan köpa Volvobilar i det här landet, och skapat jobb.
            </seg>
            <seg n="d2995ff8">
              Fru talman! Jag har uppfattat att det bara är 171 personer i
              det här landet som egentligen tycker att de har fått för mycket
              pengar i sina börsar. Alla dessa personer råkar sitta i denna
              kammare. Jag har inte hört någon annan protestera mot att människor
              har fått mer pengar att köpa Volvobilar för i det här landet,
              även om man tycker att det är fel att de får mer pengar för att
              köpa bilar för.
            </seg>
            <seg n="af65d544">
              Detta är den viktigaste frågan av alla i hela denna skattedebatt.
              Är det rimligt att gå till val på höjda skatter? Kan vi lita på
              att det är på det sätt som ni säger, att ni ska höja alla skatter?
              Det är nästan så att man börjar tro att ni ska höja alla skatter
              så att alla människor i det här landet får sänkt köpkraft. När
              man läser era reservationer tror man att det är på det sättet.
              Ni tycker att folk har för mycket pengar.
            </seg>
            <seg n="c06747c4">
              Jag ska nu övergå till någonting annat, och då vänder jag mig
              mer till Britta Rådström och andra som har deltagit i debatten.
              Frågan gäller RUT- och ROT-avdragen som ni vill avskaffa. Jag
              har debatterat detta med många socialdemokrater, bland andra Arne
              Kjörnsberg och den tidigare ordföranden i skatteutskottet Susanne
              Eberstein. Jag har alltid bara anfört ett enda argument för att
              vi ska göra detta, nämligen att vi ska se till att förvandla svarta
              jobb till vita jobb. Det är det absolut överlägsna argumentet.
              Det är det enda argumentet som riktigt biter på detta. Ni som
              vill ta bort detta kommer att se till att det blir fler svarta
              jobb igen. Ni kommer att göra det. Jag tycker att ni ska ändra
              politik på den här punkten. Men naturligtvis kan man diskutera
              hur stor subventionen ska vara.
            </seg>
            <seg n="7506800e">
              Fru talman! Häromdagen såg jag i en stor tidning i det landskap
              där fru talmannen hör hemma en uppställning över hur många jobb
              ROT-avdraget respektive RUT-avdraget gett i den delen av landet.
              Det var ganska få som hade utnyttjat RUT-avdraget. Jobbavdraget
              var det något fler som hade utnyttjat. Från fackligt håll ville
              man avskaffa RUT-avdraget. Men det fanns också de som absolut
              ville utöka jobbavdraget. I nämnda landsdel hade man tittat på
              vad folk hade yrkat avdrag för år 2008, tror jag. RUT-avdraget
              uppgick i genomsnitt till 3 000 kronor och ROT-avdraget till 18
              000 kronor. Det är inget konstigt med det.
            </seg>
            <seg n="a2ee8986">
              Fru talman! Men en sak som upprör mig väldigt mycket är att de
              fackliga organisationerna när de räknar på hur många jobb det
              här ska ge säger att ROT-avdragsjobben genererar 410 000 kronor
              inklusive arbetsgivaravgifter. Men hur mycket tror ni att byggnadsarbetarna
              genererar? Jo, de genererar 650 000 kronor. Det är skillnad på
              650 000 kronor och 410 000 kronor. Det blir 20 000 kronor per
              månad.
            </seg>
            <seg n="ac6a1c63">
              Ni vill avskaffa jobben för de kvinnor som får 410 000 kronor
              i lön. Däremot vill ni utöka för dem som får 650 000 kronor. Vad
              är det för jämställdhetspolitik? Vad är det för kvinnopolitik?
              Vad är det för kvinnosyn?
            </seg>
            <seg n="4a56775d">
              Uppriktigt sagt: Jag tycker att man borde fundera på om det över
              huvud taget är en rimlig politik att slå till mot dem som är lägre
              avlönade. Man får inte ut hela beloppet 650 000 kronor; det är
              ju arbetsgivaravgifter och så vidare. Det är också arbetsgivaravgifter
              på de 410 000 kronorna. Men de fackliga organisationerna räknar
              med att man ska tjäna så här mycket inom de här olika områdena.
            </seg>
            <seg n="9cd8a316">
              Fru talman! Inte nog med det: I Socialdemokraternas särskilda
              yttrande, på s. 53 i betänkandet, kan man läsa om fackföreningsavgift
              och a-kasseavgift. Vilken subvention vill ni ha när det gäller
              a-kassan nästa år? Jo, det ska vara en skattereduktion motsvarande
              upp till 75 procent på a-kasseavgiften. Ni ska dessutom avskaffa
              RUT-avdraget för kvinnor som tjänar kanske bara 20 000 kronor
              eller mycket mindre i månaden. Men de som tjänar 650 000 kronor
              de har de högsta avgifterna; det medger jag ska ha 75 procents
              avdrag därför att de är med i facket.
            </seg>
            <seg n="47a685af">
              Jag ska inte säga vad jag tycker om det, men det är inte en god
              jämställdhetspolitik. Det förvånar mig att Marie Engström över
              huvud taget kan vara med på en politik som inte är kvinnopolitik.
              I stället är det en manlig politik där man ska ha hammare och
              annat att slå sig fram med här i livet. Jag tycker inte så.
            </seg>
            <seg n="f02f173a">
              Fru talman! Jag måste säga några ord till om ROT-avdraget. Häromdagen
              var jag och Maria Lundqvist-Brömster i Umeå. På företaget Hemtrivsel
              som bildats av två förskollärare frågade vi vilka deras minsta
              kunder är. Dessa är två äldre kvinnliga pensionärer som köper
              städning en timme i veckan respektive städning två timmar i månaden.
              De här pensionärerna är betydligt över 80 år.
            </seg>
            <seg n="204117a3">
              Det är väldigt intressant att veta motivet till att de här pensionärerna
              köper tjänsterna. Är motivet att ha ordning och reda i hemmet
              och att slippa städa? Nej, motivet är att samma personer kommer
              tillbaka till dem. Säkert skulle dessa damer efter en behovsprövning
              kunna få de här tjänsterna genom kommunen. Men de vill inte så
              att säga bli synade in på bara kroppen, utan det handlar helt
              enkelt om att ha en möjlighet att välja.
            </seg>
            <seg n="97d5ef0f">
              Jag tror att ett väldigt viktigt motiv för att ha kvar avdraget
              är just att man inte vill bli skannad, synad, in på bara kroppen
              när det gäller vilken inkomst man har. Nu kan man välja själv.
              Det kan de här äldre damerna. Jag tycker att de också i fortsättningen
              ska få välja.
            </seg>
            <seg n="f00e15a7">
              Allra sist vill jag säga några ord om pensionerna, även om jag,
              fru talman, överskrider talartiden.
            </seg>
            <seg n="c9d49031">
              Under en lång tid har det funnits en massa vanföreställningar
              kring skatten på pensioner. Vi kan ta en löntagare som tjänar
              131 kronor hos sin arbetsgivare. Arbetsgivaren betalar omedelbart
              31 kronor av det i lagstadgade avgifter. Därefter betalar löntagaren
              skatt. Så är det inte för den pensionär som också får 131 kronor.
              Som Britta Rådström mycket riktigt sade är det inga arbetsgivaravgifter
              på pensionerna. Alla som i detta land tjänar pengar får faktiskt
              betala högre skatt än pensionärerna. Så är det när man räknar
              in det som här nämnts.
            </seg>
            <seg n="68f41546">
              Man säger också att all pension är intjänad lön. Jag måste då
              till kammarens protokoll, fru talman, få läsa in fruktansvärda
              siffror från den 31 december 2008. Vi ska vara stolta över att
              vara ett av de partier bland annat Socialdemokraterna som ingick
              i pensionsöverenskommelsen och såg till att garantipensionen ordentligt
              höjdes.
            </seg>
            <seg n="1c57f3c3">
              Men, fru talman, hur många är det inte som har bara garantipension
              och som inte kunnat betala in så mycket pengar? Jo, den 31 december
              var det 153 209 män. Och hur många kvinnor skulle beröras om det
              var så som ni säger, att all pension är intjänad lön? Jo, det
              skulle vara 777 834 kvinnor. Om det var så som PRO och Britta
              Rådström säger skulle alla dessa drygt 777 000 kvinnor ha fått
              kraftigt sänkta pensioner.
            </seg>
            <seg n="c90ea3ed">
              Jag ställer inte upp till omval för att ändra den träffade överenskommelsen!
              Vi ska se till att de här kvinnorna och männen i stället får ordentligt
              höjda pensioner genom sänkta skatter och höjd köpkraft. Jag vågar
              påstå att det är ett löfte att vi kommer att genomföra detta.
              Vi ska se till att garantipensionerna inte jag vet att inte heller
              ni är med på det får försämrade villkor. Det är bra att vi två
              gånger i rad sänkt skatten för pensionärerna. Det gjordes inte
              under den förra fyraårsperioden.
            </seg>
            <seg n="4d20bad3">
              Det kan finnas andra förklaringar. Jag är övertygad om att också
              Socialdemokraterna vill ha goda villkor för pensionärerna. Men
              vi får inte falla för frestelsen att tro att pension bara är intjänad
              lön. Så är det inte! Drygt 777 000 kvinnor och drygt 153 000 män
              handlar det alltså om.
            </seg>
          </u>
          <note n="c0ff3a22">
            I detta anförande instämde Lena Asplund, Ulf Berg, Annicka Engblom,
            Lennart Hedquist, Jessica Polfjärd och Anne-Marie Pålsson (alla
            m) samt Åke Sandström (c) och Agneta Berliner (fp).
          </note>
          <note type="speaker" n="07c5bb3f">
            Anf. 95 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-c1431c589f8c9e6b-0" n="296a95ee" next="i-9887d8c1e6829764-0">
            <seg n="1ecd12f5">
              Fru talman! Det var någonting om Vänsterpartiet, hammare och
              sådant som fick mig att begära replik på Gunnar Andréns anförande.
            </seg>
            <seg n="5e5861f8">
              Bästa sättet att diskutera sådana här frågor är att tala om hur
              vi ser på saker och ting. Jag tänker exempelvis på det här med
              att 171 ledamöter tycker att svenska folket har för mycket pengar
              eller något sådant.
            </seg>
            <seg n="ad7ed936">
              Som jag ser saken kan jag tänka mig att höja skatter. Jag tycker
              nämligen att det i dag finns brister i vården och i omsorgen om
              våra äldre. Jag vill att det ska finnas fler vuxna i skolan och
              att barngrupperna på dagis ska bli mindre. Det är mina skäl för
              att kunna gå ut i en valrörelse och säga att vi vill höja skatterna.
              Hur mycket ber jag att få återkomma till; det tycker jag är en
              rimlig begäran.
            </seg>
            <seg n="731d1f19">
              I politiken måste det väl få finnas en vattendelare; det måste
              få finnas olika uppfattningar. Jag har väl respekt för att ni
              använder er av jobbskatteavdrag och för ert tal om att det är
              bra i både hög- och lågkonjunktur, bra för jobben och allt möjligt
              annat.
            </seg>
            <seg n="b5bb4f6f">
              Hemma läste jag en insändare i Värmlands Folkblad där man tyckte
              att regeringen skulle sänka skatten, för då skulle tågen gå lite
              punktligare. Man kan tydligen snart använda resonemanget till
              vad som helst. Det var skrivet med glimten i ögat, men ändå.
            </seg>
            <seg n="b9936127">
              Med anledning av Gunnar Andréns anförande här som nästan var
              som ett brandtal vill jag redovisa min syn. Flera gånger i dag
              för att återgå till detta med hammare, spik och sådana saker har
              jag här sagt varför vi av konjunkturskäl ville införa det som
              kallas för ROT-avdrag och varför vi var tydliga om att det skulle
              vara tidsbegränsat. Jag märker att talartiden är slut, så jag
              ber att få återkomma till detta i nästa replik.
            </seg>
          </u>
          <note n="16b868af">
            Anf. 96 GUNNAR ANDRÉN (fp) replik:
          </note>
          <u who="marie_engstrom_d234fb" xml:id="i-9887d8c1e6829764-0" n="296a95ee" prev="i-c1431c589f8c9e6b-0">
            <seg n="48b32f99">
              Fru talman! Att jag skulle ha hållit ett brandtal ställer jag
              absolut inte upp på. Det var min vanliga sakliga ton som jag använde.
            </seg>
            <seg n="64427002">
              Jag har full förståelse för att skattetrycket inte alltid kommer
              att vara så här och att det finns goda motiv i många kommuner
              och på många andra håll för att man ibland behöver sänka skatter.
              Det är inte det jag riktar mig mot utan synen på att man kan använda
              85 miljarder bara till välfärd och att det är utbytbart.
            </seg>
            <seg n="e6bca9a8">
              Jag menar att det har varit bra för den allmänna köpkraften i
              vårt land att vi har kunnat sänka skatterna för pensionärer, tyvärr
              alltför lite. Men vi har också kunnat sänka dem väldigt mycket
              för yrkesarbetande. Det tror jag har varit bra för hela sysselsättningen,
              pensionärer och så vidare.
            </seg>
            <seg n="7d826ba9">
              Jag vill säga till Marie Engström att detta har varit bra för
              god vård, skola och så vidare. Det hade inte varit bra om vi hade
              drabbats av en mycket större arbetslöshet i också många andra
              sektorer. Det var svårt nog med den ekonomiska krisen utifrån.
            </seg>
            <seg n="f3e29e84">
              Jag ser att Raimo Pärssinen sitter här framme. Jag tänker på
              hur svårt många exportberoende företag har haft det. Det har varit
              väldigt viktigt att vi har kunnat hålla uppe sysselsättningen
              totalt sett i landet
            </seg>
            <seg n="21b53e37">
              Man kan diskutera hur många i den offentliga sektorn som har
              behövts friställas. En del säger 25 00035 000. Tyvärr har det
              varit tio gånger fler i den privata sektorn. Det har varit mycket
              viktigt att vi har kunnat upprätthålla köpkraften totalt hos den
              svenska befolkningen.
            </seg>
            <seg n="0b6a0686">
              Jag tror för min del att om ni på den andra sidan varit i regeringsställning
              hade ni gjort ungefär samma sak med något annorlunda teknik. Det
              var nödvändigt att öka köpkraften i det här läget.
            </seg>
          </u>
          <note type="speaker" n="7b5a543c">
            Anf. 97 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-c1431c589f8c9e6b-1" n="296a95ee" next="i-9887d8c1e6829764-1">
            <seg n="60e2ea79">
              Fru talman! Vi talar mycket om stimulanser i lågkonjunktur. Det
              gäller både ROT-avdraget, som jag och oppositionen ser det, men
              även att stärka köpkraften. Jag kanske först ska tala färdigt
              om ROT-avdraget, eftersom jag blev avbruten av att talartiden
              tog slut. Jag talar tydligen för länge om saker och ting.
            </seg>
            <seg n="347bae8a">
              Om man ser till byggsektorn var det en oerhörd arbetslöshet där
              under 2009. Det påtalades även från regeringen. Det var en väldig
              arbetslöshet. Vi vet att det är ganska väl använda pengar att
              göra någonting i den sektorn. Byggsektorn är ändå i någon mening
              en motor i ekonomin.
            </seg>
            <seg n="3f76c1f4">
              Man kan som Gunnar Andrén dra detta vidare och göra en jämställdhetsfråga
              av det. Men av dem som blev arbetslösa 2009 var det väldigt många
              fler män än kvinnor. Det är alldeles för många kvinnor och män
              som är arbetslösa i dag och som också var det då. Man måste se
              till den utvecklingen. Det finns i varje fall en sådan bakgrund.
            </seg>
            <seg n="ecc752cd">
              Jag tog i mitt anförande upp köpkraften. Vill man få en efterfrågestimulans
              ska man väl gynna grupper som är i behov av en sådan stimulans.
              Det kanske inte just är de högavlönade. Det kanske finns ett uppdämt
              köpbehov hos andra grupper, lågavlönade, människor som har varit
              arbetslösa, och så vidare. Er politik har inte precis gynnat deras
              köpkraft.
            </seg>
            <seg n="13df88c9">
              Jag ska för tredje gången ställa min favoritfråga här: På vilket
              sätt vill ni stödja de 200 000 frivilligarbetarna, som ni skriver
              i betänkandet? Dina kompisar här har hittills inte kunnat svar
              på den frågan. Nu undrar jag om Gunnar Andrén kan svara på den
              frågan.
            </seg>
          </u>
          <note n="f385c498">
            Anf. 98 GUNNAR ANDRÉN (fp) replik:
          </note>
          <u who="marie_engstrom_d234fb" xml:id="i-9887d8c1e6829764-1" n="296a95ee" prev="i-c1431c589f8c9e6b-1">
            <seg n="f18e5a6a">
              Fru talman! Svaret är att det kan jag inte. Jag är inte så förberedd
              på den frågan. Jag får bara meddela att jag tyvärr inte kan göra
              detta.
            </seg>
            <seg n="4d4f95fb">
              Fru talman! Marie Engström och jag ligger väl inte så otroligt
              långt från varandra utom när det gäller metodiken för hur man
              kan göra. Vi är överens om att det behövdes en stimulans, och
              så vidare.
            </seg>
            <seg n="e0bc0abe">
              Också jag inser och jag tror att det är så i alla andra partier
              att detta inte var den absolut enda vägen. Det har förts en diskussion
              om hur man ska göra för att få ut mest effektivitet av pengarna.
            </seg>
            <seg n="d3812d18">
              Man skulle naturligtvis kunna höja barnbidraget. Det är en metod.
              Man skulle kunna sänka momsen. Det är en annan metod. Det slår
              på lite olika sätt. Jag har stött denna politik för att det var
              väldigt viktigt att stimulera arbetsutbudet.
            </seg>
            <seg n="1f5e134c">
              Enligt mitt sätt att se gjorde man det allra bäst under perioden
              från 2006 genom att sänka skatten och införa det som ni kallar
              förvärvsavdrag och vi kallar jobbskatteavdrag. Det är ingen skillnad
              i sak.
            </seg>
            <seg n="9b6a90cd">
              Fru talman! Allra sist vill jag instämma i något som jag vet
              inte har varit uppe i debatten. Jag vet att Marie Engström tidigare
              har tagit upp detta. Det var en diskussion i våras om beskattningen
              för EU-parlamentets ledamöter.
            </seg>
            <seg n="33b2ac09">
              Eftersom ni har en reservation på den här punkten finns det enligt
              mitt sätt att se i grund och botten ingen skillnad i synen mellan
              oppositionen och de fyra allianspartierna i den här frågan.
            </seg>
            <seg n="7490554e">
              Jag förstår att man här kan lägga fram en reservation eftersom
              det inte har kommit något nytt från regeringen. Det lyckliga är
              att vi i grund och botten är överens i alla partierna, Problemet
              är dess värre att vi har ett bindande avtal som ingicks 2005.
            </seg>
            <seg n="3bd3f4f5">
              Jag säger inte ens att Marie Engström är ansvarig för detta,
              för det tror jag inte heller. Men det har gjort det väldigt komplicerat
              att komma fram i den här frågan. Men jag tror att vi så småningom
              gemensamt ska ta tag i den här frågan igen.
            </seg>
            <seg n="0b4323c8">
              Även om det bara är 20 ledamöter som är ett skattefrälse kan
              jag hålla med om att det inte är så bra. Jag vill tillägga detta.
            </seg>
            <seg n="8f614846">
              Fru talman! Jag ber att å Kristdemokraternas vägnar få yrka bifall
              till förslaget i utskottets betänkande i dess helhet och avslag
              på de fem reservationer som finns i anslutning till det.
            </seg>
            <seg n="71f306a9">
              Fru talman! Jag tänkte börja med att ta upp oppositionens besked
              att RUT-avdraget ska avskaffas vid ett eventuellt maktskifte medan
              ROT-avdraget är klokt, ändamålsenligt, framåtsyftande och bör
              vara kvar enligt oppositionen.
            </seg>
            <seg n="302468c0">
              Jag tror att ni förlorar på detta. Jag noterar att ni inte använder
              ordet pigavdrag längre. Det kanske har att göra med att Marita
              Ulvskog inte längre finns i denna kammare utan på behörigt avstånd
              i Bryssel och Strasbourg.
            </seg>
            <seg n="290459b1">
              RUT-avdraget har skapat tusentals nya arbetstillfällen inom en
              bransch som många har sett ned på. Ungefär 11 000 människor är
              verksamma inom den hushållsnära sektorn. En väldigt hög andel
              av dessa är kvinnor. De får nu ordning och reda på arbetsmarknaden.
              Svarta jobb förvandlas till vita jobb, och socialförsäkringar
              betalas in under ordnade och sjysta villkor.
            </seg>
            <seg n="0fded03f">
              Denna bransch har inte bara kommit för att stanna utan är också
              i tillväxt. Ni hämmar en sådan utveckling. Jag och vi i alliansen
              beklagar detta och tycker att det är djupt olyckligt. Det handlar
              också om en stor andel kvinnliga företagare. Det underlättar vardagslivet
              för vanliga barnfamiljer och även dem utan barn och inte minst
              för många äldre.
            </seg>
            <seg n="f270023d">
              Vi från alliansen tror att den dagen kommer när ni på samma sätt
              som för ROT-avdraget till följd av det tryck som finns kommer
              att godta avdrag även för hushållsnära tjänster.
            </seg>
            <seg n="151bd360">
              Fru talman! Jag tänker gå vidare till min goda kollega i skatteutskottet
              som sitter mitt över min plats i kammaren och som kommer från
              det fina landskapet Västerbotten. I en tidig del av denna debatt
              då jag befann mig i mitt rum men hade tv:n påslagen riktades ett
              bibelord inte bara till mig utan som jag uppfattade det till kammaren
              och hela svenska folket.
            </seg>
            <seg n="e7b1a894">
              Som medlem i Svenska kyrkan blev jag väldigt glad över att Britta
              Rådström finner styrka och vägledning i ett bibelcitat och i Bibeln.
              Jag menar att Britta bidrar till en förstärkning av bibelkunskapen
              i det svenska samhället. Det finns ett Jesusord som jag kan rikta
              till dig som lyder: Var inte rädd. Paulus riktar också ett ord:
              Gläd er.
            </seg>
            <seg n="bcab9004">
              Jag tror att den skattepolitik som vi för inte är mer eller mindre
              kristen än er. Men man kan glädja sig över den, och man behöver
              inte alltid vara rädd. Jag upplever också att bibelcitatet är
              ett stöd för utbildningsminister Jan Björklunds inställning att
              kristendomsdelen i religionsämnet inte ska försvagas och att vi
              har fullt socialdemokratiskt stöd för detta.
            </seg>
            <seg n="c8ee9c50">
              Nu tänker jag lämna den delen och rikta mig till Britta Rådström
              från Socialdemokraterna och tala om jobbskatteavdraget eller förvärvsavdraget.
            </seg>
            <seg n="7c881b08">
              Ni har kampanjer i form av annonser i storstadsmedierna där ni
              tar upp det som ni kallar för rättvisa. Jobbskatteavdraget är
              i praktiken ett schabloniserat, generellt och lättadministrerat
              förvärvsavdrag, för inkomsts förvärvande. Alla avdrag i vårt skattesystem
              är inte lika fördelaktiga eller ens tillämpbara för samtliga skattebetalare.
              Det finns exempelvis ett extra förvärvsavdrag, eller jobbskatteavdrag,
              för dem som arbetar efter att de fyllt 65 år, vilket måste uppfattas
              som djupt orättvist och kränkande eftersom det gynnar människor
              som är i en viss ålder.
            </seg>
            <seg n="bd9ac15b">
              Fru talman! Socialdemokraterna införde för länge sedan, under
              den legendariske finansministern Gunnar Sträng, avdragsrätt på
              en rad områden, vilka sammanfattades i benämningen för inkomsts
              förvärvande. Det är få ledamöter som i dag bär hängslen, men Gunnar
              Sträng gjorde det och hade visst även livrem.
            </seg>
            <seg n="9357b4fa">
              En löntagare som pendlar till sitt arbete kan i dag inte dra
              av de första 9 000 kronorna för detta. Omkostnader för att utöva
              arbetet kanske i form av slitage på kläder, litteraturinköp, tidningar
              eller annat kan man heller inte dra av vad gäller de första 5
              000 kronorna. Det finns många löntagare, fast de kanske inte syns
              på samma sätt som aktiva i pensionärsorganisationerna, som anser
              att de har en självkostnad på 14 000 kronor som de inte kan dra
              av för inkomsts förvärvande.
            </seg>
            <seg n="c26f50ff">
              Ni goda socialdemokrater, för ni är väl goda liksom alla vi andra,
              införde också en avdragsrätt för privata pensionsförsäkringar.
              Kunde den avdragsrätten utnyttjas av pensionärer? Nej, det kunde
              den inte. Den var riktad till enbart löntagare. Tidigare kunde
              man dra av ett halvt eller om man låg i de högre inkomstskikten
              ett helt basbelopp för inbetalning av privat pensionsförsäkring.
              Då kunde skatteskillnaden mellan en löntagare och en pensionär
              med samma inkomst och lön vara mellan 6 000 och 20 000 kronor
              per år.
            </seg>
            <seg n="e030b70c">
              Det var ert skattesystem, men var det rättvist? Varför hade ni
              inte samma avdragsmöjligheter för pensionärer? Jo, därför att
              ni på goda grunder hävdade att pensionärerna inte kunde betala
              in till en privat pensionsförsäkring. Det var så dags då. Det
              var för sent.
            </seg>
            <seg n="6dab4dc9">
              Det vi kristdemokrater vill komma fram till är att vi har avdrag
              i vårt skattesystem som vissa kan tillämpa och andra inte. Somliga
              avdrag blir mer förmånliga för vissa inkomstskikt än för andra.
              När ni säger att det är olika skattenivåer för löntagare och pensionärer,
              minns då att jobbskatteavdraget är just ett avdrag. Det heter
              så. Det är ett generellt förvärvsavdrag, och ni talar själva i
              texter som rör Riksrevisionen om förvärvsavdraget.
            </seg>
            <seg n="e4cb123a">
              Socialdemokraterna vill återinföra rätten till avdrag för fackföreningsavgiften.
              Det avdraget gäller inte för pensionärer eftersom pensionärer
              inte har medlemskap i fackförening på det sättet. Är det en orättvisa,
              eller är avdrag en sak och skattetabeller något annat?
            </seg>
            <seg n="f5eb70a0">
              Vi i Allians för Sverige, det vill säga Moderaterna, Centerpartiet,
              Folkpartiet och Kristdemokraterna, har sänkt skatten ett antal
              gånger för pensionärerna. Ni gjorde det aldrig under de tolv år
              ni senast styrde vårt land. Ni får gärna piska upp en stark opinion
              bland pensionärerna, de viktiga människorna som byggt landet,
              mot oss i alliansen, men var då ärliga och uppriktiga och påminn
              om att det under er tid vid makten fanns ett antal avdrag som
              pensionärerna inte kunde nyttja och att löntagarna därmed i praktiken
              betalade lägre skatt än pensionärerna.
            </seg>
            <seg n="17ed9934">
              Herr talman! Trevligt att ses igen! I nuläget känner jag mig
              än mer vild och galen. Jag har nämligen drabbats av en överkänslighetsreaktion
              urticaria, nässelutslag på grund av penicillin. Jag tänker inte
              säga vem som skrev ut preparatet, men om jag inte står stilla
              beror det på klådan och inte på Tourettes syndrom. Ni skulle se
              min magnifika rygg, för att inte säga rumpa! Och tungan tänker
              jag inte räcka ut.
            </seg>
            <seg n="6b073375">
              Herr talman! I detta motionsbetänkande har jag bidragit med motionen
              om skattebefrielse på arbete från 70 års ålder. Det låter som
              en dröm men skulle faktiskt kunna bli en sanndröm.
            </seg>
            <seg n="fed6d602">
              Människan är så beskaffad, herr talman, att incitament, drivfjädrar,
              i olika former är vägledande för hennes liv och leverne. Efter
              ett långt arbetsliv med solidarisk skattebetalning till stat,
              landsting och kommun vore det inte mer än rätt att vid arbete
              efter 70 års ålder slippa betala skatt. Tänk att få behålla, ograverat,
              allt det du tjänar. Och vilken gest det vore från samhällets sida
              att erbjuda detta efter ett långt arbetsliv!
            </seg>
            <seg n="aa4bc246">
              Jag är övertygad om att denna konstruktion skulle vara hälsofrämjande
              för individen, en morot att till kropp och själ sköta sig för
              att få uppleva det. Jag vill dock säga att livet förvisso många
              gånger är ett lotteri, och vi drabbas alla understundom av sjukdom
              och elände. Det får emellertid inte innebära att en dylik konstruktion
              om skattebefrielse inte kan införas med hänvisning till att någon
              på grund av exempelvis sjukdom inte får denna möjlighet. Det finns
              ingen millimeterrättvisa, och jag tror inte att vi ska eftersträva
              det heller. Vad det i stället rör sig om är ett tillvaratagande
              av resurser.
            </seg>
            <seg n="cd3c5e7d">
              En människa som uppnått 70 års ålder besitter självfallet en
              enorm kunskap och kompetens. Att samhället inte månar om detta
              är ett stort slöseri med ja, just det resurser. Spin-off-effekterna
              vid införandet av skattebefrielse från 70 års ålder blir för samhället,
              och än mer för individen, naturligtvis många, allt från minskad
              användning av trygghetssystemen till köpstarka konsumenter, för
              att inte tala om all den visdom, den klokhet, den erfarenhet och
              allt vett och förnuft och lärdom som förs vidare till en yngre
              generation.
            </seg>
            <seg n="a7b65211">
              Den stora vinsten är dock inte pekuniär, ekonomisk, utan vetskapen
              om att vara behövd, efterfrågad att vara behövd, herr talman att
              veta att samhället är intresserat av vad jag fortfarande kan bidra
              med. Det är en uppskattning av mina erfarenheter som jag nu får
              möjlighet att föra vidare. Författaren och konstnären Gunilla
              Dahlgren uttrycker det på följande sätt: Det sämsta med livserfarenhet
              är att man har den när man inte behöver den.
            </seg>
            <seg n="71dbe9c3">
              Det är dags att värna om den resurs ett långt yrkesliv resulterar
              i. Visst är det så att vissa yrken kräver sin tribut i form av
              utslitna kroppar långt före 70 års ålder och jag kastar här ut
              frågan om vi i nuläget tar hand om dessa människor optimalt. Detta,
              herr talman, kräver dock en annan debatt.
            </seg>
            <seg n="40d96a4a">
              Herr talman! Tyvärr måste jag påstå att vi har en åldersdiskriminering
              i det här landet. Om någon mot förmodan skulle söka ett jobb efter
              65 års ålder gäller den stående frågan just ålder. Självfallet
              borde frågan gälla kunskap och kompetens, vad du kan bidra med
              i det aktuella fallet när du söker ett arbete. Tänk att bli bemött
              med Hej! Vad kan du hjälpa till med för att förgylla vårt arbete?
              och inte tvärtom med Hej! Hur gammal är du? Ojdå, 65! Ska du inte
              pensionera dig i stället och ta det lugnt tills du dör? Jag anser
              att Sverige inte har råd med att fortsätta på den inslagna vägen
              utan det är hög tid att tillvarata den enorma kunskap som i skrivande
              stund ca 1,8 miljoner 65-plussare besitter.
            </seg>
            <seg n="cd5dcc7d">
              Om hälsan står en bi är det självfallet en enorm tillfredsställelse,
              om jag så önskar, att få möjlighet att föra mina erfarenheter
              vidare till en yngre generation. Att vara mentor eller coach efter
              ett långt yrkesliv är naturligtvis som att skumma grädden av mjölken.
              Varför ska alla behöva göra egna misstag? Varför inte lära av
              dem som redan gjort dem? Den politiskt aktiva författaren Grace
              Paley säger: Jag har alltid lyssnat noga på min goda vän Kittys
              råd, hon har gjort det ena misstaget efter det andra. Hennes erfarenheter
              är oskattbara!
            </seg>
            <seg n="c9d572fb">
              Det är symtomatiskt att detta avspeglar sig i representationen
              av 65-plussare i riksdagen. I nuläget är vi 78 procent, att jämföra
              med hela befolkningen där vi är 25 procent. Man kan tycka att
              det är dags för ett seniorparti i riksdagen som fokuserar på äldrefrågor
              och blir en garant för att dessa finns på agendan en hel mandatperiod
              och inte bara vart fjärde år. Själv representerar jag ett sådant
              parti SPI, Sveriges Pensionärers Intresseparti. Det är ett tvärpolitiskt
              parti med förhoppningen att komma in i riksdagen den 19 september.
            </seg>
            <seg n="a809fa10">
              Herr talman! Att betala skatt kan säkert vara häftigt, men jag
              vill påstå att det vore lika häftigt att få slippa efter ca 50
              års yrkesarbete. Jag vill än en gång upprepa att det inte är försvarbart
              att inte möjliggöra en konstruktion som lockar en 70-åring att
              dela med sig av sin kunskap och kompetens. Erfarenhet, livsvisdom,
              är dock ingen garanti bara för att jag har uppnått 70 års ålder.
              Dock är chansen stor att jag varit med om ett och annat sedan
              35-årsdagen som jag förhoppningsvis kan dela med mig och som stärkt
              min mognad, något som jag med pondus kan få respekt för, något
              som gör att ett företag kan utvecklas och generera ytterligare
              anställningar.
            </seg>
            <seg n="e8bd3ad8">
              Jag kan tippa att någon nu får för sig att en sådan här reform
              skulle kosta för mycket eller rent av påstå att den blir skattesubventionerad.
              Men då har man ju missat hela poängen. I den globalisering vi
              nu lever i är det för landet ett tillvaratagande av resurser som
              är själva cloun. I stället för en diskussion om höjning av pensionsåldern
              är det självklart bättre att låta den enskilde få avgöra om hon
              eller han mäktar med ytterligare år på arbetsmarknaden. Med vettiga
              incitament är jag övertygad om att detta skulle vara möjligt.
              Varför vid 70 år egentligen? Det kanske skulle vara redan vid
              67 års ålder.
            </seg>
            <seg n="7448e075">
              Herr talman! Mark Twain sade så här om erfarenhet: Den förståndige
              lär redan av andras erfarenheter, den vanliga människan lär bara
              av egna erfarenheter, och den oförståndige lär varken av andras
              eller egna erfarenheter.
            </seg>
            <seg n="1bb2acef">
              Eller, herr talman, så verkar det vara som Gunilla Dahlgren säger
              och som jag nyss citerade: Jag trodde att jag skulle få dela med
              mig av min livserfarenhet, men min sonhustru visste mer än jag.
            </seg>
          </u>
          <note n="e6fb32a3">
            Anf. 99 LENNART SACRÉDEUS (kd):
          </note>
          <note n="5265f32f">
            Anf. 100 GÖRAN THINGWALL (-):
          </note>
          <note n="1634f1f8">
            Herr talman! Jag yrkar bifall till min motion Sk555.
          </note>
          <note type="speaker" n="aa4e5850">
            Anf. 101 ANNE-MARIE PÅLSSON (m):
          </note>
          <u who="anne-marie_palsson_9dacf5" xml:id="i-0a89f7886221dc91-0" n="5d57067a">
            <seg n="65c732ef">
              Herr talman! I dag tycker jag är en trevlig dag, för i dag är
              en dag då man kan utfärda gratulationer till klokskap och vishet.
              Då ska jag börja med att gratulera regeringen för sin klokskap
              att föreslå att man ska införa skattereduktion för köp av RUT-
              och ROT-tjänster. Jag vill också gratulera riksdagen, i vart fall
              majoriteten i riksdagen som i all sin vishet sade ja till regeringens
              förslag. Det var mycket klokt, anser jag. Men alla ställer sig
              nu inte bakom regeringens förslag, utan uppenbarligen, om vi ska
              tro på Gunnar Andrén, var det 171 ledamöter här i kammaren som
              inte gillade regeringens idéer.
            </seg>
            <seg n="6b32a4d2">
              Vad är det då oppositionen säger nej till? Om man funderar lite
              grann på saker och ting säger oppositionen nej till att svart
              blir vitt, man säger nej till att stressen minskar för hårt prövade
              svenskar som arbetar och sliter för att få vardagen att gå ihop
              och man säger nej till nya arbeten. Och varför gör man det?
            </seg>
            <seg n="1beac451">
              Den här diskussionen har pågått under ett antal år. Men trots
              att frågan har diskuterats så länge verkar det som att motståndarna
              fortfarande inte riktigt har lärt sig saker och ting, därför att
              det kraftfullaste argumentet man kan föra fram är att det kostar
              pengar, herr talman. Det kostar så mycket pengar att om vi tillåter
              skatteavdrag för köp av dessa tjänster blir det mindre av pengar
              till välfärdens kärna. Ingenting kunde vara felaktigare.
            </seg>
            <seg n="29b2bd8b">
              De som påstår detta har i själva verket visat att man inte förstår
              sig ett skvatt på pengar, på ekonomi och på hur budgeten ser ut,
              därför att den här typen av skattereduktion kostar inte en enda
              krona. Den skattereduktion som jag som köpare får i de fall jag
              köper de här tjänsterna motsvarar precis den skatteinkomst som
              staten får in av den som har utfört tjänsten när den arbetat och
              deklarerat sin inkomst, det vill säga att lindringen för mig är
              lika stor som inkomsten för den andra. Det går jämnt ut. Dessutom
              skulle man kunna säga att staten faktiskt tjänar på detta. Det
              gör man i det fall den person som utför tjänsten i annat fall
              skulle ha gått arbetslös, för då får staten betala ut transfereringar
              till personen.
            </seg>
            <seg n="1fd3c659">
              Lägger vi ihop allt detta skulle jag med säkerhet kunna säga
              följande. Skattekollektivet, staten, tjänar på att man inför ordningen
              med skattereduktion för köp av dessa tjänster. Det blir både mindre
              stress i tillvaron och mer arbeten. Det blir mer arbeten i välfärdens
              kärna, och det blir mer vitt och mindre svart. Det är bara fördelar.
              De som säger nej till detta gör det bara därför att de har låst
              sig fast vid någon form av ideologisk övertygelse som de fortfarande
              inte har möjlighet att komma ifrån.
            </seg>
            <seg n="4a326924">
              Låt mig till sist bara kommentera det här med subvention, därför
              att det andra argumentet är att detta är en subvention. När man
              uttrycker sig på det viset får ordet makt över våra tankar. Det
              här är ingen subvention, det är en reduktion.
            </seg>
            <seg n="86fb68f7">
              Bara de som tycker att staten ska få 100 procent av våra inkomster
              skulle kunna se att det är något oegentligt med detta. Men vad
              är rimligt? Hur mycket ska staten ha av våra inkomster? Om vi
              sänker nivån från 80 till 70 procent, från 70 till 60 procent,
              från 50 till 30 procent vad är rimligt?
            </seg>
            <seg n="629e4868">
              Det här innebär en reduktion av skatten, inte en subvention av
              tjänsten som sådan.
            </seg>
          </u>
          <note type="speaker" n="8d3d56ae">
            Anf. 102 LARS JOHANSSON (s):
          </note>
          <u who="lars_johansson_1a1a7d" xml:id="i-4e71a1c9aff55732-0" n="d7338c47">
            <seg n="be5a210c">
              Herr talman! Eftersom Anne-Marie Pålsson anmälde sig till den
              här debatten vill jag också passa på att göra ett litet inlägg.
            </seg>
            <seg n="9fc04d59">
              Det är rätt intressant att Anne-Marie Pålsson inleder med att
              tacka regeringen för det här förslaget. Det verkar som att Anne-Marie
              Pålsson har sovit några år. Det här fattade faktiskt riksdagen
              beslut om 2007. Och Socialdemokraterna var emot förslaget från
              första början och har varit det hela tiden. Vi tycker att det
              här skattebidraget, som det handlar om, till företag som sysslar
              med hushållsnära tjänster inte är relevant.
            </seg>
            <seg n="f7d3714a">
              Jag vill ställa en motfråga till Anne-Marie Pålsson, som är ekonom,
              när hon påstår att det ger så många arbetstillfällen. Det är rätt
              intressant att jämföra skattebidraget till hushållsnära tjänster
              med avdraget för ROT. I det första fallet handlar det om att ge
              ett skattebidrag till ungefär 100 procent av kostnaderna. När
              det gäller ROT kanske skattebidraget motsvarar ungefär 20 procent
              av de kostnader jag har för att bygga om mitt hus, byta fönster,
              renovera etcetera. De övriga 80 procenten står jag själv för till
              hundra procent, för jag köper ju på marknaden. Man köper material,
              man köper insatsvaror etcetera. Det skapar jobb inom handeln och
              fabriker i landet. Det är det som är poängen. Det är det som gör
              att det blir en ekonomisk tillväxt. Det är därför som det är så
              viktigt att hålla i gång byggsektorn. Det är den stora skillnaden.
            </seg>
            <seg n="4b876c58">
              Att jämföra hushållsnära tjänster och ROT är verkligen som att
              blanda äpplen och päron. Det är två helt olika saker, och det
              är det som är vår huvudkritik.
            </seg>
            <seg n="2a89d175">
              Systemet att subventionera 100 procent av ett företags kostnad
              med 50 procent innebär på ett helår i storleksordningen 285 000
              kronor i skattebidrag från Skatteverket till enskilda företagare
              för heltidsanställd person. Det är en enorm subvention. Det finns
              inget annat land i hela Europa som har en sådan subvention som
              ni har infört. Danmark har haft det. Den borgerliga regeringen
              där införde det. Den borgerliga regeringen avskaffade det efter
              några år, eftersom de upptäckte att det kostade alldeles för mycket
              i skattepengar. Det är därför som vi kritiserar systemet och tycker
              att det är felaktigt, och det har ingenting med konjunkturen att
              göra.
            </seg>
            <seg n="5d3509e3">
              Eftersom Anne-Marie Pålsson är ekonom vill jag säga att jag tror
              att man skulle ha kunnat göra väldigt mycket mer för de 100 000
              människor som blev utan jobb under föregående år. Man kunde ha
              sett till att de haft större köpkraft, till exempel genom en mer
              aktiv arbetsmarknadspolitik, som hade gjort att de som jobbar
              inom fordonsindustrin kunde ha varit kvar på sin arbetsplats.
              Man kunde ha delat på kostnaden mellan arbetsgivarna och staten
              via arbetsmarknadspolitiken för att de skulle kunna vara kvar
              i stället för att gå ut i öppen arbetslöshet, som skedde. Därmed
              blev det också lägre köpkraft, vilket påverkar ekonomin i dess
              helhet. Där handlar det om tiotusentals jobb, kanske ännu fler.
              Totalt handlar det om 100 000 jobb för att inte tala om den offentliga
              sektorn, där vi direkt kan säga att 25 000 arbetstillfällen gick
              förlorade. Det är det politiken handlar om: att stimulera ekonomin
              för att skapa sysselsättning i lågkonjunktur. Det här har inte
              skapat någon sysselsättning i lågkonjunktur.
            </seg>
          </u>
          <note type="speaker" n="1152ee56">
            Anf. 103 ANNE-MARIE PÅLSSON (m):
          </note>
          <u who="anne-marie_palsson_9dacf5" xml:id="i-0a89f7886221dc91-1" n="5d57067a">
            <seg n="8868635e">
              Herr talman! Jag kom av mig lite grann, eftersom jag tänkt mig
              ett replikskifte, men okej!
            </seg>
            <seg n="98e6c392">
              Det Lars Johansson säger i talarstolen är precis den typ av argumentation
              vi har hört så många gånger förr. Det handlar om att saker och
              ting skulle stå i någon form av motsatsställning. Genom att vi
              gör som vi gör, det vill säga tillåter den här skattereduktionen,
              blir det mindre resurser till någonting annat. Ungefär så tänker
              man från oppositionens sida. Det oppositionen vill är att ha mer
              av vård, skola, omsorg, byggnation eller gud vet vad. Man har
              olika idéer och olika prioriteringar.
            </seg>
            <seg n="a3fba490">
              Vad jag säger är att det resonemanget är fel. Det ena utesluter
              inte det andra. Man kan få båda sakerna. Det är det som är hela
              poängen. Man kan räkna samman skattereduktionen och säga Så här
              mycket kostar det! och få fram en siffra som kan låta väldigt
              stor. Men då glömmer man att räkna in de skatteintäkter som staten
              får av de personer som utfört tjänsten. Gör man det blir de båda
              posterna lika stora. Kruxet är nämligen att de personer som är
              aktiva inom RUT-sektorn under andra omständigheter hade varit
              hänvisade till svartjobb. Då hade staten inte fått in några pengar
              alls.
            </seg>
            <seg n="e419ea7b">
              Det gäller även ROT-sektorn. Det är en egendomlighet att man
              säger ja till det ena och nej till det andra och skyller på någon
              form av konjunkturtänkande. Om man pratar med hantverkare, vilket
              jag har gjort, får man veta att de är jätteglada över detta. De
              säger: Äntligen får vi arbeta vitt även mot privatpersoner!
            </seg>
          </u>
          <note type="speaker" n="297a402e">
            Anf. 104 LARS JOHANSSON (s):
          </note>
          <u who="lars_johansson_1a1a7d" xml:id="i-4e71a1c9aff55732-1" n="d7338c47">
            <seg n="af818e0a">
              Herr talman! Det är viktigt att hålla sig till fakta, Anne-Marie
              Pålsson. Innan den borgerliga majoriteten införde skattebidrag
              för hushållsnära tjänster hade Konjunkturinstitutet räknat ut
              att denna sektor omsatte ungefär 150 miljoner kronor vitt. I den
              utveckling vi ser framför oss, där allt fler människor köper tjänster
              av olika slag, skulle naturligtvis fler människor ha köpt de tjänsterna
              vitt, utan skattebidrag och den verksamheten skulle också ha fått
              ökad omsättning. Men det har aldrig kunnat prövas, eftersom man
              infört skattebidraget i den omfattning som jag tidigare har redovisat
              för.
            </seg>
            <seg n="53f01e0c">
              Ni glömmer att det finns människor som betalar vitt vad det kostar.
              Det handlar om att hela tiden se till att människor använder sig
              av olika tjänster men också betalar fullt ut vad det kostar. Vi
              kan inte ha ett skattesystem där man inför skattebidrag varje
              gång det uppstår skattefusk.
            </seg>
            <seg n="0d265266">
              Vi har enligt Skatteverkets redovisning ungefär 132 miljarder
              i skatteundandragande i landet. Men tyvärr har den borgerliga
              majoriteten givit Skatteverket mindre möjligheter att agera och
              färre instrument, genom att man successivt har reducerat Skatteverkets
              personal, så att den i mindre utsträckning hinner utöva sin kontrolluppgift.
            </seg>
            <seg n="8b4ba647">
              Nu avsätter man pengar från den borgerliga majoriteten för att
              Skatteverket ska anställa människor som kan betala ut pengar i
              skattebidrag. När jag kom till riksdagen trodde jag att Skatteverket
              var till för att driva in pengar, men nu har jag upptäckt att
              det är till för att betala ut pengar till välbeställda i samhället,
              som är de som i huvudsak använder sig av skattebidraget. Det blir
              en illojal konkurrens om arbetskraften på arbetsmarknaden.
            </seg>
          </u>
          <note type="speaker" n="a3d48410">
            Anf. 105 LENNART HEDQUIST (m):
          </note>
          <u who="lennart_hedquist_abb3e3" xml:id="i-72dd4d67b092cca5-0" n="a29aea9c">
            <seg n="7bdb9249">
              Herr talman! Det var väldigt bra att Anne-Marie Pålsson anmälde
              sig till den här debatten. Hon inledde med att tacka regeringen
              och riksdagen för de beslut som tidigare har fattats beträffande
              bland annat RUT-delen av hushållsavdraget. Men det förtjänar att
              understrykas att ett särskilt tack bör riktas just till Anne-Marie
              Pålsson, som var den person som på ett tidigt stadium utvecklade
              tanken om skattereduktion för hushållsnära tjänster som ett medel
              för att åstadkomma vita tjänster av svarta tjänster och att åstadkomma
              att stressade personer i förvärvsarbete får möjlighet att till
              rimlig kostnad köpa dessa tjänster. Jag vill gärna understryka
              att Anne-Marie Pålsson bidrog i väldigt hög grad till den reformen,
              även om det tog tid, vilket också förtjänar att understrykas.
              Det krävdes att det blev ett regeringsskifte först för att det
              skulle komma till stånd.
            </seg>
            <seg n="02627f71">
              Herr talman! Därutöver vill jag också ytterligare understryka
              att de siffror som har varit i ropet den senaste veckan beträffande
              hur många som har kunnat nyttja hushållsavdraget, särskilt RUT-delen,
              räknats fram utifrån SCB:s statistik och är kraftigt förlegade
              i och med att de avser 2008. Vi vet att det är just under 2009,
              med fortsatt utveckling 2010, som den här reformen har blivit
              riktigt populär och kommit att stimulera arbetsmarknaden på ett
              påtagligt sätt.
            </seg>
            <seg n="95a7c8cf">
              I det sammanhanget är det förvånande hur lättsinnigt den rödgröna
              kartellen behandlar siffrorna beträffande det antal arbetstillfällen
              som den vägen har skapats. Det handlar alltså om ett mycket stort
              antal arbetstillfällen på RUT-delen. Räknar man därutöver ROT-delen
              är det något helt fantastiskt man har kunnat åstadkomma under
              det senaste året. Det kan man sätta i relation till exempel till
              den diskussion som har förts om 3 000 arbetstillfällen i Trollhättan.
              Det är viktigt att man bevarar de arbetstillfällena, men det är
              3 000. Här handlar det om mångdubbelt fler.
            </seg>
            <seg n="53f9f570">
              På det viset tycker jag att det har varit en bra diskussion,
              eftersom fokus nu har satts på hur viktigt det är att dessa reformer
              kan ges tillfälle att utvecklas ytterligare. Det här är en möjlighet
              för vanliga personer att köpa tjänster på ett rimligt sätt och
              därmed utveckla arbetsmarknaden. Det är något helt annat än det
              som den rödgröna kartellen för fram i sin reservation. Där handlar
              det om företagsstöd på olika sätt till fastighetsbolag, kulturinstitutioner
              och andra. Det är en annan diskussion. Den diskussion vi har fört
              i anslutning till ROT- och RUT-avdragen gäller möjligheten för
              enskilda personer att på rimliga villkor, det vill säga utan en
              alltför stor skattekil, kunna köpa tjänster på ett skattemässigt
              riktigt sätt. Det åstadkommer att svarta jobb blir vita och att
              det blir fler jobb. Jag har velat understryka detta efter den
              diskussion som har förts.
            </seg>
          </u>
          <note type="speaker" n="fec7acc5">
            Anf. 106 LARS JOHANSSON (s):
          </note>
          <u who="lars_johansson_1a1a7d" xml:id="i-4e71a1c9aff55732-2" n="d7338c47">
            <seg n="ffeb27ce">
              Herr talman! Det är inte så att det har blivit så många fler
              arbetstillfällen som Lennart Hedquist påstår. Det vi vet är det
              som riksdagens utredningstjänst har redovisat för 2008. Vi vet
              också hur mycket pengar som har betalats ut i skattebidrag för
              2009. Enligt Skatteverkets egen bedömning är det ungefär 600 miljoner.
              Man vet definitivt i maj.
            </seg>
            <seg n="a9816c5d">
              Om jag håller mig till de 600 miljonerna blir det inte så där
              väldigt många fler arbetstillfällen på heltid än det var 2008.
              Jag tycker dessutom att det är intressant att notera att Lennart
              Hedquist gör jämförelsen med jobben på Saab i Trollhättan. Det
              är ju fantastiskt. Jag försökte tidigare i mitt inlägg beskriva
              skillnaden mellan skattebidrag till hushållsnära tjänster och
              ROT-bidrag, där ROT-bidrag utgör kanske 20 procent av den kostnad
              jag har när jag bygger om mitt hus och i övrigt skapar sysselsättning.
            </seg>
            <seg n="e3732ef0">
              När det gäller arbetstillfällena på Saab i Trollhättan är det
              precis samma sak. De 3 000 jobb som finns på Saabfabriken i Trollhättan
              genererar ju många tusen ytterligare jobb bland underleverantörer
              i Sverige. Det görs olika bedömningar i samband med diskussion
              av nedläggningen, men det handlar om kanske 10 00015 000 jobb,
              alltså mångfalt många fler jobb. Det är det som är poängen. Det
              är därför man måste se till att denna typ av sysselsättning växer
              i Sverige. Den genererar nämligen så många fler arbetstillfällen
              inom andra områden. Det är det som är poängen.
            </seg>
            <seg n="ee5c7e12">
              Ser ni inte detta? Det klart att ni går rätt in i skogen när
              ni inte ser skillnaden och ser träden. Det är fantastiskt.
            </seg>
          </u>
          <note type="speaker" n="66e091dc">
            Anf. 107 ANNE-MARIE PÅLSSON (m):
          </note>
          <u who="anne-marie_palsson_9dacf5" xml:id="i-0a89f7886221dc91-2" n="5d57067a">
            <seg n="0b8127a6">
              Herr talman! Det bär mig emot att låta en socialdemokrat få sista
              ordet i denna debatt. Dessutom satt jag och tryckte på fel knapp
              tidigare.
            </seg>
            <seg n="40158485">
              Jag skulle vilja fråga någon företrädare för oppositionen: Om
              det nu är så som jag påstår, nämligen att det inte kostar någonting
              med dessa skattereduktioner, påverkas er inställning till reformen?
              Är ert nej villkorat av er tro att det de facto kostar någonting?
              Ändras er uppfattning om någon skulle komma fram och säga att
              det inte kostar någonting alls? Är det bara principer det handlar
              om, eller är det så att det finns några andra överväganden? Hela
              debatten hamnar ju fel när man påstår att denna typ av reform
              tränger undan andra angelägna ting. Det är den ena delen jag skulle
              vilja fråga om.
            </seg>
            <seg n="adfc653b">
              Den andra delen är: Spelar det någon roll hur många som kommer
              att sysselsättas? Är det så att man lättare kan svälja en sådan
              här reform om det är många? Om det hade varit 100 000 arbeten
              som totalt sett hade genererats, hade man från oppositionen då
              varit mer entusiastisk inför reformen? Är motståndet beroende
              på att man har räknat ut att det handlar om ett antal tusen heltidssysselsatta?
              Vad är det för principer som får oppositionen att vara så negativ
              till detta?
            </seg>
          </u>
          <note type="speaker" n="44a5ef56">
            Anf. 108 LARS JOHANSSON (s):
          </note>
          <u who="lars_johansson_1a1a7d" xml:id="i-4e71a1c9aff55732-3" n="d7338c47">
            <seg n="291245e3">
              Herr talman! Det påverkas inte av några sådana resonemang.
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="22feda7f">
            12 § Allmänna motioner om beskattning av företag, kapital och
            fastighet
          </note>
          <note n="b8f29ac8">
            Föredrogs
          </note>
          <note type="speaker" n="eedeed5c">
            Anf. 109 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-3f47f2ef569d7230-0" n="e5c154f6" next="i-023b61b6bf224fa1-0">
            <seg n="28cab7f5">
              Herr talman! Det är intressant att notera att regeringsföreträdarna
              går i spinn. Man ska prata om arbetsmarknaden och jobb när det
              gäller detta. Men i övrigt när det gäller den stora arbetslöshet
              som har spridit ut sig i landet, när det gäller det stöd företagen
              behöver i form av kompetensutveckling, kapital och ingenjörskunskap
              och när det gäller alla nedläggningar som har varit i till exempel
              mitt hemlän hörs det inte så mycket från mina kamrater på den
              borgerliga sidan i skatteutskottet.
            </seg>
            <seg n="8226ded9">
              Herr talman! Jag börjar med att yrka bifall till reservationerna
              1, 2, 3 och 6, så att detta inte glöms bort i hastigheten.
            </seg>
            <seg n="ea4841ba">
              Ni har tagit ansvar för Sverige, säger ni. Då är det dags att
              börja göra bokslut nu. Vad är det för utveckling vi kan utläsa
              från den politik ni konsekvent har drivit? Som jag sade har antalet
              arbetslösa ökat med 100 000. Utanförskapet det begrepp ni själva
              har myntat och räknat på har ökat med 70 000. Vi fick höra från
              Centerpartiet att en person i utanförskap kostar ungefär 1 miljon
              kronor. Det är då 70 miljarders belastning som ligger i den ökningen.
            </seg>
            <seg n="e8087f50">
              Enligt SCB har inkomstskillnaderna inte varit så stora som nu
              sedan man började med dessa mätningar 1975. Senast i veckan kom
              en RUT-undersökning som pekar på att andelen fattiga, ensamstående
              kvinnor med barn har ökat med 40 procent eller ungefär 22 000
              personer sedan 2006. Socialbidragen ökar i 90 procent av kommunerna.
              Ni är nöjda.
            </seg>
            <seg n="ba65a090">
              Allt detta har hänt samtidigt som regeringen har sänkt skatterna
              med 100 miljarder kronor. Ni säger att ni har gjort det för att
              klara sysselsättningen. Det har gått åt helt fel håll med helt
              fel profil. Det är inget snack om att den största delen av skattesänkningarna
              det är det många som har sagt, och de står för det faktiskt har
              riktats till den rikaste tiondelen.
            </seg>
            <seg n="874f2e7a">
              Herr talman! Vi socialdemokrater väljer en annan väg. Det måste
              alltid få vara så att jobben går före skattesänkningar. Sverige
              behöver en kraftfull politik för att möta den stora arbetslösheten,
              de stora utmaningarna och klimatförändringarna samt för att minska
              de växande klyftorna. Om detta är vi helt överens med Miljöpartiet
              och Vänsterpartiet, och vi kommer var så lugna att presentera
              fler förslag som är gemensamma. Vi kommer också att presentera
              finansiering för dessa förslag.
            </seg>
            <seg n="83bb0d64">
              Vi vill som ni känner till införa en ny fastighetsskatt. Den
              ska utgå från dagens system, men vi vill göra förbättringar som
              tar till vara och förbättrar neutraliteten mellan olika boendeformer
              och som är fördelningspolitiskt mer rättvisa.
            </seg>
            <seg n="b34c6517">
              Det finns många andra viktiga områden där vi formar vår gemensamma
              politik, bland annat det som varit uppe tidigare: bekämpning av
              skattefusk. Var är ert program när det gäller detta? Vi har ett
              tiopunktsprogram för skattefusk och ekonomisk brottslighet. Vi
              vill också styra över skatterna så att det blir bra och förbättrar
              miljön. Jag måste få tala om för mina kära kamrater från den borgerliga
              sidan i skatteutskottet att vi ser fram emot valrörelsen.
            </seg>
            <seg n="2c957a82">
              Herr talman! I vår första reservation pekar vi på EU:s sparandedirektiv,
              som i sin nuvarande utformning är alltför begränsat för att vara
              ett verksamt instrument mot avancerad skatteplanering. I princip
              omfattar det endast fysiska personers banktillgodohavanden. Kapitalvinster
              på aktier och företagsinkomster är undantagna.
            </seg>
            <seg n="62a304f6">
              Här tycker vi faktiskt att det går att göra mer, för det går
              alltid att göra lite till. Regeringen bör visa större aktivitet
              till stöd för en revidering och utvidgning av sparandedirektivet
              än vad som hittills gjorts. Kampen mot ekonomisk brottslighet
              måste alltid vara ett prioriterat område, och därför yrkar jag
              bifall till reservation 1.
            </seg>
            <seg n="f432438a">
              Herr talman! Utskottsmajoriteten skriver att skattereglerna ska
              utformas så att de kan finansiera offentliga utgifter på ett hållbart
              sätt. Vad menar man då? Just nu lånar regeringen till skattesänkningar,
              och som om inte det vore nog sitter man och planerar nya, stora
              sänkningar. Bara Centerpartiet presenterar skattesänkningar på
              28 miljarder kronor till.
            </seg>
            <seg n="08c88e4e">
              Är det hållbart? Nej, naturligtvis inte.
            </seg>
            <seg n="5f84c11c">
              Vidare säger man i betänkandet att reglerna ska skapa finansiellt
              utrymme för att sänka strategiska skattesatser. Det kanske Annicka
              Engblom från Moderaterna kan svara på. Hur tänker ni då? Vad tänker
              ni göra? Handlar det om de 3 miljarder kronor ni har dragit in
              i höjd skatt på trafikförsäkringspremien genom att lägga på den
              pålagan? Eller är det någonting annat? Det kanske finns ett svar
              till den texten.
            </seg>
            <seg n="f345d7e4">
              Herr talman! Förra året hade regeringen för mycket att göra.
              Det fick vi höra när vi diskuterade tonnageskatten. Tonnageskatten
              har fått två tillkännagivanden från denna kammare. Vi är fullständigt
              överens i utskottet över alla partigränser. Men vad gör man då
              från majoriteten? Med sin ordförande hukar man och väljer ett
              blekt uttalande om att man utgår ifrån att regeringen skyndsamt
              ska göra det riksdagen har bestämt. Nu har vi utgått från det
              ett par gånger. Förra gången hade regeringen för mycket att göra
              med EU-ordförandeskapet. Den här gången kanske detta kommer upp
              i någon annan utredning. Vi menar att det nu finns en möjlighet
              för kammaren att verkligen sätta fart på det här genom ett tillkännagivande.
              Vi vet att det finns borgerliga ledamöter som är otåliga i den
              här frågan också. Frågan är hur många gånger ni ska tillåta att
              regeringen nonchalerar riksdagen innan ert tålamod tryter.
            </seg>
            <seg n="2fa3943c">
              Vindkraftsutbyggnaden i Sverige har gått snabbt. Tyvärr har vindkraftskooperativens
              utveckling hejdats av den avsiktsförklaring som Skatteverket har
              gjort om att börja ta ut uttagsskatt för kooperativ på mellanskillnaden
              mellan elpriset på börsen Nord Pool och det pris som andelsägarna
              betalar för elleveranser från kooperativen.
            </seg>
            <seg n="857e61c1">
              Problemet måste få en snar lösning så att den andelsägda vindkraften
              åter kan fortsätta att växa. Därför tycker vi att regeringen borde
              utreda frågan och analysera begreppet marknadspris, som tillämpas
              vid uttagsbeskattning och på avdraget för vindraftskooperativens
              utdelning.
            </seg>
            <seg n="6f835e17">
              Men vad säger majoriteten nu igen? Jo, att Skatteverket kommer
              att informera om vilka principer man avser att tillämpa. Här kan
              man lägga till ett litet häpp i protokollet!
            </seg>
            <seg n="19270b53">
              Man utgår även ifrån att Energimyndigheten ska kunna bistå med
              underlag som belyser prisutvecklingen. Vad är det för skrivning
              i ett betänkande från riksdagen? Har inte regeringen ett ansvar
              i frågan? Och framför allt, Annicka Engblom: Var står du i den
              här frågan? Vad tycker ni? Om Skatteverket kommer med ett uttalande
              ställer ni upp på det oavsett vad det innebär? Eller vad säger
              ni?
            </seg>
            <seg n="56d54066">
              Vad säger Åke Sandström från Centerpartiet i frågan? Det är en
              angelägen fråga runt om i landet, i valkretsar som Västerbotten
              och så vidare. Vad tycker Åke Sandström i frågan?
            </seg>
          </u>
          <note n="0134ef77">
            Vi yrkar bifall till reservation nr 3.
          </note>
          <u who="raimo_parssinen_c1bef5" xml:id="i-023b61b6bf224fa1-0" n="e5c154f6" prev="i-3f47f2ef569d7230-0">
            <seg n="c030564d">
              Herr talman! Olika beslut i riksdagen har urholkat den skattemässiga
              neutraliteten mellan olika boendeformer. Det är förstås återigen
              medveten politik som spär på skillnaderna.
            </seg>
            <seg n="8f59a21a">
              Nyligen kom Fastighetsägarna, Hyresgästföreningen samt Sabo med
              sin rapport vid namn Balanserade ekonomiska villkor en skattereform
              för hyresrätten . I förordet skriver de tre organisationerna gemensamt
              följande: I Sverige har det sedan lång tid tillbaka funnits en
              politisk samsyn om att det behövs en blandning av boende- och
              upplåtelseformer och att de ekonomiska villkoren ska vara neutrala,
              så att det finns en reell valfrihet för bostadskonsumenterna.
              På senare år har de ekonomiska villkoren för boendet förändrats
              på ett sätt som gjort att hyresrättens konkurrenskraft ytterligare
              försämrats gentemot egna hem och bostadsrätter. Till stor del
              beror detta på förändringar i skattesystemet och att de stöd som
              tidigare funnits för att kompensera hyresrätten slopats.
            </seg>
            <seg n="8056f0e9">
              Vi kan bara instämma i deras analys. Hyresrätten är enligt vår
              uppfattning missgynnad i jämförelse med andra boendeformer. Dessutom
              krävs det en väl fungerande hyresmarknad med bra utbud på bostäder
              med hög kvalitet för att kunna underlätta rörligheten på arbetsmarknaden.
              Därför måste det byggas fler hyresrätter. Här har inte regeringen
              eller ni i majoriteten rosat marknaden, precis.
            </seg>
            <seg n="206bf7bd">
              Förra året byggdes det blygsamma 15 250 bostäder. 12 000 arbetstillfällen
              försvann inom byggbranschen. I år förväntas ytterligare 5 000
              jobb försvinna där. Det här är ytterligare ett bevis och tecken
              på er misslyckade jobbpolitik.
            </seg>
            <seg n="69ee3ae3">
              Därför, herr talman, krävs det en rad bostadspolitiska ställningstaganden
              för att förbättra läget. Då tycker vi att en utredning om den
              skattemässiga neutraliteten och rättvisan mellan olika boendeformer
              är en mycket viktig del i bostadspolitiken.
            </seg>
          </u>
          <note n="823d4c7d">
            Med detta yrkar jag bifall till reservation nr 6.
          </note>
          <note type="speaker" n="2ca50762">
            Anf. 110 MARIE ENGSTRÖM (v):
          </note>
          <u who="marie_engstrom_d234fb" xml:id="i-c1431c589f8c9e6b-2" n="296a95ee" next="i-9887d8c1e6829764-2">
            <seg n="0e8f6878">
              Herr talman! Betänkandet Allmänna motioner om beskattning av
              företag, kapital och fastighet innehåller en rad reservationer
              inom många olika områden. Jag vill peka på några som känns mer
              viktiga.
            </seg>
            <seg n="6df8ffe1">
              Vi pratade förut om vikten av att bekämpa skattefusk. I reservation
              1 skriver vi om behovet av att utvidga sparandedirektivet till
              att gälla fler områden än i dag. I går förde vi en diskussion
              i utskottet där vi försökte förmå regeringen att också inom ramen
              för EU jobba för detta. Vi trycker vidare på det i reservationen,
              och vi kommer att återkomma i frågan. Det är en av de viktiga
              punkter som vi i oppositionen har för att bekämpa skattefusk,
              och den är viktig att ta med sig i denna lite mer allmänna skattefuskdiskussion
              som vi har här i dag.
            </seg>
            <seg n="fcd03076">
              På s. 10 i betänkandet läser jag att villkoren för att starta,
              driva och utveckla företag har stärkts under mandatperioden. Alliansen
              slår sig för bröstet för detta. Det började i alla fall inte så
              jättebra: Ni höjde arbetsgivaravgiften, ni tog bort anslagen till
              Forska &amp; Väx och ni hade ingen ambition när det gäller forskning
              och utveckling för mindre företag. Det kan man ta och fundera
              på kopplat till den diskussion som vi förde tidigare i dag i det
              förra ärendet.
            </seg>
            <seg n="c7bd5221">
              Vi menar att satsningar på Vinnova och skatteavdrag för forskning
              och utveckling är oerhört viktiga frågor. Raimo Pärssinen var
              inne på kompetenssatsningar. Det är också viktiga frågor för att
              få fler i jobb och fler företag. Vi pratade om ett tillskott av
              riskkapital och riskkapitalavdrag och om sjuklönekostnader, som
              är dryga för mindre företag. Den sociala tryggheten är oerhört
              viktig, och man ska ta likviditetsproblemen för de mindre företagen
              på allvar.
            </seg>
            <seg n="8e8791c4">
              En annan viktig näringspolitisk fråga är frågan om tonnageskatten.
              Utskottet utgår från att regeringen följer tidigare beslut. Men
              det har utskottet gjort förut. Vi vill peka på att detta är en
              viktig sysselsättningsfråga. Vi vill sätta stopp för den utflaggning
              som sker i dag. Vi vill naturligtvis få till stånd likvärdiga
              konkurrensförhållanden med tonnageskatten. Det är viktigt i den
              branschen lika väl som i många andra, där man ofta pratar om att
              man inte kan tillåta en konkurrenssnedvridning i en bransch som
              är utsatt på detta sätt.
            </seg>
            <seg n="d6525a42">
              Det finns en fråga att lösa här, nämligen vad man gör när man
              löser upp den latenta skatteskulden. Men jag menar att det måste
              finnas möjlighet till dialog med näringen och branschen. Det är
              jag fullständigt övertygad om.
            </seg>
            <seg n="f6c62871">
              Jag ska ta upp en del av frågan om fastighetsskatten. Det gäller
              en fråga som jag inte har reserverat mig i men som jag har drivit
              förut. Det handlar om klassificering av särskilda boendeformer
              för äldre och hur de ska taxeras. Det är också en fråga som har
              dragits i långbänk. Majoriteten skriver att det är olyckligt att
              vi inte har fått något svar än. Ja, jag instämmer i att det är
              väldigt olyckligt. Antingen ska de taxeras som bostäder, och i
              så fall åläggas skatt, eller också som vårdfastigheter och inte
              beskattas. Det här är fortfarande oklart. Äldreboendedelegationen
              har påtalat för regeringen att man måste komma till skott och
              göra någonting.
            </seg>
            <seg n="64a36c19">
              Fråga efter fråga där regeringen inte når något resultat läggs
              på hög.
            </seg>
            <seg n="49d41eb8">
              Till sist har vi uttagsbeskattningen av vindkraftskooperativen.
              Här har vi en gemensam reservation där vi vill se över problemen.
              Jag vill framhålla att det viktiga i den här frågan är synen på
              hur man ska beräkna marknadsvärdet på uttag av el när det gäller
              delägarna i vindkraftskooperativet. Det har gjorts en nationalekonomisk
              studie i den här frågan där man pekar på att man kan kalla det
              pris som var ålagt för ett marknadspris, det vill säga ett vedertaget
              marknadspris. Man kan säga att det är här frågan ligger. Vad är
              marknadspriset på uttag av el? Ska priset sättas utifrån Nord
              Pools prissättning eller kan det finnas andra underlag för prissättningen?
            </seg>
            <seg n="d458b976">
              Jag tycker att det är jättebra att vi i oppositionen har bestämt
              oss för att se över den här frågan. Jag vill också peka på vikten
              av att ha en korrekt uttagsbeskattning i vårt skattesystem. Den
              är viktig. Den måste finnas för att upprätthålla likformigheten.
            </seg>
            <seg n="9eb48425">
              Herr talman! Därmed instämmer jag i de yrkanden på bifall till
              reservationer som föregående talare gjorde.
            </seg>
          </u>
          <note n="0a40468a">
            Ajournering
          </note>
          <note n="ae4a909d">
            Kammaren beslutade kl. 15.52 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="marie_engstrom_d234fb" xml:id="i-9887d8c1e6829764-2" n="296a95ee" prev="i-c1431c589f8c9e6b-2">
            <seg n="1d55c1e9">
              Återupptagna förhandlingar
            </seg>
            <seg n="a48d1bdb">
              minst fem sjättedelar
            </seg>
          </u>
          <note n="e2abbb5d">
            Förhandlingarna återupptogs kl. 16.00.
          </note>
          <note n="7b6f61a4">
            13 § Beslut om ärenden som slutdebatterats den 4 mars
          </note>
          <note n="c9c27021">
            Punkt 1
          </note>
          <note n="127247bc">
            Punkt 2
          </note>
          <note n="0328a3c0">
            Punkt 3
          </note>
          <note n="2c07a56f">
            Punkt 4
          </note>
          <note n="52a957f9">
            Punkt 6
          </note>
          <note n="6786cee4">
            Punkt 9
          </note>
          <note n="95336fb6">
            Punkt 12
          </note>
          <note n="11c66cfa">
            Punkt 17
          </note>
          <note n="5305597a">
            Punkt 20
          </note>
          <note n="7ba505e4">
            Övriga punkter
          </note>
          <note n="12e2689d">
            Punkt 11
          </note>
          <note n="d48fd8ef">
            Punkt 13
          </note>
          <note n="171531d2">
            Punkt 15
          </note>
          <note n="25e25831">
            Punkt 22
          </note>
          <note n="7ba505e4">
            Övriga punkter
          </note>
          <note n="c9c27021">
            Punkt 1
          </note>
          <note n="127247bc">
            Punkt 2
          </note>
          <note n="7ba505e4">
            Övriga punkter
          </note>
          <note n="c9c27021">
            Punkt 1
          </note>
          <note n="0328a3c0">
            Punkt 3
          </note>
          <note n="7ba505e4">
            Övriga punkter
          </note>
          <note n="47fc1d2f">
            14 § Beslut om ärenden som slutdebatterats vid dagens sammanträde
          </note>
          <note n="c9c27021">
            Punkt 1
          </note>
          <note n="127247bc">
            Punkt 2
          </note>
          <note n="0328a3c0">
            Punkt 3
          </note>
          <note n="2c07a56f">
            Punkt 4
          </note>
          <note n="222de712">
            Punkterna 5 och 6
          </note>
          <note n="c9c27021">
            Punkt 1
          </note>
          <note n="127247bc">
            Punkt 2
          </note>
          <note n="127247bc">
            Punkt 2
          </note>
          <note n="0328a3c0">
            Punkt 3
          </note>
          <note n="7ba505e4">
            Övriga punkter
          </note>
          <note n="c9c27021">
            Punkt 1
          </note>
          <note n="7ba505e4">
            Övriga punkter
          </note>
          <note n="56f057ad">
            Meddelande om votering
          </note>
          <note n="e1bdaf42">
            Förste vice talmannen meddelade att voteringen torsdagen den
            11 mars skulle äga rum efter debattens slut i utrikesutskottets
            betänkande 2009/10:UU9, dock tidigast kl. 16.00.
          </note>
          <note n="cbc38a03">
            15 § (forts. från 12 §) Allmänna motioner om beskattning av företag,
            kapital och fastighet (forts. SkU27)
          </note>
          <note type="speaker" n="eed942ad">
            Anf. 111 HELENA LEANDER (mp):
          </note>
          <u who="helena_leander_3aadf2" xml:id="i-fc8d87ee0298cf83-5" n="17dfda6e">
            <seg n="ae0c6fe0">
              Herr talman! Jag vill också ha en företagsbeskattning som gynnar
              innovationer och entreprenörskap. Jag vill också ha en tonnageskatt
              som ger likvärdiga villkor för svensk sjöfart. Jag vill också
              ha ett gott informationsutbyte med andra länder så att de skatter
              som ska betalas in verkligen blir betalda och jag vill också ha
              en rättvis och likformig fastighetsbeskattning. Det här har mina
              rödgröna kolleger redan redogjort för väldigt föredömligt före
              voteringen. Jag hoppas att ni kommer ihåg det så att jag i stället
              kan koncentrera mig helt på frågan om uttagsbeskattning av vindkraftskooperativ.
            </seg>
            <seg n="8eae0669">
              Uttagsbeskattning är en gammal fin princip i svensk skattelagstiftning
              som finns till för att företagsägare inte ska undgå beskattning
              av företagets inkomster genom att ta ut värdet av företagets produktion
              för privat bruk. Om varor eller tjänster överlåts till ett pris
              som understiger marknadspriset ska man uttagsbeskattas. Det är
              mig veterligen ingen som har ifrågasatt den principen som sådan,
              däremot har i alla fall jag fått väldigt många mejl från människor
              som tycker att Skatteverkets tillämpning när det kommer till vindkraftskooperativ
              är mycket konstig.
            </seg>
            <seg n="1ef46499">
              Vindkraftskooperativen består av människor som gått samman i
              en ekonomisk förening och investerat i vindkraftverk som ska förse
              dem med el. Kostnaden för en andel motsvarar byggandet av vindkraftverken,
              inklusive eventuell vinst för projektören. Varje andel i kooperativet
              berättigar sedan andelsägaren till att köpa en viss mängd el till
              ett visst pris, som i sin tur ska täcka de löpande kostnaderna
              inklusive eventuella vinster för underhållsföretag och så vidare.
            </seg>
            <seg n="609dbdc0">
              Precis som de olika elbolagen erbjuder olika avtalsmodeller har
              vindkraftskooperativen en helt egen prissättningsmodell, med egna
              förutsättningar. Man betalar helt enkelt i två steg, först för
              själva andelen och sedan för själva elen. Eftersom man redan har
              betalat för andelen en gång kan själva elpriset normalt vara lite
              lägre än spotpriset på elbörsen Nordpool. Det är den här detaljen
              som Skatteverket har hakat upp sig på.
            </seg>
            <seg n="98133f81">
              Efter en rad framgångsrika år för vindkraftskooperativen, som
              har gjort att en tiondel av vindkraften i dag är andelsägd, kom
              Skatteverket sommaren 2008 på att den andelsägda elen borde uttagsbeskattas.
              Det är något som också senare har bekräftats i en dom från Skatterättsnämnden
              strax före jul. Med den här extraskatten på elen blev den tidigare
              lönsamma investeringen plötsligt en ren förlustaffär. Det har
              lett till att antalet sålda andelar och intresseanmälningar för
              nyteckning av andelar i vindkraft har minskat med mellan 80 och
              95 procent under år 2009 jämfört med hösten 2008.
            </seg>
            <seg n="948c8991">
              Det är en mycket olycklig utveckling. Delaktighet i vindkraftens
              vinster, såsom genom andelsägande i kooperativ, har visat sig
              öka den folkliga förankringen för vindkraften. När nu uttagsskatten
              slår undan benen för vindkraftskooperativen minskar alltså inte
              bara mångfalden på elmarknaden, utan i förlängningen äventyras
              också vindkraftens fortsatta förankring och därmed utbyggnad.
            </seg>
            <seg n="a0503429">
              Finansministern har varit mycket tydlig med att han tycker att
              Skatteverkets nytolkning är bra och att regeringen inte tänker
              göra någonting åt saken. De borgerliga i utskottet nöjer sig med
              en förhoppning om att Skatteverket ska informera bättre om vilka
              regler man tillämpar för att beräkna marknadspriset. Vi rödgröna
              menar däremot att regeringen snarast bör se till att frågan får
              en lösning.
            </seg>
            <seg n="0b536853">
              En naturlig utgångspunkt vore att titta lite närmare på begreppet
              marknadspris. Det finns en ekonom som heter Thomas Tangerås som
              har tittat närmare på det här. Han menar att vindkraftskooperativens
              elpriser uppfyller alla krav på marknadsmässighet eftersom priserna
              och kvantiteterna är oreglerade, konsumenter och leverantörer
              köper och säljer av fri vilja och köpare och säljare har motstridiga
              intressen. Det är helt enkelt en annan prissättningsmodell, men
              därmed inte nödvändigtvis ett rabatterat pris. Om vi kommer fram
              till att det är ett marknadspris det handlar om faller ju hela
              frågan om uttagsbeskattning och man kan återgå till de tidigare
              reglerna.
            </seg>
            <seg n="ad32be1c">
              En annan modell, som har lanserats av några centerpartister som
              fortfarande tycks dela vår tro att vindkraft är bättre än kärnkraft,
              bygger på att se över reglerna för kooperativ utdelning. I dag
              får alla kooperativ, alltså inte bara vindkraftskooperativ, före
              beräkning av eventuell uttagsskatt göra ett avdrag för så kallad
              kooperativ utdelning. Det baseras på kooperativets omsättning.
              Det är gynnsamt för många av de traditionella ekonomiska föreningarna
              som har en förhållandevis stor omsättning. Vindkraftskooperativen
              däremot, som har en ganska låg omsättning men en ganska hög kapitalinsats,
              har inte så stor glädje av det här avdraget. Om man i stället
              skulle kunna välja att basera den kooperativa utdelningen på kapitalinsatsen
              skulle även vindkraftskooperativen kunna ta del av avdraget för
              kooperativ utdelning i större utsträckning än i dag.
            </seg>
            <seg n="62fc5c43">
              Exakt hur man ska gå till väga återstår att utreda, men det viktiga
              är att redan nu kunna ge beskedet att någonting ska göras. Som
              det är nu har nyteckningen av andelar tvärbromsat. Om inte frågan
              får en snar lösning riskerar vi inte bara det utan också att de
              som redan äger andelar drar sig ur. Vem vill vara med i någonting
              som är en förlustaffär? Med tanke på andelsägandets positiva effekter
              för utbyggnaden av vindkraft äventyrar det faktiskt i förlängningen
              hela vindkraftssatsningen. Är borgerligheten beredd att stillatigande
              se på när vindkraftverken tynar bort på grund av en stelbent regeltolkning?
              Det är inte jag. Därför yrkar jag bifall till reservation nr 3.
            </seg>
          </u>
          <note type="speaker" n="9bad2ee5">
            Anf. 112 ANNICKA ENGBLOM (m):
          </note>
          <u who="annicka_engblom_d23a4d" xml:id="i-b915a0f5ab45c7e5-0" n="c64e4149">
            <seg n="fe6c8b0b">
              Herr talman! För säkerhets skull ska jag förtydliga vad det är
              som skatteutskottets betänkande nr 27 handlar om, nämligen allmänna
              motioner om beskattning av företag, kapital och fastighet. Den
              kära socialdemokratiska kollegan Raimo Pärssinen har tydligen
              gått vilse bland betänkandena i dag. Vi har två att hålla reda
              på. Han började nämligen med att kritisera frånvaron av företagsskattedebatt
              i det förra ärendet som handlade om inkomstskatter. Sedan ägnade
              han större delen av sitt anförande åt att prata om inkomstskatter
              i en företagsskattedebatt. Det kan vara lätt att gå lite vilse
              när man har flera betänkanden att hålla reda på. Det är alltså
              motioner om företag, kapital och fastigheter vi ska diskutera
              här.
            </seg>
            <seg n="36d01417">
              Betänkandet behandlar 103 motioner från den allmänna motionstiden
              2009. Intressant är att notera att 72 procent av motionerna kommer
              från alliansen. Vi kan alltså notera att det här är ett område
              som intresserar alliansen, på goda grunder. Till betänkandet har
              lämnats sex reservationer och ett särskilt yttrande från oppositionspartierna.
            </seg>
            <seg n="e9a50434">
              Från Moderaternas sida kommer jag i huvudsak att ta upp frågan
              om företagande och kapital. Mina moderata kolleger i skatteutskottet,
              Lena Asplund och Gustav Nilsson, kommer att bidra till debatten
              om uttagsbeskattning på vindkraftskooperativ respektive fastighetsbeskattning.
            </seg>
            <seg n="460fdf17">
              Herr talman! Motionssammanställningen utgör verkligen en både
              spännande och intressant läsning. Motionsställarna är både kunniga
              och väl insatta i de ämnen de tar upp. Det är ett veritabelt uppslagsverk
              vad gäller goda idéer för att främja det så viktiga företagandet
              i landet.
            </seg>
            <seg n="d171dfcf">
              Under rubriken Företagande och investeringar återfinner vi 34
              motioner, varav 30 från alliansledamöter. Motionerna handlar om
              förslag till hur vi på olika sätt kan utnyttja skatteincitamentet
              för att stimulera människors vilja och möjlighet att starta och
              driva företag. Exempel på goda idéer är riskkapitalavdrag, etableringskonton,
              förenklingar av aktiebeskattning, ytterligare sänkt bolagsskatt
              och många fler förslag.
            </seg>
            <seg n="0b71f556">
              Motionerna handlar också om hur skattereglerna ska kunna förändras
              för att redan befintliga företag ska kunna utöka sina investeringar
              i Sverige och hur landet ska bli mer attraktivt för utländska
              investerare att placera sina pengar i.
            </seg>
            <seg n="9f2a8d23">
              Regeringen har ju gjort en hel del på det här området redan.
              Det har kommit en utredning, SOU 2009:33, som bär titeln Skatterabatt
              på aktieförvärv och vinstutdelning , och som just nu är på remiss.
              Den tar upp många av motionärernas förslag.
            </seg>
            <seg n="192a1e02">
              I den senaste budgetpropositionen från 2009/10 kan vi också notera
              att en företagsskatteutredning ska tillsättas för att undersöka
              möjligheterna att minska beskattningen av riskkapital i bolagssektorn
              för att ha lika villkor eller åtminstone mer lika villkor mellan
              investeringar av eget kapital och av lånat kapital. Det här är
              bra. Det är precis vad företagare själva efterfrågar.
            </seg>
            <seg n="8eff9006">
              Regeringen har alltså gjort en hel del på skattesidan. Det har
              inte undgått någon av oss. Jag menar totalt, med tanke på den
              strida ström av propositioner vi har behandlat i utskottet under
              mandatperioden. Det är kul, tycker jag. För företagarens del har
              bolagsskatten och expansionsfondsskatten för småföretag sänkts.
              Ambitionen är så klart att sänka skatten ytterligare.
            </seg>
            <seg n="0e821164">
              Förmögenhetsskatten har avskaffats, vilket jag skulle vilja rubricera
              som den absolut viktigaste åtgärden för att främja tillgången
              till det viktiga kapital som företagen behöver inte minst de mindre
              för sina investeringar.
            </seg>
            <seg n="9ef780c1">
              Fåmansbolagsreglerna, mer populärt kallat 3:12-reglerna, har
              förbättrats. Socialavgifterna har sänkts. Avskrivningsregler och
              förenklade redovisningsregler på momsområdet har förbättrats.
              Då ska vi inte bara prata om jobbskatteavdrag, som självklart
              har en positiv inverkan även på våra företag.
            </seg>
            <seg n="59cb3cf0">
              Mycket återstår självklart att göra. Det här är bara en inledning
              på ett långsiktigt och målmedvetet arbete för att ge människor
              goda förutsättningar att starta och utveckla företag för att kunna
              bidra till en varaktig sysselsättning i landet.
            </seg>
            <seg n="93beb63f">
              Med andra ord: Regeringen levererar och arbetar hårt för att
              förbättra företagens villkor. Arbetet kommer att sträcka sig in
              i nästa mandatperiod. Vi har mycket att göra vad gäller att rensa
              ut i den regeldjungel som omger vårt företagande. Då hoppas vi
              att arbetet på den här inslagna vägen får fortsätta också in i
              nästa mandatperiod.
            </seg>
            <seg n="6b324fc3">
              Socialdemokraterna har utropat sig till det nya småföretagarpartiet.
              Det är kanske dags att syna det i sömmarna. Vad är det som väntar
              runt hörnet för Sveriges medborgare och företagare om vi får ett
              skifte efter valet i höst till en annan regering? En del motioner
              som återfinns i det här motionsbetänkandet vittnar om vad som
              kan vänta.
            </seg>
            <seg n="3cd5ebb1">
              Herr talman! Med en vänsterregering vid Sveriges roder kommer
              förmögenhetsskatten att återinföras. Det är en skatt som de allra
              flesta andra länder jag vet inte om det finns något land som har
              den kvar har avskaffat. Det är av en mycket viktig orsak, nämligen
              skattens förödande inverkan på investeringar. Det är den mest
              skadliga skatten i alla kategorier, inte bara för att den genom
              sina oenhetliga värderingsregler och många undantag uppmuntrar
              till skatteplanering, mina vänner, och irrationella transaktioner
              utan också för att den motverkar tillgången till kapital. Det
              är det kapital som svenska företag i framför allt tidiga skeden
              så väl behöver.
            </seg>
            <seg n="c3bef32f">
              Med en vänsterregering vid Sveriges roder kommer också fastighetsskatten
              att återinföras. Det var en skatt som inte bara i alltför många
              fall översteg vanliga människors sammanlagda betalningsförmåga
              utan också ledde till att många fick gå från hus och hem. Det
              är en omoralisk skatt. Det är en sida av saken.
            </seg>
            <seg n="e2360741">
              En annan sida är att ett återinförande av fastighetsskatten utgör
              en grund för förmögenhetsskatten. De två tillsammans kan också
              ha en förödande inverkan, inte bara på den personliga betalningsförmågan
              utan också för företagare. Inte sällan är det så för små företag,
              enmansföretag, som ska starta att möjligheten att få tillgång
              till kapital när inte friends, fools and family räcker till är
              att belåna sin fastighet eller bostadsrätt ett startkapital i
              ett företag. Det försvåras synnerligen vid ett införande av båda
              dessa skadliga skatter.
            </seg>
            <seg n="05a550f5">
              Gustav Nilsson kommer så småningom att ta upp mer om denna fråga.
              Det här kommer att utmynna i att vi från borgerlighetens sida
              vill tillkännage för regeringen att även frågan om fastighetstaxeringen
              ska utredas och slopas. Det är inte bara fråga om en administrativ
              kostnad och svårförklarliga skillnader i boende utan också att
              vi inte vill att fastighetsskatten ska återinföras punkt slut.
            </seg>
            <seg n="eb5c4579">
              Med detta, herr talman, yrkar jag bifall till förslaget i skatteutskottets
              betänkande nr 27. Jag ser fram emot följande debatt i frågorna,
              som bland annat Raimo Pärssinen gör sig redo för från repliktalarstolen.
            </seg>
          </u>
          <note type="speaker" n="915ae8a9">
            Anf. 113 RAIMO PÄRSSINEN (s) replik:
          </note>
          <u who="raimo_parssinen_c1bef5" xml:id="i-3e1003a064e15478-0" n="e5c154f6">
            <seg n="4d0df0d7">
              Herr talman! Jag vill ställa några frågor och kommentera några
              frågor.
            </seg>
            <seg n="4404d99a">
              Vi börjar med det enklaste av det enkla, nämligen tonnageskatten.
              Varför dröjer den? Vi är helt överens om den. Titta på länderna
              runt om i EU. Med ordföranden i spetsen skriver utskottet skarpt
              om detta i betänkandet. Varför händer ingenting? Vad är det som
              bromsar? Det som irriterar oss är att ni inte törs tala om för
              regeringen en tredje gång att det finns en majoritet i riksdagen
              för en tonnageskatt. Det vill jag ha en förklaring till.
            </seg>
            <seg n="dcafa8ea">
              Sedan var det frågan om riskkapital. Det finns ett lysande förslag
              från socialdemokratisk sida. Det gäller vårt riskkapitalavdrag,
              20 procent eller max 100 000 kronor, för att underlätta för nystartade
              företag. Det är också ett förslag som ligger helt i linje med
              vad Företagarna och Svenskt Näringsliv vill. Vi är beredda att
              prova detta och lägga undan bra mycket pengar på detta upp till
              en halv miljard kronor för att se om det fungerar.
            </seg>
            <seg n="d4504fa0">
              Vidare har vi frågan om fastighetsskatten. Det är en global skattebas.
              Det är den tryggaste fastighetsskatten. Att göra förändringar
              i den skatten är inget som påverkar tillväxten. Det säger alla
              ekonomer. Det visste också Anders Borg. Men då var ni tvungna
              att ge efter eftersom ni utgör en högerregering där ni är beroende
              av de andra småpartierna. Det var kd som drev igenom detta. Det
              är faktiskt den tryggaste och säkraste skattebasen som används
              över hela jordklotet.
            </seg>
            <seg n="3694d3aa">
              Ett argument som ni har använt är att ni vill försvåra för oss
              genom att ta bort taxeringen vid en eventuell valförlust. Är det
              fråga om dåligt självförtroende?
            </seg>
          </u>
          <note type="speaker" n="66aa621c">
            Anf. 114 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-b915a0f5ab45c7e5-1" n="c64e4149">
            <seg n="6f3f7aa2">
              Herr talman! Det sista får du nog upprepa i nästa replik. Den
              frågan förstod jag inte. Det får du gärna göra. Det finns möjlighet
              till ytterligare en replik.
            </seg>
            <seg n="ad0fc84a">
              Vi är definitivt helt överens om tonnageskatten. Vi är inte heller
              nöjda med att det inte har kommit ett svar från regeringen. Men
              vi kan inte lasta bara regeringen för detta. Är ni helt historielösa
              från Socialdemokraternas regeringstid? Sjöfartsstödet infördes
              2001. Sedan infördes tonnageskatter runt om i Europa. Man ville
              göra detsamma här i Sverige. Ingenting hände under den förra regeringen.
              Sex partier gjorde tillsammans ett tillkännagivande om en utredning
              2004 under den förra regeringen. Ingenting hände, och ingenting
              hände. Sedan blev det ett tillkännagivande 2007.
            </seg>
            <seg n="6195dffc">
              Utredningen lades fram, men den fyllde inte alla kriterier för
              att svara på en del frågor eftersom den inte tog hänsyn till sjöfartsstödet.
              Man behöver titta över detta en gång till. Det får vi ha förståelse
              för.
            </seg>
            <seg n="c6ce947e">
              Jag kan inte nog understryka vikten av att vi faktiskt får ett
              beslut i frågan. Där är vi fullständigt överens. Men då måste
              det finnas ett ordentligt underlag att fatta beslut på. Det föreligger
              inte i dag.
            </seg>
            <seg n="35f110c6">
              Nu har regeringen tillsatt en utredning som tittar på helheten
              för den svenska rederinäringen. Det är bra, och det välkomnar
              jag. Vi får emotse utredningen, och förhoppningsvis kan utredningen
              komma till ett avslut. Det kommer att ske under nästa mandatperiod.
            </seg>
            <seg n="902c9ebd">
              Vad gäller rederinäringen kan vi ändå konstatera att det inte
              bara är ute på fjärden här utanför som det våras som jag såg när
              jag tittade ut på islossningen utan det verkar vara så att man
              också upplever det så i rederinäringen.
            </seg>
            <seg n="92174b10">
              I vår tidning Blekinge Läns Tidning läser jag att Stena Line
              ser positivt på utvecklingen i framtiden och satsar 8 miljarder,
              sammanlagt 1 miljard i Karlskrona, på nya färjor. Det ser positivt
              ut för svensk rederinäring.
            </seg>
          </u>
          <note type="speaker" n="ce113fe5">
            Anf. 115 RAIMO PÄRSSINEN (s) replik:
          </note>
          <u who="raimo_parssinen_c1bef5" xml:id="i-3e1003a064e15478-1" n="e5c154f6">
            <seg n="5ae4c73f">
              Herr talman! Annicka Engblom säger att den borgerliga majoriteten
              inte är nöjd. Nej, det är så klart. Men vad gör ni åt det? Ni
              nöjer er med att utgå från att regeringen gör något. Det är ett
              ord som genomsyrar hela betänkandet ni utgår.
            </seg>
            <seg n="05a7f4c1">
              Vi ser det som att ni tar order direkt från Anders Borg. Det
              är vi här i kammaren som är folkvalda, och vi har gett regeringen
              uppdraget två gånger. Ändå händer det ingenting. När vår regering
              fick det här kravet på sig genomförde man en utredning, precis
              som riksdagen beställde. Varför kan man inte göra det nu?
            </seg>
            <seg n="dfb875aa">
              Varför händer det ingenting? Kom inte och säg att det var vi
              som inte gjorde någonting! Det är typiskt er att gå bakåt. Prata
              om den här mandatperioden när ni styr! Se till att det händer
              någonting!
            </seg>
            <seg n="0ddae1de">
              Jag hoppas att det finns någon borgerlig ledamot här som är modig
              och röstar med oss för att ytterligare stärka det här kravet.
            </seg>
            <seg n="4f6854c0">
              Annicka Engblom kommenterade inte vårt förslag på riskkapitalavdrag.
              Är det bra eller dåligt? Varför sade ni nej till det? Det är någonting
              som precis stämmer med de önskemål som ställs från näringslivet
              också.
            </seg>
            <seg n="b9bce827">
              I inledningen kände sig Annicka Engblom tryggare, och hon pratade
              om procentsatser och så vidare. Men titta på vad som har hänt
              i Sverige! Det är dags att göra bokslut över er politik. Men ni
              vill inte se precis det jag nämnde. Det har gått dåligt för Sverige,
              och klyftorna har ökat. Vi får väl ta den debatten någon annanstans.
              Men jag hoppas att ni har mod att införa tonnageskatten. Säg ja
              till vårt förslag om riskkapitalavdrag! Var rädd om fastighetsskatten!
            </seg>
          </u>
          <note type="speaker" n="c9d0c113">
            Anf. 116 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-b915a0f5ab45c7e5-2" n="c64e4149">
            <seg n="e6d8910c">
              Herr talman! Det är intressant att följa Raimo Pärssinens bollande
              mellan de olika betänkandena. Det är klart att det här hänger
              ihop det gör det absolut.
            </seg>
            <seg n="cfceeea6">
              Ta det här med uttagsbeskattningen, som Lena Asplund kommer att
              ta upp under den fortsatta debatten. Med kraftfull stämma säger
              man att det här kommer att innebära undergången för alla vindkraftverk
              i Sverige. Men så föreslår man en utredning. Man vill förlänga
              processen i stället, fortfarande med osäkerhet för vindkraftskooperativen,
              genom att slänga in frågan i en utredning. Det är inte bara det,
              utan också fastighetsbeskattning, hyressättning och så vidare
              ska utredas.
            </seg>
            <seg n="86117a05">
              Vad är egentligen förslagen från oppositionen? Hela tiden får
              vi höra: Svar kommer vi ska jobba ihop oss. Och när det kommer
              blir det en utredning. Det är rätt tandlöst, får jag säga. Allting
              ska begravas i utredningar. Det är vad vi har hört av det ni i
              oppositionen hittills har presenterat när ni har sagt att ni är
              överens. Det ska utredas det är inte så jätteviktigt att komma
              överens.
            </seg>
            <seg n="9f00b03d">
              Vad gäller riskkapitalavdrag kan det tyckas som ett bra förslag
              med 20 procent och investeringar upp till 100 000. Men vi ska
              ändå komma ihåg att för att göra dessa investeringar krävs det
              att man har rätt mycket kapital från början. Det som kommer fram
              i den utredning som regeringen tillsatte och som nu är på remissbehandling
              är just vilken möjlighet till exempel en familj med ungefär 20
              00025 000 i inkomst som vill starta ett företag har att gå in
              med små medel. Hur kan den familjen avsätta medel utan att behöva
              gå till riskkapitalister om man inte har många miljoner i bakfickan
              för att kunna starta ett nytt företag? Det är framför allt viktigt
              för alla de ungdomar som väntar på att starta företag.
            </seg>
          </u>
          <note type="speaker" n="174a09e8">
            Anf. 117 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-5" n="296a95ee">
            <seg n="203fdc85">
              Herr talman! Jag förstår nu att det är flera ledamöter från samma
              parti som kommer att gå upp i olika frågor, vilket betyder att
              vi som inte är så många får antingen välja våra repliker eller
              sitta länge i kammaren och ta många repliker. Jag vet inte vilket
              det blir för min del. Det är en nyordning.
            </seg>
            <seg n="ce5159e0">
              Jag hade också tänkt prata om tonnageskatten. Det väcktes en
              gemensam sexpartimotion här i riksdagen, och Roger Tiefensee var
              första namnet på den. Han är med här, och det kan bli lite spännande
              att höra vad han säger sedan i debatten. Men jag nöjer mig med
              de svar som har lämnats hittills.
            </seg>
            <seg n="8444f5b0">
              Jag kan bara konstatera att vi kanske på båda sidor är duktiga
              på att utreda saker och ting. Jag tror inte att någon är bättre
              eller sämre än någon annan. Det kanske handlar om vad vi gör av
              resultaten av utredningarna. Jag tänkte prata lite grann om mindre
              företag. Det finns till exempel en skatteincitamentsutredning,
              som är klar och har lämnat ett betänkande. Det handlar till exempel
              om frågor kring riskkapital. Min fråga blir naturligtvis: Vad
              tänker regeringen göra med detta?
            </seg>
            <seg n="9217c741">
              Sedan tänkte jag ta upp en annan sak, och det har att göra med
              Riksrevisionens granskning. Jag kommer inte ihåg om det var 50
              eller 60 procent av egenföretagarna som kände till jobbskatteavdraget,
              dess konstruktion och vad det innebär. Det är också en ganska
              intressant fråga. De två frågorna ställer jag till Annicka Engblom.
            </seg>
          </u>
          <note type="speaker" n="eb08bd86">
            Anf. 118 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-b915a0f5ab45c7e5-3" n="c64e4149">
            <seg n="1388930f">
              Herr talman! Att det är en nyordning, med lite nya givar, är
              väl trevligt. Då blir det också tillfälle för er i mindre partier
              att få fler repliker och inrikta er på fler frågor. Det är väl
              bara positivt. Att sitta länge i kammaren hör till, tycker jag.
              Om man har sitt utskott här ska man väl sitta här så länge som
              möjligt och följa debatten från början till slut.
            </seg>
            <seg n="c7be865b">
              Vad regeringen vill göra med riskkapitalavdraget kan jag inte
              riktigt svara på. Det får regeringen fundera på och så småningom
              komma med förslag till oss i riksdagen. Jag hoppas i alla fall
              att de många goda idéer som bland annat lyfts fram i detta betänkande
              och i utredningen får avtryck i den proposition som kommer för
              att möjliggöra att vi kan ge inte bara möjligheter till stora
              riskkapitalföretag utan också mindre investeringar i företagande
              i tidiga skeden.
            </seg>
            <seg n="cf0fecd4">
              Jag noterade, herr talman, Marie Engströms frågor i anförandet.
              Hon tog upp sparandedirektivet och reservation nr 1 från oppositionen.
              Den grundläggande tanken i detta kan jag absolut sympatisera med.
              Det här är ändå ett väldigt delikat område där det gäller att
              ha enighet och ha med så många som möjligt på båten. Det är en
              diplomatisk hantering, att man ska vårda detta vad gäller att
              införliva nya produkter. Det är också viktigt att kunna jämföra
              olika skattebaser som grund, då vi har olika skattesystem i våra
              olika länder i Europa.
            </seg>
            <seg n="dc675612">
              Det här har man jobbat väldigt aktivt med under EU-ordförandeskapet.
              Att säga att regeringen har varit passiv är att helt bortse från
              det stora beröm man har fått för att man har kommit så långt i
              dessa frågor om informationsutbytesavtal och att det ska vara
              penetrerbara skattesystem.
            </seg>
          </u>
          <note type="speaker" n="4127e06f">
            Anf. 119 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-6" n="296a95ee">
            <seg n="aef8107c">
              Herr talman! Så är det. Man måste säga att det på området som
              gäller informationsutbyte har hänt mycket den sista tiden, om
              man jämför med vad som inte har hänt tidigare. Men det betyder
              inte att vi kan ha en hög ambition och mena att vi ska kunna vidga
              omfattningen av sparandedirektivet så att det även omfattar juridiska
              personer, att det omfattar inte bara räntor utan även andra kapitalinkomster.
              Det är det som är kärnan i detta.
            </seg>
            <seg n="4c3f02b6">
              Varför slå sig till ro? Nu har vi kommit en bit på väg, men vi
              menar att det är viktigt att fortsätta. I förlängningen tror jag
              att det är bra för alla, inte minst för företagsamheten. Det är
              en viktig utgångspunkt.
            </seg>
            <seg n="5223b15f">
              Jag noterar att du glömde en fråga som är lite intressant, Annicka.
              Det var just att ca 50 procent av egenföretagarna inte vet att
              det finns ett jobbskatteavdrag och vad det innebär. Det är lite
              intressant. Vi pratar väldigt mycket om företagande, beskattning,
              höga och låga skatter, men varannan känner inte till dagens regelsystem.
              Alla politiker oavsett färg får väl ta till sig varför medborgarna
              inte känner till de regler som vi fattar beslut om. Det kanske
              är speciellt viktigt när det gäller mindre företag.
            </seg>
            <seg n="c621c79d">
              Jag tycker att det finns en lång rad frågor kvar att arbeta med
              på företagsområdet, oavsett regering. Det gäller inte minst regelfrågan,
              där regeringen har fått en hel del kritik. Det gäller också småföretagens
              likviditetsproblem, där jag inte tycker att vi har gjort tillräckligt
              i fråga om trygghet, säkerheter och betalningstider, både inom
              offentlig verksamhet och inom näringslivet.
            </seg>
          </u>
          <note type="speaker" n="39585269">
            Anf. 120 ANNICKA ENGBLOM (m) replik:
          </note>
          <u who="annicka_engblom_d23a4d" xml:id="i-b915a0f5ab45c7e5-4" n="c64e4149">
            <seg n="d2f0f9d8">
              Fru talman! Det känns glatt och tryggt att vara väldigt överens
              i de här frågorna med Vänsterpartiet och Marie Engström: Detta
              är drivkrafter och frågor som vi båda delar. Jag önskar i och
              för sig att detta också får bättre avtryck när ni så småningom
              har pratat ihop er i oppositionspartierna framåt våren och att
              de andra lyssnar på Marie Engström i detta. Då kanske vi kan sträcka
              händerna mot varandra.
            </seg>
            <seg n="e0af717e">
              Jobbskatteavdraget hör egentligen hemma i den förra debatten.
              Jag tror att Jessica Polfjärd svarade förtjänstfullt. Där har
              vi misslyckats. Det är inget att hymla med. Där har vi, precis
              som Marie Engström påpekar, ett ansvar både vi och ni att upplysa
              om detta, fast vi har väl lite olika utgångspunkter. Därför lyfte
              vi fram i det betänkande som vi nyss debatterade att vi uppmanar
              dem på Skatteverket att också vara behjälpliga i att upplysa om
              inte bara de här och andra skatter utan även om jobbskatteavdraget.
              Det kommer de att göra.
            </seg>
            <seg n="4f433c29">
              Jag vill komma med ett litet besked till Marie Engström som inte
              har med vårt replikbyte att göra. I sitt anförande tog Marie Engström
              upp oron över fastighetstaxeringen på äldreboenden. I och med
              att vi i alliansen riktar ett tillkännagivande till regeringen
              om att man ska utreda fastighetstaxeringen för dess avskaffande
              kommer vi också att avskaffa denna problematik, och det är väl
              ändå en god nyhet?
            </seg>
          </u>
          <note type="speaker" n="5b39b772">
            Anf. 121 ÅKE SANDSTRÖM (c):
          </note>
          <u who="mikael_sandstrom_847a6e" xml:id="i-9756251c81410525-2" n="8badeecc">
            <seg n="79fefce7">
              Fru talman! Skattepolitiken är som vi alla vet och torde vara
              överens om betydelsefull. Den är mångskiftande, och den är intressant.
            </seg>
            <seg n="25b5cd53">
              Lika väl som skattebasen är grunden för vår gemensamt finansierade
              välfärd är det viktigt att systemen för företags- och ägarbeskattningen
              är långsiktigt stabila. Vi har nu ett läge där skattesystemen
              på dessa områden inte längre talar emot Sverige. Dagens företags-
              och ägarbeskattning talar faktiskt för Sverige. Vi har flera exempel
              på detta.
            </seg>
            <seg n="92cf0d9e">
              Jag kommer för tids vinnande i detta anförande att koncentrera
              mig på uttagsbeskattningen. Sällan har så många under så lång
              tid debatterat en fråga som i grunden har en sådan begränsad statsfinansiell
              betydelse men dock en stor betydelse för exempelvis vindkraftskooperativ
              över hela landet. Frågan är komplicerad, och väldigt många missförstånd
              har radats upp under det senaste året, till exempel detta att
              uttagsbeskattningen skulle vara en ny skatt.
            </seg>
            <seg n="45ecd7ef">
              Uttagsbeskattning infördes i detta vackra land redan 1928, och
              den är basen för hur konsument- och producentkooperationerna är
              uppbyggda. Jag noterar med tillfredsställelse att partierna numera
              står varandra mycket nära i den här frågan. Oppositionen har gått
              från kravet på ett slopande av uttagsbeskattningen till ett krav
              om en utredning. Vänsterns särskilda yttrande markerar också att
              uttagsbeskattning är berättigad, vilket vi har hört här i kammaren
              i dag. Även Miljöpartiet har med hänvisning till den senaste interpellationsdebatten
              med finansministern uttalat att uttagsbeskattning behövs. I grunden
              är vi rätt överens om principerna.
            </seg>
            <seg n="f6d7983f">
              Fru talman! Jag har stor respekt för att uttagsbeskattning framstår
              och har framstått som en udda skattenorm för den enskilda människan
              som vill bidra till bättre miljö och samtidigt sänka sina boendekostnader.
              Utskottet föreslår att frågan om marknadspris ska ses över. Det
              innebär att den översyn som oppositionen efterfrågar redan har
              aktualiserats. Den översynen är viktig, men det behöver studeras
              flera alternativ. I Centerpartiet har vi noggrant analyserat dessa
              frågor under de senaste åren och prövat en mängd olika vägar,
              modeller, och nu funnit en väg som kan vara gångbar.
            </seg>
            <seg n="5aefb071">
              Vår grundsyn är att vindkraftskooperativa föreningar ska neutraliseras
              från uttagsbeskattningen. Samtidigt är vi klara över att denna
              skatt inte är möjlig att slopa, utan andra vägar får sökas som
              tillgodoser gällande lagstiftning både nationellt och internationellt.
            </seg>
            <seg n="37b101a0">
              En vindkraftskooperativ förening har som ni vet en speciell situation
              beträffande det egna kapitalet som skiljer den från andra kooperativa
              föreningar och andra driftsformer. Från Centerpartiet kommer vi
              därför i den kommande budgetprocessen att föreslå att nuvarande
              beräkningsmodell för avdragsrätten utvidgas. I dag sker beräkningen
              utifrån omsättningen. Vi vill behålla den modellen men även erbjuda
              ett alternativ med en avdragsrätt som baseras på andelskapitalet.
              Modellen, som vi har tagit fram tillsammans med ekonomer och företrädare
              för vindkraftskooperativ, ger en effekt som för de konsumentkooperativa
              föreningarna balanserar uttagsbeskattningen.
            </seg>
            <seg n="f44b33ff">
              En berättigad fråga är då: Vad skulle införandet av en sådan
              modell kosta? De erforderliga förändringarna är inte en fråga
              om kostnader för staten utan om vilka signaler vi vill sända för
              att stimulera det folkliga engagemanget i miljö- och energifrågor
              samtidigt som vi upprätthåller normer som gör att vi klarar statsstödsreglerna.
            </seg>
            <seg n="0cd4f384">
              De vindkraftskooperativa företag som har gjort beräkningar på
              detta visar att uttagsbeskattningen elimineras på ett tillfredsställande
              sätt med denna modell. Vindkraftsbranschen ser mycket positivt
              på förslaget, liksom SERO, Sveriges Energiföreningars Riksorganisation,
              som ger förslaget sitt fulla stöd.
            </seg>
            <seg n="d3c21ee1">
              Den statsfinansiella betydelsen, kostnaden, är beräknad till
              någonstans mellan 8 och 12 miljoner per år, vilket i det stora
              sammanhanget får betraktas som nära nog marginellt.
            </seg>
            <seg n="0cb133ff">
              Det är nu viktigt att vi får till stånd förändringar i detta
              skattesystem och att dessa förändringar ger en långsiktigt hållbar
              lösning, gärna över blockgränserna och, vilket är utomordentligt
              viktigt, skapar framtidstro och investeringsvilja i den viktiga
              vindkraftsbranschen.
            </seg>
            <seg n="e1806878">
              Utskottet och alliansregeringen kommer att se över detta. För
              Centerpartiets del ser vi fram emot analysen, dels av modellen
              om marknadspris, vilken berörs i betänkandet, dels den modell
              som jag här har berört och som det har skissats på med berörda
              intressenter. Jag ser fram emot en lösning i det kommande budgetarbetet.
              Det är dessutom den snabbaste vägen för att nå det resultat som
              såväl vi centerpartister som vindkraftskooperationen vill nå.
            </seg>
          </u>
          <note n="cfdbc9ac">
            Fru talman! Jag yrkar bifall till utskottets förslag och avslag
            på samtliga motioner.
          </note>
          <note n="d3168274">
            I detta anförande instämde Karin Nilsson (c).
          </note>
          <note type="speaker" n="ff0ecf39">
            Anf. 122 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-6" n="17dfda6e">
            <seg n="9e8d5472">
              Fru talman! Till att börja med tror jag inte att det är någon
              som har ifrågasatt uttagsbeskattningens roll i det svenska skattesystemet
              som sådant utan bara dess tillämpning när det gäller vindkraftskooperativ.
              Det som jag ser som det stora problemet med Åke Sandströms anförande
              är bristen på insikt om vilka som föreslår vad. Jag ska för tydlighets
              skull läsa upp vad det är Åke Sandström föreslår och yrkar bifall
              till.
            </seg>
            <seg n="5c2eae53">
              Det är en liten skrivning som är så här: Utskottet utgår från
              att Skatteverket kommer att informera om vilka principer som verket
              avser att tillämpa för att räkna fram det marknadspris som ska
              ligga till grund för uttagsbeskattningen och i vilken omfattning
              jämkning kan ske med hänsyn till den komplexa prisbilden på el.
              Utskottet utgår också från att Energimyndigheten för detta ändamål
              ska kunna bistå med underlag som belyser prisutvecklingen.
            </seg>
            <seg n="f66194a2">
              Ni utgår alltså från att Skatteverket ska informera lite noggrannare
              och att Energimyndigheten kanske ska vara behjälplig med lite
              underlag. Det är ju otroligt handlingskraftigt.
            </seg>
            <seg n="2163f26a">
              De som föreslår att det faktiskt ska hända någonting, att man
              ska göra en utredning, se över marknadspris och se över det här
              med kooperativ utdelning, som Centerpartiet föreslår, är ju vi
              rödgröna. Vi har en reservation där vi säger att man skyndsamt
              ska tillsätta en utredning och antingen titta på marknadspris
              eller på det här med kooperativ utdelning. Man ska bara se till
              att frågan får en lösning.
            </seg>
            <seg n="b17562f8">
              Är det så att Åke Sandström vill ha en lösning för vindkraftskooperativen
              kan han inte förlita sig till något litet uttalande och någon
              from förhoppning i ett utskottsbetänkande. Då blir det vackert
              till att rösta bifall till reservation nr 3.
            </seg>
          </u>
          <note type="speaker" n="a09a45c3">
            Anf. 123 ÅKE SANDSTRÖM (c) replik:
          </note>
          <u who="mikael_sandstrom_847a6e" xml:id="i-9756251c81410525-3" n="8badeecc">
            <seg n="07b691a8">
              Fru talman! Jag brukar säga att det i sådana här sammanhang är
              det talade ordet som gäller. Jag sade att man behöver utvärdera
              marknadsprisfrågan, men det är flera modeller som behövs, och
              vi har då öppnat för en ytterligare modell i det här sammanhanget
              som kan göra det möjligt att eliminera eller neutralisera uttagsbeskattningen.
            </seg>
            <seg n="e89e32e1">
              Det viktigaste är att man kommer fram till någonting i sak. Jag
              hänger inte upp mig på om vi kallar det översyn från Skatteverket
              eller om vi kallar det utredning, utan här handlar det om att
              vi i praktiken får ett resultat. Jag tror inte alls att vi står
              så långt ifrån varandra där.
            </seg>
            <seg n="85ff01f4">
              Det är det här alternativet till att se över marknadsprismodellen
              som jag har tagit upp i dag, och det är det som är huvudsyftet
              från vår sida.
            </seg>
          </u>
          <note type="speaker" n="f7fb7bf3">
            Anf. 124 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-7" n="17dfda6e">
            <seg n="65de275c">
              Fru talman! Det är inte det talade ordet som gäller, utan det
              är vilka knappar vi i slutändan trycker på. Och så länge Åke Sandström
              trycker på en knapp där det står att man utgår från att Skatteverket
              ska informera lite bättre om vilka principer man avser att tillämpa
              känner inte jag mig jättetrygg i att det här kommer att få en
              snar lösning.
            </seg>
            <seg n="91e5b4dd">
              Vill man att frågan verkligen ska ses igenom och vill man att
              det ska ges ett klart och tydligt uppdrag om att det här ska ses
              över får man yrka bifall till reservation nr 3.
            </seg>
          </u>
          <note type="speaker" n="74c3d89c">
            Anf. 125 ÅKE SANDSTRÖM (c) replik:
          </note>
          <u who="mikael_sandstrom_847a6e" xml:id="i-147617b34d6e1138-0" n="8badeecc" next="i-2fe7c32dc44a9332-0">
            <seg n="bad8669b">
              Fru talman! Jag får tacka för rekommendationen.
            </seg>
            <seg n="98c90846">
              Skatteutskottet och regeringen torde också ha en del tyglar och
              möjligheter att påverka Skatteverket. Men, som sagt, det är ingen
              avgrundsdjup skillnad.
            </seg>
            <seg n="59f1412a">
              Att ta reda på och informera är viktigt, men vi måste, som sagt,
              ha fler alternativ, flera kort att spela med. Det allra viktigaste,
              som jag sade, är att vi måste åtnjuta den positiva investeringsvilja
              som finns runt om i landet. Den har skadats av debatten om uttagsskatten,
              Jag tror att vi kan vara överens om att vi inte har nått fram
              med informationen. Det är inte enkelt. Därför måste alla goda
              krafter till för att man ska få en lösning när det gäller vad
              uttagsbeskattningen innebär.
            </seg>
            <seg n="0ffbfbef">
              Vi kan nämligen inte ta bort den. Det går inte. Den måste vara
              kvar. Hela konsument- och producentkooperationen är byggd på denna
              princip.
            </seg>
            <seg n="c5c4773a">
              Jag tror att det ska gå att finna lösningar som gör att det blir
              en bättre ordning på de här frågorna.
            </seg>
          </u>
          <note n="b40a881e">
            Anf. 126 GUNNAR ANDRÉN (fp):
          </note>
          <u who="mikael_sandstrom_847a6e" xml:id="i-2fe7c32dc44a9332-0" n="8badeecc" prev="i-147617b34d6e1138-0">
            <seg n="7bb56c2f">
              Fru talman! För fyra år sedan hade vi en motsvarande debatt.
              Det var en fråga som var helt dominerande vid den tidpunkten.
              Men genom rätta åtgärder kan man få debatter att praktiskt taget
              dö, och det har inträffat med den debatten.
            </seg>
            <seg n="618ef851">
              Moderata samlingspartiet, Centerpartiet, Kristdemokraterna och
              Folkpartiet har sett till att vi har fått en fastighetsbeskattning
              som folk kan leva med. Det finns ingen oro för fastighetsbeskattningen
              längre.
            </seg>
            <seg n="9202445c">
              Jag tror att det är det viktigaste som vi har gjort på kapitalbeskattningens
              område, att flytta bort fastighetsskatten från kapitalbeskattningen,
              rent tekniskt. Det är oerhört viktigt. Dess värre vill Socialdemokraterna
              återinföra detta. Det är ett problem.
            </seg>
            <seg n="a6cbdaf9">
              Låt mig börja med att titta på vad som har hänt med alla lägenheter.
              Vi hade 2007 en allmän fastighetstaxering som höjde taxeringsvärdet
              på flerfamiljshusen med 433 miljarder kronor. En halv procent,
              som ni föreslog, skulle ha höjt fastighetsskatten totalt sett
              med ungefär 2,12,2 miljarder kronor för alla som bor i lägenhet.
            </seg>
            <seg n="55cb4fb9">
              Jag tror att det var väldigt klokt att, som alliansregeringen
              gjorde, införa ett maximitak för varje lägenhet på 1 200 kronor
              plus några procent som det räknas upp med. 1 200 kronor det kan
              aldrig bli mer. Nu är det 0,4 procent av taxeringsvärdet, dock
              högst 1 200 kronor.
            </seg>
            <seg n="a8374ccd">
              Det innebär att inte heller de människor som bor i lägenhet kan
              drabbas av några skattechocker. Jag tror att det är betydelsefullt
              för hyresutvecklingen. Detsamma gäller bostadsrätter.
            </seg>
            <seg n="6994183d">
              När det gäller vanliga, normala fastigheter var inte allting
              perfekt den 1 januari 2008 när den nya reformen infördes det tror
              jag att vi alla kan vidgå. Det har vidtagits många åtgärder. Men
              man kan ändå konstatera att den syn på beskattningen av boendet
              som präglade Socialdemokraterna handlade om en skatteko med fyra
              magar. Man kunde på alla sätt ta ut skatt på boendet. Och skatterna
              på boendet var på väg upp på ett alldeles förfärande sätt.
            </seg>
            <seg n="66ef3a7b">
              Vi hade i dag, fru talman, haft mellan 9 och 10 miljarder kronor
              högre skatter, totalt sett på boendet, om den skattepolitik som
              Pär Nuder och Socialdemokraterna tillsammans med Vänsterpartiet
              och Miljöpartiet stod för hade fått råda.
            </seg>
            <seg n="98725f3b">
              Detta är betydande summor för boendet. Nu vill Socialdemokraterna
              återinföra en del av den gamla beskattningen. Det är ändå marginellt,
              vill jag påstå. Man har accepterat 98 procent eller någonting
              sådant av skatten. Problemet är att ni vill återinföra en del
              principer. Framför allt vill ni återinföra att man inte ska ha
              någon skatt efter bärkraft. Det är det stora problemet, att ni
              vill återinföra det, att man ska ha en skatt där det inte finns
              någon som helst koppling mellan den möjlighet en människa har
              att betala och den skatt ni yrkar på.
            </seg>
            <seg n="7af5a32f">
              Man kan se att ni också vill återinföra den andra delen i fastighetsbeskattningen,
              nämligen förmögenhetsskatten. Det kommer att få betydande konsekvenser
              också när det gäller hur Socialdemokraterna vill se på beskattning
              av boendet.
            </seg>
            <seg n="281d2439">
              Jag tror att en av de viktigaste saker som nu har hänt är att
              folk har blivit lugna på det här området. De känner ingen oro
              för att utomståendes agerande kan ha betydelse för detta.
            </seg>
            <seg n="c4637477">
              Man kan naturligtvis alltid diskutera om just 6 300 kronor ska
              vara maximiavgift. Det kan hända att det kommer att ändras. Det
              vet man inte riktigt. Men jag tror att det är oerhört värdefullt
              att den princip som ni hade, nämligen att man var beroende av
              hur mycket grannarna köpte fastigheterna för, har kommit bort.
            </seg>
            <seg n="b3f608e6">
              Jag anser också att det är en logisk konsekvens, även om Raimo
              Pärssinen uttryckte att det finns en fara i det, att man avskaffar
              taxeringsvärdet eller åtminstone utreder detta. Jag tycker att
              det är en logisk konsekvens av den bostadsbeskattningspolitik
              som vi nu för. Och jag måste säga: Jag har inte hört en enda villaägare
              och inte heller en enda flerfamiljsfastighetsägare som är bekymrad
              över att man tar bort fastighetsskattesystemet. Det finns inga
              sådana. Jag tror också att det skulle minska trycket på Skatteverket
              ganska mycket.
            </seg>
            <seg n="4d96ee9f">
              Fru talman! Detta var vad jag hade att säga om bostadsbeskattningen,
              som var en sådan stor fråga för fyra år sedan och som nästan inte
              är någon fråga alls nu.
            </seg>
            <seg n="e8754f17">
              När det gäller företagsbeskattningen har det, enligt mitt förmenande,
              skett stora saker. Men jag tycker också att vi ska erkänna att
              vi inte har nått ända fram på det här området. Vi har inte gjort
              det. Det finns många företagare som tycker att vi borde ha gjort
              mycket mer. Det kan man alltid önska sig.
            </seg>
            <seg n="367cc661">
              Ändå har det skett betydande saker. Man kan tycka att en sänkning
              av bolagsskatten väl inte var en viktig fråga. Jag tror att det
              är viktigt att man har angett en riktning på detta, att beskattning
              av vinsten i ett bolag har minskat lite grann, från 28 till 26,3
              procent. Svenskt Näringsliv tyckte att man skulle ha gjort andra
              saker. Jag tycker att de har fel. Jag tror att det är viktigt
              att se till att vi har konkurrenskraftiga företagsskatter även
              på bolagsområdet.
            </seg>
            <seg n="82bf8d45">
              Vi har förbättrat 3:12-reglerna för fåmansföretagen. Vi har också
              tydliggjort en rimlig fördelning mellan hur löntagare beskattas
              och hur företagare beskattas. Man ska också komma ihåg den betydelse
              som jobbskatteavdraget har haft på detta område. Det finns många
              andra saker att säga om detta.
            </seg>
            <seg n="a3386a03">
              Socialdemokraterna och såvitt jag förstår Vänsterpartiet jag
              vet inte riktigt vad Miljöpartiet vill vill åstadkomma ganska
              betydande saker när det gäller företagsbeskattningen vad gäller
              pengar. Ni vill inte bara avskaffa hushållsnära tjänster utan
              också säga nej till de nedsatta sociala avgifterna. Ni står inte
              längre kvar vid det stora trumfkortet, nämligen nedsättningen
              av de sociala avgifterna med 5 procent för en massa småföretag,
              vilket skulle kosta ungefär 6 miljarder. Jag kan förstå att det
              efter så många år kan finnas anledning att gå ifrån detta.
            </seg>
            <seg n="b7091eba">
              Likväl ökar era företagsbeskattningsförslag skatterna på företagandet
              med ungefär 14 ½ miljard 2011 och med 15 miljarder 2012. Detta
              är betydande summor. Här ingår förmögenhetsskatten, avskaffandet
              av hushållsnära tjänster och nedsättningen av sociala avgifter.
            </seg>
            <seg n="05f36485">
              Därutöver återgår ni till en annan sak som jag tror att folk
              dess värre är omedvetna om. Det är att ni vill sätta i gång och
              beskatta elektriciteten ytterligare. Ni som har varit med i utskottet
              länge vet att jag brukar säga: Finns det en sak man ska vara försiktig
              med är det att beskatta elektricitet, för den är så effektiv.
            </seg>
            <seg n="cb5a1170">
              Men ni vill faktiskt, och jag är inte ens säker på att ni alla
              förstår det, beskatta kärnkraften ytterligare. Att Helena Leander
              vill det förstår jag, för hon vill avveckla kärnkraften. Ni vill
              ha en 20-procentig höjning på termisk energi och höjd fastighetsskatt
              på vattenkraften med lika mycket. Det handlar om mycket pengar,
              ca 1,1 miljard för 2011. Det finns ingen annan än företagare och
              hushåll som kan betala elskatterna; det finns inga goda givare.
            </seg>
            <seg n="c1a1164b">
              Vill man ha bättre företagsklimat i Sverige ska man vara försiktig
              med att införa nya skatter på elektricitet, för det är så många
              tillverkande företag som detta är en mycket viktig faktor för.
            </seg>
            <seg n="81c588ee">
              Jag är glad över att en av de saker vi har kunnat åstadkomma
              är att få ett stopp på elprisskattehöjningarna utöver den allmänna
              indexuppräkningen.
            </seg>
          </u>
          <note type="speaker" n="97ad8361">
            Anf. 127 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-c1431c589f8c9e6b-3" n="296a95ee" next="i-9887d8c1e6829764-3">
            <seg n="7e2d50fb">
              Fru talman! Jag begärde ordet för att få ett förtydligande. Jag
              fick beskedet från Annicka Engblom när det gäller klassificering
              av byggnader för äldreboende att eftersom ni tar bort fastighetstaxeringen
              ska det inte bli någon skatt. Jag vet inte om jag uppfattade det
              rätt, för jag förstår det inte. Antingen klassificerar man äldreboende
              som privatboende och tar ut fastighetsavgift eller så klassificerar
              man det som vårdboende, och då ska det inte beskattas. Men beskedet
              jag fick var att eftersom man tar bort fastighetstaxeringen ska
              det inte beskattas, och jag förstår inte det.
            </seg>
            <seg n="5bd3df68">
              Ni kanske inte har hunnit prata ihop er om det. Jag måste dock
              lyfta upp frågan eftersom jag inte förstod beskedet och inte hade
              möjlighet att begära ytterligare replik.
            </seg>
            <seg n="6b49f04e">
              En annan fråga som man kan tycka är liten inom ramen för fastighetsavgiften
              är hur man tar ut fastighetsavgift på studentkorridorer. Studentorganisationerna
              har lyft upp detta och menar att man inte tar ut avgiften på 1
              200 kronor på en korridor utan på ett litet rum. Det innebär att
              ett litet studentrum och jösses, vad små de kan vara får samma
              avgift som en ganska stor lägenhet. Denna fråga har vi tagit upp
              förut. Vad säger ni om det här i alliansen? Är det något som ni
              kan titta vidare på?
            </seg>
            <seg n="a1b8ce21">
              När riksdagen avskaffade den statliga fastighetsskatten och införde
              fastighetsavgift togs frågan upp i betänkandet. Vad jag minns
              stod det att man inte hade haft tid att bereda den och att man
              skulle återkomma. Men nu är mandatperioden snart slut.
            </seg>
          </u>
          <note n="4547478f">
            Anf. 128 GUNNAR ANDRÉN (fp) replik:
          </note>
          <u who="marie_engstrom_d234fb" xml:id="i-9887d8c1e6829764-3" n="296a95ee" prev="i-c1431c589f8c9e6b-3">
            <seg n="c21abf97">
              Fru talman! Den första frågan som Marie Engström tog upp gällde
              klassificering av byggnader för äldreboende vid fastighetstaxeringen.
              Det har varit en återkommande fråga under en följd av år. Först
              var det Lars Bäckström som motionerade från Uddevallas horisont,
              och nu är det Catharina Bråkenhielm som har tagit upp detta.
            </seg>
            <seg n="55dbda29">
              Från majoriteten har vi sagt att vi inte vill ha något tillkännagivande
              på denna punkt, utan denna fråga får tills vidare beredas inom
              Regeringskansliet. Likväl kan jag hålla med om att eftersom det
              föreligger viss ovisshet här måste man så småningom klara ut exakt
              vad som gäller. Catharina Bråkenhielms motion har i den meningen
              bärighet för dem som driver denna typ av verksamhet, och man ska
              inte säga att vi aldrig någonsin kommer att sätta ned foten i
              detta. För den som drabbas av detta är det en viktig fråga, men
              i det stora perspektivet har vi inte ägnat någon otrolig möda
              åt denna mycket speciella fråga.
            </seg>
            <seg n="3b82ea57">
              När det gäller studentkorridorer är det som jag sade att vid
              den stora omläggningen av beskattningen har det blivit ganska
              många oformligheter, vilket vi gärna erkänner. Allt blev inte
              bra från början. Till detta hör om man ska se på studentkorridorer
              som en lägenhet eller många lägenheter. Det beror på kök med mera.
              Det är en sak som man får diskutera vidare. Oavsett vilken regering
              vi har måste man fundera på vad som gäller för denna typ av gemensamhetslokaler
              där många boende har eget rum men inte uppfattar det som en egen
              lägenhet.
            </seg>
            <seg n="8cd0535a">
              Jag kan försäkra Marie Engström om att vi är öppna för att diskutera
              detta vidare. Vi har inte satt ned foten och sagt att det ska
              vara på det ena eller andra sättet, utan låt oss diskutera denna
              fråga.
            </seg>
          </u>
          <note type="speaker" n="211904e2">
            Anf. 129 RAIMO PÄRSSINEN (s) replik:
          </note>
          <u who="raimo_parssinen_c1bef5" xml:id="i-3f47f2ef569d7230-1" n="e5c154f6" next="i-023b61b6bf224fa1-1">
            <seg n="b73c1f0d">
              Fru talman! Oavsett om det är högkonjunktur eller lågkonjunktur
              är ert recept alltid sänkta skatter. Jag tror dock att Gunnar
              Andrén är en klokare karl än så. Men lyssnar man på beskrivningarna
              kan man inte förstå hur det kunde vara ett så gott läge i Sverige
              2006 när ni tog över, för det var så skattetyngt överallt. Nu
              säger ni: Akta er! Höj inga skatter! Var försiktiga med sådant!
            </seg>
            <seg n="6a7b3d2b">
              Er regeringschef, vår statsminister, har gått ut i annonser i
              Helsingfors och sagt att Sverige ska bli ett skatteparadis. Lyssnar
              man på Gunnar Andrén blir man nyfiken på det här med taxeringen
              och det tillkännagivande ni har där. Betyder det att fastighetstaxeringen
              ska bort rakt över? Syftet är givetvis att avskaffa det fullständigt
              när det gäller industrilokaler och kontorslokaler med dubbelanvändning.
            </seg>
            <seg n="14b4cb70">
              Gunnar Andrén brukar kalla sig den siste socialliberalen. Det
              brukar jag ta upp i talarstolen, och jag vet att Gunnar tycker
              om när jag säger det, fru talman.
            </seg>
            <seg n="8298ef44">
              Marknaden ska råda, och man måste se till att marknaden flyter
              på bra. Men när marknaden får råda är man inte beredd att betala
              det pris marknaden kräver. I stället går man emot vad alla andra
              länder har, och de har fastighetsskatt. Men det ska vi inte ha
              i Sverige.
            </seg>
            <seg n="291de874">
              Köper vi en fastighet utomlands ska vi betala fastighetsskatt.
              Men när folk från andra länder köper fastigheter i Sverige behöver
              de inte betala fastighetsskatt. Jag får inte ihop det, Gunnar
              Andrén. Vad vill ni egentligen?
            </seg>
            <seg n="2845d52a">
              Jag har sett att ett skäl är att det skulle försvåra för oss
              att införa fastighetsskatt vid en eventuell valförlust för er.
            </seg>
          </u>
          <note n="137ffda3">
            Anf. 130 GUNNAR ANDRÉN (fp) replik:
          </note>
          <u who="raimo_parssinen_c1bef5" xml:id="i-023b61b6bf224fa1-1" n="e5c154f6" prev="i-3f47f2ef569d7230-1">
            <seg n="e7d9e9f6">
              Fru talman! Det förhållandet att något skulle göra det svårare
              att återföra politiken tror jag inte är ett bra argument för att
              avstå från att genomdriva sin egen politik. Det argumentet köper
              jag inte. Om man skulle ta hänsyn till vad som kan komma efteråt
              skulle man hamna i ett väldigt konservativt samhälle.
            </seg>
            <seg n="f2e29d02">
              Vi är 28 socialliberaler; det är talmannen och jag plus 26 andra
              i riksdagsgruppen. Vi hoppas att det ska bli många fler framöver.
            </seg>
            <seg n="fa86f079">
              Vi välkomnar alla som stjäl våra idéer. Det är den enda stöld
              som jag tycker är jättebra.
            </seg>
            <seg n="5a430721">
              Vi har inte, från majoritetens sida, sagt exakt hur Fastighetstaxeringsutredningen
              ska inriktas. Som Raimo Pärssinen var inne på finns det olika
              upplåtelseformer, det finns vattenkraftsskatt och skatt på obebyggda
              tomter. För att inte gynna spekulation har vi varit noga med att
              skatten har varit högre på obebyggda tomter som man kan tänka
              sig att personer och fastighetsbolag håller fast vid under lång
              tid för att möjligen göra stora vinster. Vi räknar med att det
              kommer att vara så i fortsättningen också.
            </seg>
            <seg n="67fdf829">
              I den meningen kommer det att vara olika klassificeringar av
              fastigheter även framöver beroende på om det är obebyggda tomter,
              vattenkraftverk, kärnkraftverk eller industrilokaler.
            </seg>
            <seg n="b3b8969b">
              Jag tror inte att det är aktuellt att sänka skatten på industrilokaler
              under den närmaste fyraårsperioden.
            </seg>
          </u>
          <note type="speaker" n="2518cc7b">
            Anf. 131 RAIMO PÄRSSINEN (s) replik:
          </note>
          <u who="raimo_parssinen_c1bef5" xml:id="i-3f47f2ef569d7230-2" n="e5c154f6" next="i-023b61b6bf224fa1-2">
            <seg n="fa9f13cb">
              Fru talman! Jag minns att vi hade en debatt här i kammaren tidigare
              då jag har för mig att Gunnar Andrén i ett replikskifte sade att
              den fastighetsavgift som det till slut blev var en kompromiss
              som ingen egentligen tyckte om, inte ens Kristdemokraterna. Det
              tror jag finns protokollfört.
            </seg>
            <seg n="5f605673">
              Jag ska vara ödmjuk. Jag är ingen ekonom. Jag respekterar stora
              kunskaper i ekonomi och forskning, men visst är det väl så att
              fastighetsskatten och förändringar av den inte har med tillväxten
              att göra?
            </seg>
            <seg n="9962da82">
              Visst var det så att OECD:s ekonomer kritiserade Sverige för
              att man gick just på den skatten och gjorde de här förändringarna
              trots att det inte tillförde något till tillväxten?
            </seg>
            <seg n="7dc3ec9b">
              Visst är det så att fastighetsskatten finns globalt.
            </seg>
            <seg n="a0cb8634">
              Varför brinner Gunnar Andrén för att avskaffa detta?
            </seg>
          </u>
          <note n="9f66e565">
            Anf. 132 GUNNAR ANDRÉN (fp) replik:
          </note>
          <u who="raimo_parssinen_c1bef5" xml:id="i-023b61b6bf224fa1-2" n="e5c154f6" prev="i-3f47f2ef569d7230-2">
            <seg n="7f38e226">
              Fru talman! Det har en ideologisk grund. Vi har inte sett beskattning
              av bostäder som något som man kan driva så som ni gjorde, så att
              skatten bara gick uppåt. Det skapade oro i hela samhället. Många
              människor trodde berättigat eller inte att de skulle tvingas flytta.
              Det är huvudmotivet till att vi har satt stopp för bostadsbeskattningen.
              Det är vi glada för. Det har ni i praktiken accepterat. Vi betalar
              inte längre 9 miljarder; det kanske är några hundra miljoner.
            </seg>
            <seg n="9e4656b1">
              Den stora fastighetstaxeringen 2007 fick inget genomslag. Därför
              är detta ingen fråga. Om ni hade fått fortsätta hade det blivit
              hyreshöjningar i vartenda hus.
            </seg>
            <seg n="3cca57ea">
              Jag är inte heller ekonom. Jag är från Lund, så jag läste ekonomi
              där. Det är inte många som tycker att det är något att komma med.
              Det är rätt som Raimo Pärssinen säger. Jag håller med OECD om
              att detta inte är någon tillväxtfråga. Det var orimliga förhållanden.
            </seg>
            <seg n="d097c05a">
              Om ni vill återgå till det är jag övertygad om att väljarna i
              Helsingforssregionen, Göteborgsregionen och Malmöregionen kommer
              att säga: Vill ni återinföra det? Då röstar vi inte på er.
            </seg>
            <seg n="82507b8d">
              Om ni lovar att återinföra fastighetsskatten ser jag med glädje
              fram emot valrörelsen. Nu ser jag med glädje fram emot valrörelsen
              av en annan anledning. Vi har under den här mandatperioden lyckats
              skapa trygghet för de flesta. Det kommer nämligen inga fastighetsskattechocker.
            </seg>
          </u>
          <note type="speaker" n="204f85f6">
            Anf. 133 HELENA LEANDER (mp) replik:
          </note>
          <u who="helena_leander_3aadf2" xml:id="i-21d89c017189d402-0" n="17dfda6e" next="i-999670b0438d72c8-0">
            <seg n="64f02a26">
              Fru talman! Jag hade inte tänkt begära någon replik, men Gunnar
              Andrén tog upp några frågor som ligger lite utanför betänkandet
              och som kräver ett svar.
            </seg>
            <seg n="aac629f8">
              Det gäller bland annat vår syn på arbetsgivaravgifter. Miljöpartiet
              står definitivt kvar vid ambitionen att sänka arbetsgivaravgifterna
              för företagen. Det gäller dels den generella skattesänkningen,
              dels en specifik skattesänkning som ni avskaffade för soloföretagare
              som anställer sin första anställd. Nog drar vi vårt strå till
              stacken för att underlätta för småföretagarna.
            </seg>
            <seg n="8dcd1ba7">
              Gunnar Andrén tar också upp frågan om fastighetsskatt på vattenkraft
              och den särskilda skatten på termisk effekt i kärnkraftsreaktorer.
            </seg>
            <seg n="81b2d99e">
              Jag förstår om Gunnar Andrén efter den kalla vintern är orolig
              för elpriserna, men jag tror inte att Gunnar Andrén behöver vara
              orolig för att just de här skatterna ska ha någon ogynnsam effekt
              på dem. Bakgrunden till de här skatterna är att man genom utsläppshandelssystemet
              har drivit upp marginalpriserna på el man har marginalprissättning
              på elmarknaden precis som på alla andra marknader. Vattenkraften
              och kärnkraften har däremot inte behövt köpa några utsläppsrätter
              och har därför kunnat se mycket goda vinstmarginaler.
            </seg>
            <seg n="dbe8ddde">
              De här skatterna är egentligen rent fiskala skatter som plockar
              in lite av den ökade vinstmarginalen.
            </seg>
            <seg n="b48e1992">
              Gunnar Andrén har rätt i så måtto att Eon, Fortum och Vattenfall
              kanske ska vara lite oroliga för sina vinstmarginaler med den
              här skatten, även om jag tror att de kommer att stå på benen även
              efter detta.
            </seg>
            <seg n="b553164c">
              De små verkstadsföretag och alla företag i vårt land som är beroende
              av el behöver nog inte vara oroliga på grund av detta. De kanske
              snarare ska vara oroliga för att Folkpartiet vill basera vår energiförsörjning
              på kärnkraft. Den här vintern har vi ju sett hur pålitlig den
              är. Men det hör inte riktigt till det här betänkandet.
            </seg>
            <seg n="aaa60979">
              Jag vill säga några ord om fastighetsskatten. Det rödgröna förslaget
              till ny fastighetsskatt som vi är överens om är inte identiskt
              med den tidigare fastighetsskatten. Jag vill ändå påminna om att
              det redan då fanns en begränsningsregel.
            </seg>
          </u>
          <note n="3ca420cb">
            Anf. 134 GUNNAR ANDRÉN (fp) replik:
          </note>
          <u who="helena_leander_3aadf2" xml:id="i-999670b0438d72c8-0" n="17dfda6e" prev="i-21d89c017189d402-0">
            <seg n="dcfd72d4">
              Fru talman! Om Helena Leander kände sig påhoppad var jag förmodligen
              otydlig när jag beskrev skatterna. Jag citerade ur den socialdemokratiska
              partimotionen undertecknad av Mona Sahlin. Jag har inte fullt
              klart för mig vad ni har föreslagit. Detta gäller bara Socialdemokraterna.
            </seg>
            <seg n="389af326">
              Jag noterar till min glädje att ingen i skatteutskottet har skrivit
              under den här motionen. Ni kan känna er fria på den punkten. Det
              känns bra.
            </seg>
            <seg n="b8929ba5">
              Helena Leander har en fantastisk förmåga att tro att de skattehöjningar
              som ni föreslår på elektricitet till exempel inte får några verkningar.
              Så är det inte. Även fiskala skatter får återverkningar för vanligt
              folk. Det finns inga skatter som ingen betalar. Någon betalar.
            </seg>
            <seg n="0b55944e">
              Man kan diskutera exakt hur marknadsprisbilden är, men om man
              lägger extra skatter på vattenkraftverk och termisk energi driver
              det ju upp priserna. Tro inte att företagen säger att man sänker
              sina vinstmarginaler. Det har de ingen anledning att göra.
            </seg>
            <seg n="7476a363">
              I nästa mening säger Helena Leander att de tar ut det högsta
              pris de kan, nämligen marginalintäktspriset.
            </seg>
            <seg n="17d9b224">
              Om priset går upp måste någon betala. Helena Leander vill gärna
              att den politik ni förespråkar inte ska ha några effekter, men
              det kommer den att ha. Det är det stora problemet. Ni vill saker,
              men ni vill inte ta ansvar för det. Det har vi diskuterat förut.
              Jag står för detta: Ni tar inte ansvar för effekterna av er politik.
            </seg>
          </u>
          <note type="speaker" n="bdf5c007">
            Anf. 135 HELENA LEANDER (mp) replik:
          </note>
          <u who="helena_leander_3aadf2" xml:id="i-21d89c017189d402-1" n="17dfda6e" next="i-999670b0438d72c8-1">
            <seg n="06e99c76">
              Fru talman! Jag erkände att Eon, Fortum och Vattenfall kan känna
              sig drabbade. Självklart finns det inga skatter som inte drabbar
              någon.
            </seg>
            <seg n="f674e78c">
              Vi måste hålla isär hur marknadspriset på el ser ut. Marknadspriset
              på el sätts utifrån den för tillfället dyraste elproduktionen.
              Om vi har haft en kall vinter med kärnkraftverk som krånglar kan
              det vara kolkraftverk och dylikt; det beror helt på vad som är
              den dyraste kraftproduktionen vid just det tillfället. Det är
              inte vattenkraften, normalt inte kärnkraften heller. De har sina
              investeringar gjorda sedan länge. Även om man lägger på en kostnad
              i form av den fasta fastighetsskatten eller skatten på termisk
              effekt påverkar det inte marginalpriset, och det påverkar inte
              heller elpriset. Så länge deras kostnader fortfarande är lägre
              än marginalpriset på el kan de inte höja elpriserna för det är
              fortfarande ett högre marginalpris än vad de hade.
            </seg>
            <seg n="f47f311d">
              Jag tror därför inte att Gunnar Andrén behöver vara orolig för
              elkonsumenterna. Men en viss oro för de stora kraftbolagen som
              äger vattenkraft och kärnkraft kan vara befogad om man ser att
              deras vinstutveckling har varit svajig. Jag tror nog, som sagt,
              att de kommer att stå på benen även med en sådan här skatt.
            </seg>
          </u>
          <note n="1b8cb7ad">
            Anf. 136 GUNNAR ANDRÉN (fp) replik:
          </note>
          <u who="helena_leander_3aadf2" xml:id="i-999670b0438d72c8-1" n="17dfda6e" prev="i-21d89c017189d402-1">
            <seg n="9b47e569">
              Fru talman! När det gäller effekten av den politik man för har
              Helena Leander och jag diametralt olika synpunkter. Vi kan nog
              enas om att man behöver energiskatter och miljöskatter av olika
              slag. Men tro inte att de inte får några effekter.
            </seg>
            <seg n="e4468cdc">
              Låt oss förflytta oss från elskatten. Jag vill utfärda en varning
              till alla företagare och företag i detta land om de tror att era
              föreslagna skatter, om ni skulle få igenom dem, inte skulle ha
              några effekter i Eskilstuna, i Trosa och överallt. Det kommer
              de att ha. Någon kommer att tvingas betala dem.
            </seg>
            <seg n="f32966b5">
              Låt mig nämna trängselskatterna. Om ni bortser från motivet,
              vad var det som hände med trängselskatterna? Det som ni ville
              skulle inträffa var naturligtvis att det skulle bli lite färre
              bilar i Helsingfors. Men man ska komma ihåg, Helena Leander, att
              det också inträffade någonting annat. Priserna på alla transporter
              gick upp. Taxi höjde sina priser, och varenda budfirma höjde sina
              priser. Varför gjorde de det? De gjorde det för att det lades
              en skatt på transporterna. Det fanns ingen annan betalare än de
              slutliga konsumenterna.
            </seg>
            <seg n="9a236951">
              Ert stora problem just nu är att ni driver en politik där ni
              inte vill ta ansvar för konsekvenserna av detta. Ni tror att man
              kan driva en politik som inte får några följder. Det har jag aldrig
              anklagat Socialdemokraterna eller Vänsterpartiet för. Men ni vill
              inte att det ska bli några effekter av er politik. Det kommer
              det att bli om ni får igenom er politik.
            </seg>
            <seg n="63bc7a6b">
              Det är svårt att bedöma om debatten i dag har någon historisk
              bäring. Men vi kristdemokrater och alliansen som helhet finner
              det mycket positivt med det tillkännagivande som vi vill ge regeringen
              om en utredning om slopad fastighetstaxering. Det är någonting
              som vårt parti och andra allianspartier har varit engagerade i.
              Vi har initierat ett reformutrymme och pekat på behovet av förbättringar
              vad gäller fastighetsskatten. Det har redan skett betydande förbättringar
              under denna mandatperiod, som Gunnar Andrén på ett förtjänstfullt
              sätt har nämnt här från talarstolen. Men att utreda ett slopande
              av fastighetstaxeringen skulle innebära ytterligare ett steg i
              rätt riktning.
            </seg>
            <seg n="65b728fb">
              Vi i alliansen menar, utan stöd från oppositionen, att det finns
              starka skäl att ta bort den kvarstående kopplingen till bostadens
              marknadsvärde.
            </seg>
            <seg n="e98a16b1">
              Jag ska inte stå här och vara för stor i munnen. Men vårt parti
              välkomnar verkligen, och då menar jag verkligen, att detta ställningstagande
              är gjort i skatteutskottet.
            </seg>
            <seg n="c4189a74">
              Vi menar alla att det är viktigt att fastighetsskattesystemet
              och fastighetsavgiftssystemet i dess helhet uppfattas som legitimt
              och rättvist.
            </seg>
            <seg n="3f78de1a">
              De mycket stora skillnader i skatteuttag mellan likvärdiga fastigheter
              i olika delar av landet som kännetecknade den tidigare socialdemokratiska
              statliga fastighetsskatten tog vi bort för tre år sedan. Men skillnader
              som ändå kan uppfattas som omotiverade har funnits kvar, även
              om de inte är lika drastiska i de fall där fastighetsavgiften
              har beräknats utifrån taxeringsvärdet och under den nivå på runt
              6 300 kronor som vi har satt som högsta avgift.
            </seg>
            <seg n="c79bb6ff">
              Vi välkomnar verkligen, som sagt, denna utredning, och här ska
              regeringen enligt vår begäran helt enkelt tillsätta en utredning
              som ser på fördelar och självklart nackdelar vid ett avskaffande
              av fastighetstaxeringen på bostäder.
            </seg>
            <seg n="ad05e235">
              Jag går vidare till en riktigt långdragen historia. Det gäller
              tonnageskatten. Där har vi samfällt över blockgränsen vi sitter
              på var sin sida om mittgången här i kammaren uttalat det angelägna
              i att frågan om tonnageskatt kan slutföras skyndsamt. Vi alliansföreträdare
              kan inte säga att ordet skyndsamt har fått sin egentliga mening
              och sitt egentliga innehåll. Frågan har blivit utdragen. Nu finns
              det en utredning som pågår om konkurrensförutsättningarna för
              sjöfarten. Inom ramen för den får vi hoppas att regeringen och
              uttryckligen Finansdepartementet kan komma till ett avgörande.
            </seg>
            <seg n="15158fe7">
              Det finns företrädare i detta utskott från Sveriges framsida,
              som en del kallar västkusten och den stora hamn- och sjöfartsstaden
              Göteborg. Självklart är detta en viktig lokal fråga också för
              alla er företrädare från västkusten och Göteborg.
            </seg>
            <seg n="8f94fba6">
              Centerpartiet har genom Åke Sandström tagit upp det viktiga om
              uttagsbeskattningen och privatpersoners fortsatta vilja och intresse
              att investera i småskalig samfällighetsägd vindkraft. Jag har
              förstått att Roger Tiefensee kommer upp senare i debatten.
            </seg>
            <seg n="8679fa3b">
              Jag har talat en del om Göteborg. Jag skulle kunna var lokal
              genom att nämna Jan Högberg vid Dala Kraft AB och Dala Vind AB
              som i en tidning som heter Dala-Demokraten, som inte är så lite
              präglad av Göran Greider på ledarsidan, den 26 januari i fjol
              påpekade att det är orimligt med den beskattning som vi har vad
              gäller fastställandet av det så kallade marknadspriset i anslutning
              till uttagsskatten.
            </seg>
            <seg n="fd7dc7ec">
              Jag tycker att vi från alliansens sida jag kanske inte kan få
              fullt stöd från oppositionen tillstår detta tydligt i betänkandet.
              Vi pekar på att Skatteverket med hjälp av Energimyndigheten måste
              titta djuplodande på detta. Utskottsmajoriteten skriver följande:
            </seg>
            <seg n="831a2d5e">
              Marknadspriset på el varierar starkt under året, och det pris
              som förbrukarna betalar är beroende av individuella avtal med
              leverantörerna.
            </seg>
            <seg n="a70f3137">
              Fru talman! Jag fortsätter att läsa innantill i betänkandet om
              detta inte väcker någon anstöt.
            </seg>
            <seg n="e4c8bcfa">
              Avsaknaden av ett entydigt pris som utgångspunkt för uttagsbeskattningen
              skapar en osäkerhet om hur stort skatteuttaget kommer att bli.
            </seg>
            <seg n="63ebe7a3">
              Just denna osäkerhet är förödande för att få privatpersoner att
              gå in och göra mindre investeringar i något så viktigt som vindkraften.
              Regeringen och vi alla här i riksdagen önskar verkligen att vindkraften
              ska kunna byggas ut ytterligare. Vidare står det i betänkandet:
            </seg>
            <seg n="ff823a58">
              Utskottet utgår från att Skatteverket kommer att informera om
              vilka principer som verket avser att tillämpa för att räkna fram
              det marknadspris som ska ligga till grund för uttagsbeskattningen
              och i vilken omfattning jämkning kan ske med hänsyn till den komplexa
              prisbilden på el.
            </seg>
            <seg n="51c47d2d">
              Jag tycker att det förslag som Centerpartiet har presenterat
              tidigare och som vi i alliansen indirekt, kan man säga, pekar
              på genom att ta upp denna problematik ska vinna framgång framöver.
            </seg>
            <seg n="67e4bc3d">
              Fru talman! Jag tänkte också ta upp något som kanske inte uppfattas
              som ett helt sensationellt ämnesval, och det är Kristdemokraternas
              värnande om den ideella sektorn och det civila samhället, men
              självklart är vi inte ensamma om det. Det finns en utredning som
              är genomförd. Den har det föga folkliga namnet Skatteincitament
              för gåvor till forskning och ideell verksamhet . Den kallas Incitamentsutredningen
              i vissa kretsar här i Riksdagshuset. Det viktiga med denna utredning
              är att den trots allt har presenterat en modell. Vi kan, som utskottet
              gör här, kalla den för en svensk modell för hur denna skattereduktion
              skulle kunna gå till. Detta har man klarat i Danmark och i Norge,
              och det borde man kunna klara i vårt land.
            </seg>
            <seg n="9b11a0b2">
              Fru talman! Mina anmälda åtta minuter närmar sig sitt slut, och
              det är tillåtet att sluta innan dessa åtta minuter har gått.
            </seg>
            <seg n="3080c6e0">
              Jag vill ändå tro att den utredning som vi har gjort ett tillkännagivande
              om och som har fullt stöd i Finansdepartementet om att utreda
              fastighetstaxeringens framtid taxeringsvärdena på bostäder kan
              visa att denna debatt den 10 mars 2010 och voteringen i morgon
              den 11 mars hade viss bäring att vara ett historiskt ställningstagande.
            </seg>
          </u>
          <note n="469cc67d">
            Anf. 137 LENNART SACRÉDEUS (kd):
          </note>
          <note n="a7fc7784">
            Fru talman! Jag yrkar å Kristdemokraternas vägnar bifall till
            förslaget i betänkandet och därmed kanske föga överraskande avslag
            på samtliga reservationer.
          </note>
          <note type="speaker" n="695114a3">
            Anf. 138 LENA ASPLUND (m):
          </note>
          <u who="lena_asplund_9b9b89" xml:id="i-29faea569192408b-0" n="c800d30f">
            <seg n="6b263c3f">
              Fru talman! Jag får börja med att be om ursäkt för att vi delat
              upp lite grann mellan oss här, men det är ett stort betänkande.
              Att jag ska prata om uttagsbeskattningen beror på att jag under
              ungefär ett års tid jobbat med frågan.
            </seg>
            <seg n="818e3094">
              Uttagsskatten är inte en ny skatt, en skatt som plötsligt poppat
              upp. Uttagsbeskattningen har funnits väldigt länge. Att Skatteverket
              inte tidigare gjort vindkraftskooperativen uppmärksamma på detta
              är upp till Skatteverket. På något sätt kan man tycka att vindkraftskooperativen
              fortfarande inte ger information om det hela på sina hemsidor.
              Det står bara om allt som är bra.
            </seg>
            <seg n="92d3f1e4">
              Vindkraftskooperativen är ekonomiska föreningar. En ekonomisk
              förening är enkelbeskattad. Skulle de sälja sin el ute på den
              öppna marknaden och göra vinst på försäljningen är det kooperativet
              som beskattas. Den enskilda andelsägaren i kooperativet är vid
              utdelning helt skattebefriad. På så sätt är det en väldigt gynnsam
              situation.
            </seg>
            <seg n="b04d0fd7">
              Men nu har frågan uppkommit om att man inte vill sälja ute på
              marknaden, utan man vill ha sin el, som man säger. Nu kommer elen
              kanske inte just från den egna snurran det är nog väldigt svårt
              när vi har ett nät med elektricitet utan elen kan mycket väl ibland,
              tyvärr, komma från smutsig kolkraft från Danmark eller också från
              kärnkraft. Man vill köpa sin egen el i stället för att sälja ut
              den på marknaden och ta vinsten på det. Jag har full förståelse
              för att man väljer att göra så. Det är bra att man tar privata
              initiativ och att man vill hjälpa till med att få mer ren el i
              vårt land vi har ju redan ren el.
            </seg>
            <seg n="20351653">
              Jag är glad över att Miljöpartiets energipolitiska talesperson
              Per Bolund svängt i frågan. Tidigare har han talat om att uttagsbeskattningen
              ska bort och om undantag. I betänkandet finns det en motion av
              Per Bolund och Kent Persson där de säger att de vill undanta vindkraftskooperativen
              från uttagsbeskattning. Nu accepterar man alltså uttagsbeskattningen.
              Det är bra, för annars får vi stora problem i övrigt också. Det
              är ju inte bara vindkraftskooperativ som är ekonomiska föreningar,
              utan det finns också en rad andra ekonomiska föreningar.
            </seg>
            <seg n="262c7494">
              Det är lite tråkigt att oppositionen lite grann fegar ur. Jag
              upplever att man är lite populistisk här. Man vill begrava detta
              i en utredning. Skyndsamt ska det utredas. Men de flesta av oss
              vet att det inte finns några snabba utredningar, utan det här
              kommer att ta tid. Då är det väl bättre att göra som vi i utskottet
              och försiktigt peka med hela handen och säga till Skatteverket:
              Nu tittar ni på det här. Hur kan man ta ställning till vad som
              är ett marknadspris?
            </seg>
            <seg n="9298879c">
              I betänkandet står det att man ska ta hänsyn till den komplexa
              prisbilden när det gäller el. Bilden är väldigt komplex i och
              med att vi har marginalprissättning och att det är den dyraste
              kilowatten som styr prissättningen. Dessutom fluktuerar elpriset
              uppåt och nedåt under året. I vinter har det varit perioder då
              priset varit oerhört högt, lite grann beroende på att ett antal
              kärnkraftverk stått stilla. Jag tror att det rör sig om tre och
              ett halvt kärnkraftverk. Något har gått på halvfart. Det beror,
              skulle jag vilja säga, på dålig planering från elbolagens sida.
              Vi har också rätt gamla kärnkraftverk. Därför vore det bra om
              vi kunde börja byta ut de äldsta. Kanske får vi då en bättre stabilitet
              i kärnkraftverkens drift.
            </seg>
            <seg n="586e1b4f">
              Till detta ska hänsyn tas. Dessutom finns det stora aktörer på
              marknaden som köper ström med rabatt. Det finns alltså mycket
              att ta hänsyn till. Tillsammans med Energimyndigheten får man
              se var man landar, vad som är marknadspriset. Ingen har egentligen
              riktigt sagt det. Det finns inte klart uttalat, utan på Skatteverket
              har man liksom lite grann svävat på målet. Nu gäller det att Skatteverket
              tar detta på allvar och tittar på det. Sedan får vi se var man
              hamnar och ta upp detta igen.
            </seg>
            <seg n="bd933690">
              Jag har väldigt svårt att tro att Skatteverket hamnar alldeles
              galet. Jag tror i stället att det löser sig och att det inte alls
              är något problem med det hela. Men skulle det vara problem får
              vi väl återkomma till frågan och se vad som då händer.
            </seg>
          </u>
          <note n="09285c99">
            Jag yrkar avslag på alla motioner och bifall till utskottets
            förslag i betänkandet.
          </note>
          <note type="speaker" n="fc48e147">
            Anf. 139 RAIMO PÄRSSINEN (s) replik:
          </note>
          <u who="raimo_parssinen_c1bef5" xml:id="i-3e1003a064e15478-2" n="e5c154f6">
            <seg n="d01f03ca">
              Fru talman! Nu får vi väl ha lite ordning, för någon ordning
              ska väl råda även här i riksdagen. Nu ska alltså ni i majoriteten
              peka med hela handen åt Skatteverket. När började utskottet styra
              Skatteverket? Berätta det för oss! Det är ju precis vad Lena Asplund
              säger. Dessutom säger hon att vi är populistiska därför att vi
              har en reservation där vi säger till regeringen: Lös problemet
              och det snarast och återkom med förslag!
            </seg>
            <seg n="c329a504">
              Nej, se det går inte, utan då ska Lena Asplund peka med hela
              handen åt Skatteverket och säga: Gör nu som vi säger!
            </seg>
            <seg n="dc610518">
              Är det vad Lena Asplund säger? Jag förstår ingenting!
            </seg>
            <seg n="c3f9403c">
              Vi har en reservation där vi egentligen tar upp det som Centern
              säger. Men då säger Centern: Nej, Herre Gud, den kan vi inte gå
              på. Ändå har Centern kanske samma lösning på problemet. Nej, helt
              plötsligt går inte det, utan då ska Centern med sin ekonomiska
              talesman Tiefensee i spetsen vara med och peka åt Skatteverket
              och säga: Var vänlig och gör som vi säger!
            </seg>
            <seg n="fb2e23d1">
              Hur stämmer det överens med grundlagen, Lena Asplund, att ni
              pekar åt Skatteverket? Man kan raljera. Det hörde vi i utskottet
              där det hette: Nu går det bra, för nu har vi bytt generaldirektör
              i Skatteverket.
            </seg>
            <seg n="25baa77d">
              Är det så det fungerar? Varför kan ni inte gå den väg som är
              den enda rätta vägen, det vill säga till regeringen? Red ut hur
              detta ska fungera, Lena Asplund, och kalla inte oss för populister!
            </seg>
            <seg n="969835d0">
              Sedan har vi det här med utredningar. Nej, det förstår jag också.
              Det tar ju så lång tid. På samma sätt är det med tonnageskatten.
              Ingenting händer. När vi säger någonting till regeringen händer
              ingenting. Är det vad Lena Asplund menar? Jag vill gärna ha svar.
            </seg>
          </u>
          <note type="speaker" n="2c23d7c6">
            Anf. 140 LENA ASPLUND (m) replik:
          </note>
          <u who="lena_asplund_9b9b89" xml:id="i-29faea569192408b-1" n="c800d30f">
            <seg n="973bfa45">
              Fru talman! Här är det till att ta till brösttoner, Raimo Pärssinen!
              Vi skriver faktiskt att skattemyndigheten ska ta hänsyn till den
              komplexa bilden av el på marknaden. Det kan vi väl göra.
            </seg>
            <seg n="9de1e9d5">
              Ni däremot vill ha en utredning och att regeringen ska sätta
              ett marknadspris. Ska politiken sätta marknadspriset? Det kan
              väl inte politiken göra. Eller vad vill ni att utredningen ska
              göra? Ni måste förklara vad ni vill ska utredas. Det står inget
              om det, utan det står så här: Regeringen bör omedelbart tillsätta
              en utredning som exempelvis kan titta på begreppet marknadspris
              som tillämpas vid uttagsbeskattning och på avdraget för vindkooperativens
              utdelning.
            </seg>
            <seg n="6fdaa8b0">
              För att övergå till utskottet sade ju ni där att ni tyckte att
              man ska sätta ett marknadspris. Men hur sätter man det marknadspriset?
              Är det regeringen som ska sätta det? Du kan skratta, Raimo Pärssinen.
              Det är jättefint att raljera så skratta du. Men är det alltså
              regeringen som ska sätta marknadspriset? Är det inte bättre att
              Skatteverket tillsammans med Energimyndigheten tittar på detta?
              Sedan får vi se vad de kommer fram till. Det är faktiskt där det
              styrs.
            </seg>
          </u>
          <note type="speaker" n="5db2c2f2">
            Anf. 141 RAIMO PÄRSSINEN (s) replik:
          </note>
          <u who="raimo_parssinen_c1bef5" xml:id="i-3e1003a064e15478-3" n="e5c154f6">
            <seg n="7590d907">
              Fru talman! Jag ber kammaren och Lena Asplund om ursäkt om jag
              i min iver skrattade.
            </seg>
            <seg n="7f09966f">
              Regeringen sätter väl inte marknadspriset. Däremot utreder regeringen
              och lämnar förslag. Visst är det så det fungerar i dagens demokrati.
              Alla bekymmer vi möter, motionerar om och vill lösa här i riksdagen
              måste vi naturligtvis fördjupa oss i. Det är därför vi har tillkännagivande
              i kammaren, Lena Asplund.
            </seg>
            <seg n="9c8194e3">
              Nu står Lena Asplund här och frågar mig om regeringen ska sätta
              marknadspris. Jag menar, hur många utredningar har vi inte innan
              vi gör förändringar? Det är vårt sätt att lösa dessa problem och
              att göra det i god tid. Nu står Lena Asplund på fullt allvar och
              frågar om det är regeringen som ska sätta marknadspriser. Regeringen
              får väl återkomma med en lösning på frågan.
            </seg>
            <seg n="81218d5e">
              Vår reservation fångar upp precis det Centern säger. Men varför
              är det så bannat svårt att gå in och säga att man stöder reservationen?
              Är det prestige i saken? Kanske kan Roger Tiefensee svara på det.
              Vad är det som gäller? Jag kanske tar repliker på er övriga och
              frågar om Lena Asplund har rätt när hon säger att utskottet kan
              styra Skatteverket. Det är därför ni också skriver ni försöker
              nämligen använda förståndet att ni utgår ifrån att och inte, som
              Lena Asplund gör, pekar med hela handen.
            </seg>
            <seg n="16709c07">
              När man pekar med hela handen har man talat om hur det ska vara,
              och då blir det så att ni styr en myndighet direkt. Det är faktiskt
              grundlagsvidrigt, Lena Asplund. Detta var inte bra.
            </seg>
          </u>
          <note type="speaker" n="78346500">
            Anf. 142 LENA ASPLUND (m) replik:
          </note>
          <u who="lena_asplund_9b9b89" xml:id="i-29faea569192408b-2" n="c800d30f">
            <seg n="672da338">
              Fru talman! Det är som det står skrivet här, att man utgår ifrån
              att Skatteverket kommer att titta på detta. Har vi då inte sagt
              till Skatteverket vad vi tycker att de ska göra? Jo, det har vi
              gjort. Är det grundlagsvidrigt? Det är det väl inte. Skatteverket
              måste titta på detta, och vi utgår från den komplexa prisbild
              som råder. Jag ser inte ett dugg problem med det. Däremot ser
              jag ett problem om vi begraver det i en utredning som tar flera
              år, för då har vi fortfarande problemet kvar framför oss. Då finns
              det ju där.
            </seg>
            <seg n="25ceeb54">
              Vad vill ni egentligen? Först skulle uttagsskatten bort. Det
              var kanske inte Socialdemokraterna, men vissa av era kolleger
              vill inte ha någon uttagsbeskattning. Sedan ska det begravas i
              en utredning.
            </seg>
            <seg n="ae2d6deb">
              Nu tycker jag att det är dags att sansa sig, ta det lugnt och
              låta Skatteverket titta på denna fråga så att de kommer fram till
              någonting. Jag tror alltså att detta kommer att lösa sig. Jag
              är alldeles övertygad om att det löser sig. Jag tror inte att
              det är ett så stort problem. Du tycker inte om det. Nej, fine,
              du har reserverat dig. Det är din rättighet att göra; det är klart
              att ni får reservera er. Vi tycker inte lika här. Det är bara
              att konstatera det. Sedan är läget som det är, vi får titta på
              det, och nu blir det så här.
            </seg>
          </u>
          <note type="speaker" n="4c1a1336">
            Anf. 143 PER ÅSLING (c):
          </note>
          <u who="per_asling_6cb3ca" xml:id="i-b400d49361c23911-0" n="0c503c71">
            <seg n="702a9a39">
              Fru talman! Skatteutskottet föreslår ett tillkännagivande att
              se över och belysa förutsättningarna för slopandet av fastighetstaxeringen
              av bostäder. Vi kan väl konstatera att just frågan om fastighetsskatten
              har varit flitigt debatterad under många år och att den var en
              av de dominerande frågeställningarna i 2006 års valrörelse. Debatten
              har kretsat mycket kring den avsaknad av legitimitet som fastighetstaxeringen
              hade.
            </seg>
            <seg n="e608abc2">
              Från Centerpartiets sida ifrågasatte vi fastighetstaxeringen
              med dess områdesindelningar och belägenhetsfaktorer samt svårigheterna
              att överklaga beslut. När alliansregeringen förändrade fastighetsskatten
              till en kommunal avgift, vilket var en riktig åtgärd, såg vi det
              som viktigt att ägare till fastigheter med låga taxeringsvärden
              inte skulle drabbas extra hårt.
            </seg>
            <seg n="7c232b70">
              Nu blev det en sänkning av uttaget av fastighetsskatten från
              1 procent till 0,75 procent, vilket var en del av garantin för
              att den regionala obalansen inte skulle slå igenom. För att uppnå
              denna effekt fordras någon form av fastighetstaxering. Låt mig
              konstatera att de inslag som tidigare upplevdes som icke-legitima
              nu i stort sett har försvunnit.
            </seg>
            <seg n="b311183d">
              Fru talman! Detta skulle givetvis tala för att någon form av
              fastighetstaxering skulle finnas kvar. Inom Centerpartiets skattegrupp
              har vi analyserat frågan och kommit fram till att det nu efter
              en mandatperiod är angeläget att göra en översyn och förändra
              den taxeringsmodell vi har. Centerpartiet vill att en ny modell
              garanterat ska minska de regionala obalanserna. Det är budskapet
              vi har som medskick till utredningen, och vi kommer givetvis att
              bevaka detta ställningstagande i utredningsarbetet.
            </seg>
            <seg n="f6dd875a">
              I Jämtlands län kan jag tydligt se den regionala obalansen mellan
              tillväxtområden som till exempel Åre och kommuner som Bräcke och
              Ragunda där man definitivt inte har samma utvecklingskraft. Den
              skillnad i den nedre delen av betalningsskalan som i dag finns
              anser vi ska beaktas även i framtiden.
            </seg>
            <seg n="a5b8e4b5">
              Fru talman! Låt mig avslutningsvis konstatera att skatteutskottets
              förslag till tillkännagivande är ett utredningsuppdrag. Med de
              synpunkter jag har fokuserat på i detta inlägg yrkar vi från Centerpartiet
              bifall till utskottets förslag till beslut.
            </seg>
          </u>
          <note type="speaker" n="3a630c14">
            Anf. 144 GUSTAV NILSSON (m):
          </note>
          <u who="gustav_nilsson_a7ecd6" xml:id="i-ad0c861c757eb60d-0" n="7d8451b1">
            <seg n="bcd3a9d9">
              Fru talman! Som bekant reformerades bostadsbeskattningen under
              2008. En kommunal avgift fick ersätta den statliga skatten. Anledningen
              till reformen var bland annat att det gamla systemet med fastighetsskatt
              upplevdes som orättvist samt att konsekvenserna var godtyckliga
              och svåra att förutse för de boende.
            </seg>
            <seg n="0ccb9f5b">
              Den egna bostaden är för de allra flesta människor en långsiktig
              investering och något som de äger och förvaltar under lång tid.
              Därför är det oerhört viktigt med långsiktiga och stabila spelregler
              som gäller över tid. Med den under mandatperioden införda kommunala
              avgiften tog alliansregeringen ett stort och viktigt steg i rätt
              riktning. Det var en viktig reform som genomfördes. Reformen har
              skapat förutsättningar för stabilitet, rättvisa och förutsägbarhet
              för många människor. Dock finns brister i nuvarande taxeringssystem,
              och det finns riksdagsmotioner där dessa tas upp och där det också
              föreslås förändringar.
            </seg>
            <seg n="e1271b98">
              Jag tror att problemet till stora delar beror på att den gamla
              modellen, där basen för fastighetsbeskattning är kopplad till
              taxeringssystemet, fortfarande hänger med. Taxeringsvärdet fastställs
              många gånger på rent fiktiv väg genom att exempelvis se på vilka
              försäljningspriser som har varit i ett visst område. Det kan många
              gånger bli stor osäkerhet i bedömningen och värderingen om det
              bara sker ett fåtal försäljningar inom ett visst område. I extremfallet
              kan en enda bostadsförsäljning bli styrande för taxeringsvärdet
              på alla fastigheter. Skatten för familj A kan alltså bli högre
              när grannfamiljen B gör en bra husaffär och flyttar.
            </seg>
            <seg n="3093fcb8">
              Det gamla system som finns, med en skatt som är knuten till taxeringsvärdet,
              bör ersättas med ett system med någon form av indexuppräkningsmodell.
              Det är bland annat detta en utredning bör titta på, så att vi
              kan lösa de tekniska problem som naturligtvis finns och hamna
              rätt med en ny modell.
            </seg>
            <seg n="d97fab96">
              För att återgå till själva taxeringen, hur det är i dag och hur
              den går till: Organisationen Villaägarna har pekat på detta, och
              man har tagit fram uppgifter om alla de felvärderingar taxeringen
              har givit i genomsnitt 260 000 kronor per hus i det gamla, schabloniserade
              massvärderingssystemet.
            </seg>
            <seg n="d8c051e0">
              Felen vid taxering av obebyggda tomter hävdar man är hela 39
              procent. Sex av tio tomter har alltså fått för höga taxeringsvärden.
              Skattebetalarnas förening pekar på att uppemot 100 miljoner om
              året kan sparas av offentliga medel. Dessutom kan byråkratin minska.
              Vi kan nog alla vara överens om att hanteringen och blankettskrivandet
              blir mindre för alla oss medborgare.
            </seg>
            <seg n="604bcd1b">
              Fru talman! Vi hävdar att det således finns starka skäl att skyndsamt
              se över det gamla systemet med fastighetstaxeringen och slopa
              fastighetstaxeringen på bostäder. Då kan vi ta ytterligare ett
              steg för att förbättra och skapa ett ännu mer rättvist och långsiktigt
              hållbart avgiftssystem för bostadsfastigheter.
            </seg>
            <seg n="7dc0905a">
              Även i denna fråga finns en klar skiljelinje mellan alliansen
              och de rödgröna. De rödgröna vill hålla kvar vid det gamla systemet,
              som är ett slumpmässigt fastighetstaxeringssystem. Vi vill utreda
              och tänka nytt i den här frågan.
            </seg>
          </u>
          <note n="78bd11f4">
            Jag yrkar bifall till utskottets förslag i betänkandet.
          </note>
          <note type="speaker" n="b3649c8b">
            Anf. 145 ROGER TIEFENSEE (c):
          </note>
          <u who="roger_tiefensee_5248fd" xml:id="i-219dbb65a9e10fd9-1" n="33b9942c">
            <seg n="e49c38fe">
              Fru talman! Riksdagskolleger och åhörare! Den här diskussionen
              har till stor del handlat om uttagsskatten, och även jag tänkte
              ägna mitt anförande åt den. Frågan om uttagsskatt för vindkraftskooperativ
              har varit aktuell ända sedan Skatteverket beslutade att tillämpa
              den redan befintliga lagstiftningen för kooperativ näringsverksamhet
              också på vindkraftskooperativ. Skatteverkets tolkning kom 2008;
              jag tror att det var i juni.
            </seg>
            <seg n="5b297523">
              Till en början var diskussionen inriktad på uttagsskattens vara
              eller icke vara. Efter oppositionens uppgörelse för någon månad
              sedan finns det dock inget riksdagsparti som i dag anser att det
              är möjligt att undanta vindkraftskooperativ från uttagsskatt.
            </seg>
            <seg n="8feb381d">
              Oppositionens reservation går alltså inte ut på att söka undanta
              vindkraftskooperativ från uttagsskatt, utan reservanterna vill
              att regeringen ska tillsätta en utredning som exempelvis kan titta
              på begreppet marknadspris som tillämpas vid uttagsbeskattningen
              och på avdraget för vindkraftskooperativets utdelning. Mer konkret
              än så är man inte från oppositionens sida.
            </seg>
            <seg n="062a8ea1">
              Skrivningarna i skatteutskottets majoritetstext går ut på att
              Skatteverket med bistånd från Energimyndigheten ska analysera
              vad som är marknadspris för vindkraftskooperativ. Det som står
              mot varandra är alltså två varianter av att utreda marknadsprisfrågan.
              Centerpartiet tycker att det är bra att Skatteverket och Energimyndigheten
              analyserar vad som är marknadspris för ett vindkraftskooperativ.
            </seg>
            <seg n="5c2d120a">
              Parallellt med detta arbetar vi i regeringen, som ett av regeringspartierna,
              för att hitta en lösning som helt neutraliserar effekten av uttagsskatten
              för vindkraftskooperativen. Vår lösning, som Åke Sandström presenterade
              tidigare i debatten, har arbetats fram i nära samarbete med vindkraftskooperativen
              och går ut på att alla kooperativa företag ska ges möjlighet att
              välja om man vill göra det schablonavdrag som i dag bara kan göras
              på omsättningen. Man ska alltså kunna välja att göra det även
              på insatt kapital.
            </seg>
            <seg n="fd9a3c61">
              Det innebär att Centerpartiets förslag är en generell alternativregel
              där alla kooperativa företag kan välja om man vill placera sitt
              schablonavdrag på omsättning eller insatt kapital. Och eftersom
              det är en generell regel får vi inte problem med statsstödsreglerna.
              I dagsläget är det bara vindkraftskooperativ som har ett extremt
              förhållande mellan insatt kapital och omsättning som egentligen
              kommer att ha någon nytta av alternativregeln.
            </seg>
            <seg n="394d2269">
              Effekten av det förslag som vi arbetat fram blir att uttagsskatten
              för vindkraftskooperativen neutraliseras. Vi har exempel från
              Dala Vindkraft som lyfts fram tidigare i debatten. De har lagt
              in detta förslag i sina räkenskaper, och effekten av uttagsskatten
              blir då noll.
            </seg>
            <seg n="7ddd39c6">
              Den kooperativa vindkraften är viktig för att få en folklig förankring
              av vindkraftsutbyggnaden generellt sett. Det är således viktigt
              att den kooperativa vindkraften får växa och utvecklas. Därför
              förordar vi ett snabbspår i stället för att dra frågan i långbänk.
              Oavsett vad man tycker om en statlig utredning tar den tid.
            </seg>
            <seg n="01ee4695">
              Vi har ett konkret förslag och även en möjlig lösning som vi
              direkt lägger in i regeringsarbetet. I debatten har Helena Leander
              och även andra tolkat det så och anslutit sig till vårt förslag,
              vilket är välkommet. Det behandlas dock inte här eftersom nu behandlas
              ett motionsförslag; detta kan kännas lite förvirrande för den
              som följer debatten. Oppositionen får gärna ansluta sig till Centerpartiets
              förslag när det väl ligger på riksdagens bord. Det kan gå snabbare
              än vad någon anar.
            </seg>
            <seg n="1a8614b8">
              Låt oss titta på vad reservationen från oppositionen handlar
              om. Där finns en del fluffiga formuleringar utan någon som helst
              konkretion beträffande vad man vill utreda. Det bidrar inte på
              något sätt till att komma närmare frågans lösning.
            </seg>
          </u>
          <note n="f2bc1dec">
            Med det, fru talman, vill jag yrka bifall till skatteutskottets
            förslag i betänkandet och avslag på samtliga reservationer.
          </note>
          <note n="d3168274">
            I detta anförande instämde Karin Nilsson (c).
          </note>
          <note type="speaker" n="a57a0de8">
            Anf. 146 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-7" n="296a95ee">
            <seg n="96bfd957">
              Fru talman! Jag trodde att Roger Tiefensee även skulle tala lite
              grann om tonnageskatten. Jag lämnar det därhän, eftersom jag inte
              hinner ta upp det.
            </seg>
            <seg n="150d75c2">
              Jag skulle vilja koppla tillbaka till ett tidigare replikskifte.
              Vad är det vi ska titta på i utredningen, frågades det. Det som
              Skatterättsnämnden hade som grund för sitt beslut angående marknadsvärdet
              var att hänvisa till 61 kap. 2 § inkomstskattelagen. Där definieras
              det marknadsvärde som så småningom ligger till grund för beräkningen
              av uttagsskatt när det gäller vindkraftskooperativen. Tidigare
              fördes en diskussion om vem det är som ska göra det, om det är
              Skatteverket eller någon annan. Det är naturligtvis regeringen
              som initierar översynen av vår lagstiftning, och det är förstås
              det vi menar i vår reservation. Här får regeringen gå in och titta
              i inkomstskattelagen. Det tycker jag är viktigt att slå fast.
            </seg>
            <seg n="82ef9a14">
              Jag hör att Roger Tiefensee säger vår lösning. Vems lösning avser
              han? Är det Centerpartiets och Roger Tiefensees lösning eller
              är det alliansregeringens lösning? Vad syftar vår lösning på?
              Vem är det Roger Tiefensee gör sig till tolk för i den här frågan?
            </seg>
          </u>
          <note type="speaker" n="fee0101f">
            Anf. 147 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-219dbb65a9e10fd9-2" n="33b9942c">
            <seg n="ef9351c2">
              Fru talman! Låt oss börja med frågan vems lösning det är. Centerpartiet
              har tillsammans med ett flertal vindkraftskooperativ jobbat fram
              en lösning. Jag presenterar alltså en lösning som Centerpartiet
              tagit fram och som vi som regeringsparti nu driver inför kommande
              budgetförhandlingar. Anslutningen i dagens debatt gör mig mycket
              förhoppningsfull inför budgetförhandlingarna när det gäller att
              hitta en lösning som gör att det också blir en alliansgemensam
              politik. Det vore synd att som reservationen föreslår begrava
              frågan i en utredning och därmed dra den i långbänk när vi i stället
              söker en snabblösning. Det tycker jag vore mycket mer konstruktivt.
              Vi vet alla att statliga utredningar tar tid.
            </seg>
            <seg n="91518498">
              Därmed kommer vi in på detta med marknadsvärde. Som jag tolkar
              definitionen av det skatterättsliga marknadsvärdet är det alltså
              det värde som uppstår om vindkraftskooperativet säljer el på marknaden.
              Det är det skatterättsliga marknadsvärdet. Min bedömning är att
              det är viktigt att analysera vad marknadsvärdet är för att komma
              ifrån fluktuationerna i Nordpools prissättning. Analysen att det
              som vindkraftskooperativen tar ut är marknadsvärde bygger på att
              det insatta kapitalet är extremt stort i förhållande till omsättningen.
              Den analysen har också nationalekonomen som tidigare lyftes fram
              i debatten gjort. Det är det vi har sökt lösningen på. Det är
              just det vårt förslag går ut på.
            </seg>
          </u>
          <note type="speaker" n="077e431a">
            Anf. 148 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-ed548a2a4641c4ca-8" n="296a95ee">
            <seg n="fcf40ca8">
              Fru talman! Jag har hela tiden hävdat att det är bedömningen
              av marknadsvärdet som är det centrala i den här diskussionen.
              Vi är alla överens om att vi naturligtvis måste ha en uttagsbeskattning
              för att beskattningen ska kunna vara likformig. Det är bra att
              vi slår fast det. Thomas Tangerås vid Institutet för Näringslivsforskning
              har menat att det pris på el som vindkraftskooperativen tagit
              ut uppfyller kriterierna för ett marknadsmässigt pris. Att då
              se över lagstiftningen som reglerar detta är en ganska vettig
              åtgärd.
            </seg>
            <seg n="48b3ff30">
              Det blir lite förvirrande när jag lyssnar på Roger Tiefensee.
              Vad vi har att ta ställning till här är antingen betänkandetexten
              eller reservationen. Här kommer ytterligare ett moment, och det
              är vårt, läs Centerns, förslag som egentligen inte finns annat
              än i någon bubbla som far omkring. Det blir en väldigt konstig
              diskussion. Jag vet inte riktigt hur ni tänker. Är det meningen
              att ni ska komma med ett färdigt förslag som ska kunna klubbas
              i riksdagen, kanske i samband med vårbudgeten, ett förslag som
              inte bereds och utreds utan bara något slags quick fix apropå
              att vara populistisk i frågor? Jag menar att frågor måste beredas
              och att vi måste tänka igenom dem. Jag är övertygad om att detta
              kan gå ganska snabbt om vi får makten efter höstens val, mycket
              snabbare än om frågan ska överklagas och dras i långbänk.
            </seg>
            <seg n="b3c6d00d">
              Vi har två förslag att ta ställning till, men Roger Tiefensee
              förordar ett tredje som egentligen inte finns med i betänkandet.
            </seg>
          </u>
          <note type="speaker" n="d3f64ca1">
            Anf. 149 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-219dbb65a9e10fd9-3" n="33b9942c">
            <seg n="c4da3d12">
              Fru talman! I en vårbudget, som är det vi har närmast, aviserar
              man skatteförslag. Man lägger inte fram skarpa förslag. Det vet
              både Marie Engström och jag.
            </seg>
            <seg n="15d4aa48">
              Jag tycker att Marie Engströms särskilda yttrande är väldigt
              ärligt och tydligt. Det lyfter fram att uttagsbeskattningen är
              ett nödvändigt inslag i skattesystemet och så vidare. Det är jätteviktigt.
              Och det är uppenbart att Vänsterpartiets linje i oppositionen
              även här har fått sin tolkning, eftersom Miljöpartiet har drivit
              frågan att helt undanta uttagsbeskattningen för vindkraftskooperativ.
              Så Marie Engström ska ha all heder för det särskilda yttrandet.
            </seg>
            <seg n="005b05bf">
              Självklart måste ett lagförslag beredas och aviseras i vårbudgeten
              innan det blir ett lagförslag i höstbudgeten. Men det som reservationen
              pekar på är en större utredning. Marie Engström kommer tillbaka
              till detta med marknadspris. Om man ska göra ändringar i inkomstskattelagen,
              ska man då göra en ändring som specifikt pekar på marknadspris
              för just vindkraftskooperativ? Då är det återigen fråga om att
              söka speciallösningar, och ni pratar i er reservation om just
              speciallösningar för vindkraftskooperativen både när det gäller
              marknadspris och när det gäller avdragsmöjligheten.
            </seg>
            <seg n="3e73e41f">
              Vi har pekat på en generell lösning just för att inte hamna i
              konflikt med statsstödsregler. Det är skillnaden. Vi har som regeringsparti
              inte ägnat så mycket tid åt att prata utan åt att söka lösningar,
              och dessa kommer vi att presentera inom kort. Om jag får travestera
              bioreklamen kan de komma i ett betänkande nära er fortare än vad
              ni tror.
            </seg>
          </u>
          <note type="speaker" n="5058c2ca">
            Anf. 150 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-8" n="17dfda6e">
            <seg n="91bf556f">
              Fru talman! Det är lite sorgligt att vi ska behöva ha hela den
              här debatten när det verkar som att i alla fall Centerpartiet
              och oppositionen är ganska överens. Vi ser två spår, antingen
              att se över frågan om marknadspris eller att se över frågan om
              kooperativ utdelning. Det är också det som vi har gett uttryck
              för i vår reservation.
            </seg>
            <seg n="6e70d5a1">
              Däremot står det i majoritetstexten i betänkandet att man utgår
              från att Skatteverket kommer att informera bättre om reglerna.
              Skarpare än så står det inte.
            </seg>
            <seg n="992129c1">
              Det är klart att man kan hoppas att de utifrån detta kommer att
              ta det här på allvar, fixa snabbspår och se till att vi har ett
              förslag på bordet här i riksdagen före den 23 mars, för det är
              då propositionerna ska komma som ska klubbas innan riksdagen stänger
              för sommaren. Det kan man ju hoppas, men jag tror inte att det
              funkar så. Jag tror att vi som lagstiftare måste vara tydliga
              och sätta ned foten genom att i ett tillkännagivande ge ett uppdrag
              till regeringen att se över den här frågan. Man behöver inte nödvändigtvis
              begrava den i en lång utredning. Man kan absolut ge ett uppdrag
              till Skatteverket om man tror att det är den mest framkomliga
              vägen. Men att bara utgå från att Skatteverket kommer att lösa
              frågan känns väldigt svajigt.
            </seg>
            <seg n="f520f721">
              Sedan hoppas jag givetvis att Centerpartiet ska få framgång i
              budgetförhandlingarna. Men med tanke på vår finansminister Anders
              Borgs hårdnackade motstånd i den här frågan tror jag att det skulle
              underlätta om man hade ett tillkännagivande från riksdagen i ryggen.
            </seg>
            <seg n="190be031">
              Vi kommer givetvis att rösta för vår reservation där bland annat
              idén om kooperativ utdelning finns med. Om ni också röstar för
              den blir vi ju fler, och då kanske till och med Anders Borg lyssnar.
            </seg>
          </u>
          <note type="speaker" n="b998ee27">
            Anf. 151 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-219dbb65a9e10fd9-4" n="33b9942c">
            <seg n="9fe60980">
              Fru talman! Det är bra att vi är överens om det som Miljöpartiet
              till för bara någon månad sedan förfäktade, att man skulle kunna
              göra undantag för uttagsskatten. Sedan gjorde ni upp och driver
              inte den linjen längre. Jag tycker att det är bra att vi är överens
              och att ni inte längre försöker gå in i den där återvändsgränden.
              Annars hade ni fått problem med statsstödsregler och fått försöka
              hitta särlösningar för just vindkraftskooperativ. Det är bra att
              vi är överens om den delen.
            </seg>
            <seg n="4c3e7eea">
              Det som vi har gjort ända sedan Skatteverket började tillämpa
              befintlig lagstiftning är att vi har sökt möjligheter att lösa
              den här problematiken, för vi är överens om att det är ett problem
              att intresset för att investera i andelar i vindkraftskooperativ
              har rasat dramatiskt. Men vindkraften totalt sett hade sitt bästa
              år 2009. Det som vi har ägnat vår tid åt är inte att prata utan
              att hitta lösningar.
            </seg>
            <seg n="f3fbf61a">
              I er reservation pratar ni om specifika undantag för vindkraftskooperativ,
              både när det gäller marknadspris och när det gäller just vindkraftskooperativens
              uttagsbeskattning. Vi har föreslagit en generell regel. Nu tolkar
              ni in Centerpartiets förslag i er reservation, i er utredning,
              men jag menar att det är en vantolkning. Jag förordar ett snabbspår,
              att vi kan göra en avisering redan i vårbudgeten och sedan ha
              en ordentlig lagstiftning till hösten. Det du förordar är en större
              utredning som ska grotta ned sig i marknadspriset. Jag tror inte
              att det är en framkomlig väg.
            </seg>
          </u>
          <note type="speaker" n="ac2c5a22">
            Anf. 152 HELENA LEANDER (mp) replik:
          </note>
          <u who="helena_leander_3aadf2" xml:id="i-fc8d87ee0298cf83-9" n="17dfda6e">
            <seg n="31a298da">
              Fru talman! Jag tycker att vi i oppositionen själva ska kunna
              få tolka vad våra reservationer innebär. Om det är så att vi menar
              att vår reservation innebär en kooperativ utdelning för bland
              annat vindkraften kanske det kan vara så att det betyder det.
              Men man kan förstås ha andra idéer.
            </seg>
            <seg n="e39cbfde">
              Sedan kan man också titta på det som majoriteten skriver, och
              det har förstås ni all rätt att tolka. Men vad jag kan se står
              det någonting om marknadspris där också.
            </seg>
            <seg n="efe145d9">
              I slutänden tror jag att det egentligen handlar om ungefär samma
              idéer, antingen marknadspriser eller kooperativ utdelning. Frågan
              är om vi tror att vi behöver ett beslut i riksdagen för att det
              ska hända något eller om det räcker med att skriva lite snällt
              i ett betänkande att vi utgår från att Skatteverket kommer att
              informera mer. Jag tror nog mer på metoden att faktiskt fatta
              ett beslut i riksdagen.
            </seg>
          </u>
          <note type="speaker" n="5f216f3d">
            Anf. 153 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-219dbb65a9e10fd9-5" n="33b9942c">
            <seg n="dde8ce6f">
              Fru talman! Det är helt rätt. Det är inte vad ni tolkar i er
              utredning utan vad ni skriver som är det viktiga. Ni skriver om
              just marknadspris, och det är likadant som det vi skriver om Skatteverket.
              Ni skriver om specifik uttagsbeskattning för vindkraftskooperativ.
              Vi har föreslagit en generell regel. Ni är fortfarande inne på
              särlösningar. Ni kommer att stöta på patrull när det gäller EU:s
              statsstödsregler så länge som ni är kvar i särlösningsträsket.
              Den enda möjligheten att få ett undantag från EU:s statsstödsregler
              är att de är så ringa i omfattning.
            </seg>
            <seg n="c5450bf5">
              Jag tror att Helena Leander och jag är överens om att vi vill
              att vindkraftskooperativen ska växa. Vi vill inte sätta ett glastak
              för vindkraftskooperativen, men det är precis det ni gör när ni
              fortsätter att söka särlösningar.
            </seg>
            <seg n="15ef75a2">
              Jag välkomnar att ni ansluter er till Centerpartiets förslag.
              Det kan komma på riksdagens bord snarare än vad vi anar.
            </seg>
          </u>
          <note type="speaker" n="ce562d33">
            Anf. 154 ANNE-MARIE PÅLSSON (m):
          </note>
          <u who="anne-marie_palsson_9dacf5" xml:id="i-0a89f7886221dc91-3" n="5d57067a">
            <seg n="a68253e7">
              Fru talman! I dag är min generösa dag, så jag vill på nytt berömma
              riksdagens majoritet i skatteutskottet, den här gången för dess
              goda smak att komma med ett tillkännagivande om att utreda fastighetstaxeringen
              med uppgift att helt ta bort den mycket klokt, mycket bra. Det
              är bra, därför att om man tar bort fastighetstaxeringen har man
              satt en ordentlig punkt för en skatt som är djupt orättfärdig.
            </seg>
            <seg n="ff1dcb91">
              I vart fall kommer det med en borttagen fastighetstaxering att
              bli oändligt mycket svårare att återinföra den.
            </seg>
            <seg n="a390847e">
              Varför är fastighetsskatten orättfärdig? Om det har det sagts
              mycket i den här kammaren men inte tillräckligt mycket. Detta
              skulle kunna upprepas gång på gång.
            </seg>
            <seg n="cef6a4b0">
              Låt mig peka på några saker. Det första är att den strider mot
              en grundläggande princip i svensk beskattning. Det är den om likviditet.
              Skatt ska inte betalas förrän det finns pengar att betala skatten
              med. Det är en gammal, god, hederlig princip. Den strider fastighetsbeskattningen
              emot.
            </seg>
            <seg n="555817ad">
              Fastighetsbeskattningen är godtycklig. Den utgår med olika procenttal
              beroende på individens förmåga att betala skatten. Dessutom finns
              det när det gäller själva beräkningen av fastighetens värde inga
              entydiga enkla sätt att göra det korrekt. Det kan bli lite hur
              som helst.
            </seg>
            <seg n="65fd7033">
              Men kanske det värsta med fastighetsskatten är att den befäster
              synen att det inte finns några gränser för statens rätt att ta
              ut resurser från den enskilda medborgaren. Man kan krypa under
              skinnet på medborgarna. Man kan plocka pengar från det som står
              medborgarna närmast, det vill säga det egna boendet. Jag tycker
              att det är djupt orättfärdigt.
            </seg>
            <seg n="8fde85e7">
              Någon skulle kanske invända att jag som är ekonom talar helt
              emot vad mina ekonomkolleger säger. Ekonomerna säger att fastighetsskatten
              är alldeles utmärkt. Den är inte snedvridande. Då säger jag att
              skatt är mycket mer än ekonomi.
            </seg>
            <seg n="dcf48b85">
              Hur man tar ut skatt, principerna för det speglar samhällets
              syn på hur staten ska förhålla sig till sina undersåtar. Vilken
              respekt vill man visa dem?
            </seg>
            <seg n="2c3fb44a">
              Oppositionen och de som försvarar fastighetsskatten tycker uppenbarligen
              att det inte är tecken på bristande respekt när staten gör anspråk
              på dessa tillgångar som tillhör den enskilda individen. Jag tycker
              så.
            </seg>
            <seg n="74f18c05">
              Skatt är moral. Fastighetsskatten är omoralisk. Den strider mot
              de grundläggande principerna inte bara mot likviditetsprincipen
              förutsägbarhet och likformighet. Den slår på ett sätt som är svåröverblickbart
              för den enskilda individen.
            </seg>
            <seg n="1b4c65e1">
              Fru talman! Jag tycker att det var utmärkt att fastighetsskatten
              togs bort och ersattes med en avgift. Jag ser fram emot en snabb
              utredning som kommer fram till att också fastighetstaxeringen
              ska tas bort. Då kommer det att bli väldigt mycket svårare att
              återinföra den orättfärdiga skatten.
            </seg>
          </u>
          <note n="7148e444">
            I detta anförande instämde Annicka Engblom (m).
          </note>
          <note type="speaker" n="4edce82f">
            Anf. 155 HELENA LEANDER (mp):
          </note>
          <u who="helena_leander_3aadf2" xml:id="i-fc8d87ee0298cf83-10" n="17dfda6e">
            <seg n="cce42db1">
              Fru talman! Jag är hemskt ledsen att jag drar ut på denna redan
              utdragna debatt ännu längre, men jag ska bli väldigt kort. Jag
              hade ingen chans att fortsätta min replikväxling med Gunnar Andrén
              när han kom med i mitt tycke ganska allvarliga anklagelser om
              att Miljöpartiet inte tar ansvar för sin politik. Jag var tvungen
              att säga att det gör vi visst.
            </seg>
            <seg n="2608225a">
              Replikskiftet handlade om diverse skatter på produktion av el
              som jag hävdade inte skulle ha någon större effekt på elpriserna.
              Givetvis är jag mycket medveten om att vi har andra punktskatter
              som mycket väl har effekt på priser. Det är själva finessen att
              de ska påverka människors konsumtion i en mer hållbar riktning.
            </seg>
            <seg n="5cc8d089">
              Nu är tyvärr inte Gunnar Andrén här. Då kan i alla fall alla
              vi som är här vara överens om att vi i Miljöpartiet tar ansvar
              för vår politik.
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="6251d33f">
            16 § Allmänna motioner om mervärdesskatt
          </note>
          <note n="b8f29ac8">
            Föredrogs
          </note>
          <note type="speaker" n="ad3f2e37">
            Anf. 156 AGNETA BERLINER (fp):
          </note>
          <u who="agneta_berliner_26942f" xml:id="i-52b8525f073f5ca6-0" n="ffe0cb61" next="i-8457737b420315a1-0">
            <seg n="97a22c28">
              Fru talman! Jag yrkar bifall till förslaget i skatteutskottets
              betänkande SkU28 som handlar om den ideella sektorns mervärdesbeskattning.
              Då känns det för mig nödvändigt att starta med en inledning om
              de ideella krafternas betydelse för vårt samhälle.
            </seg>
            <seg n="206c4581">
              Det är i mångt och mycket den kamp som människor har fört utifrån
              sitt ideella engagemang som fortfarande är grunden i den svenska
              demokratin. Jag och andra folkpartister bär med stolthet symbolen
              för den allmänna rösträtten, blåklinten. Vi hade inte varit där
              vi är i dag om inte de ideella krafterna hade funnits.
            </seg>
            <seg n="46af683b">
              I Sverige har också sociala reformer initierats av folkrörelserna.
              De ideella krafterna är av fundamental betydelse för det goda
              samhället. Enskilda människor, grupper och organisationer agerar
              tillsammans för gemensamma intressen.
            </seg>
            <seg n="f8a42b9f">
              Alliansregeringen presenterade i höstas den första propositionen
              någonsin som markerade den ideella sektorns betydelse, En politik
              för det civila samhället , som vi biföll här i kammaren förra
              veckan. Det var ett stort och viktigt erkännande av de ideella
              krafternas betydelse.
            </seg>
            <seg n="6d633c4b">
              Målet för allianspolitiken är att förbättra villkoren för det
              civila samhället som en central del i demokratin. Vi från politiken
              ska stärka förutsättningarna för det civila samhället.
            </seg>
            <seg n="10a2d7e0">
              Fru talman! Tusentals människor ställer dagligen upp i olika
              verksamheter där de gör en fantastisk samhällsinsats. Det gäller
              idrottsrörelsen, olika intresseorganisationer, kyrkor, samfund,
              Rädda Barnen, vars årsmöte jag missar just nu, Röda Korset, ungdomsorganisationer,
              handikapprörelsen, nykterhetsrörelsen, pensionärsföreningar, kvinnojourer.
              Listan kan göras nästan hur lång som helst.
            </seg>
            <seg n="44a56a3a">
              Genom de ideella organisationerna kan människor gemensamt lösa
              problem eller möta ett behov och samtidigt ge röst åt de människor
              som kanske inte annars gör sin röst hörd. Nu tänkte jag komma
              lite mer till saken, skattefrågan.
            </seg>
            <seg n="c559579c">
              De allmännyttiga ideella föreningarna och de registrerade trossamfunden
              som bedriver verksamhet där de inte behöver betala inkomstskatt
              behöver i dag inte heller betala någon moms för den omsättning
              som görs på verksamheten. Mervärdesskatteutredningen kom för några
              år sedan fram till att den momsbefrielsen inte är förenlig med
              EG-rätten. EU-kommissionen har också i en formell underrättelse
              till Sverige uppmärksammat detta. Nyligen kom en utredning med
              olika förslag om hur de svenska momsreglerna ska anpassas till
              EG-rätten.
            </seg>
            <seg n="e058188a">
              Jag menar att även om vi ska rätta oss efter EU-direktiv ska
              utgångspunkten för oss i Sverige vara att undvika förändringar
              i momsregler, om det går, för de ideella föreningarna och trossamfunden.
              Folkpartiets och alliansens fokus ligger på att förenkla och stödja
              de ideella organisationernas verksamhet, inte att försvåra och
              fördyra.
            </seg>
            <seg n="202c6e2b">
              Fru talman! Låt mig ta exemplet med idrottsrörelsen. Den är vår
              största folkrörelse. Den engagerar, entusiasmerar, fostrar och
              får människor att växa. Över 20 000 föreningar är anslutna till
              Riksidrottsförbundet. Tillsammans samlar de mer än tre och en
              halv miljon medlemmar.
            </seg>
            <seg n="6cdc4772">
              Folkpartiet vill bidra till att idrottsrörelsen kan fortsätta
              att vara levande och till att fler människor lockas till fysisk
              aktivitet. Vår syn är att både breddidrott och elitidrott är viktiga.
              Det finns mycket vi kan göra för idrotten, alltifrån att i kommunerna
              se till att barnen lär sig simma till att förenkla och förtydliga
              reglerna kring sponsring så att företag garanteras full avdragsrätt.
            </seg>
            <seg n="f53f5546">
              Då är det inte minst viktigt att inte försvåra genom nya skatteregler.
              Att idrotten och andra ideella organisationer skulle få mindre
              pengar att röra sig med vore givetvis mycket olyckligt, men det
              handlar inte bara om pengar. Ändrade momsregler skulle också innebära
              en stor ökning av många föreningars regelbörda.
            </seg>
            <seg n="d196c2fa">
              Jag har som jag tror många i skatteutskottet ofta kontakt med
              olika ideella föreningar på hemmaplan. Det har vi väl ofta både
              som privatpersoner och som politiker. Jag är helt övertygad om
              att för många föreningar skulle det i praktiken bli omöjligt att
              ens hitta en kassör för sin verksamhet om vi krånglar till momsreglerna.
              Många lekmän drar sig redan i dag för att ta på sig uppdrag som
              kassör, eftersom den administrativa bördan och faktiskt också
              risken att helt oavsiktligt göra fel är för stor.
            </seg>
            <seg n="0eb934d6">
              De kassörer som finns i den ideella sektorn lägger redan i dag
              mycket tid och engagemang på att stötta sin förening. Vi vill
              inte tynga dem ytterligare och inte heller medverka till att engagerade
              personer i framtiden inte tar på sig uppdraget som kassör i en
              ideell förening. Det är inte rimligt att bidra till ytterligare
              regelkrångligheter för dessa kassörer, och det är inte heller
              rimligt att öka den administrativa bördan för knappa ideella krafter.
            </seg>
            <seg n="a44ab80b">
              Fru talman! Jag menar att det är oerhört viktigt för det ideella
              Sverige att de regler som vi så småningom inför här underlättar
              för föreningarna i stället för att fördyra och komplicera. Jag
              är därför nöjd med att vi i skatteutskottet är så tydliga i vårt
              betänkande. Vi menade redan förra året att de allmännyttiga ideella
              föreningarna och trossamfunden även i fortsättningen bör få en
              så positiv behandling som möjligt när det gäller momsen.
            </seg>
            <seg n="6e01144f">
              I det här årets betänkande understryker vi att det kommande förslaget
              till riksdagen bör innefatta en helhetsbedömning av påverkan på
              den ideella sektorn. Vi skriver också uttryckligen att det är
              viktigt att de sammanvägda förslagen som kommer under nästa mandatperiod
              inte innebär en försämring.
            </seg>
            <seg n="2597956d">
              Fru talman! Låt mig avsluta med vad en av våra unga folkpartister,
              Anna Lundberg i Hallstahammar, som är väldigt engagerad i svensk
              ridsport, har sagt i frågan: Det ideella föreningslivet är viktigt.
              Låt inte omständlig administration döda idrotten.
            </seg>
            <seg n="e4ff21e9">
              Jag kan inte annat än hålla med henne.
            </seg>
          </u>
          <note n="f59f74dc">
            Anf. 157 LENNART SACRÉDEUS (kd):
          </note>
          <u who="agneta_berliner_26942f" xml:id="i-8457737b420315a1-0" n="ffe0cb61" prev="i-52b8525f073f5ca6-0">
            <seg n="ceae1fe5">
              Fru talman! Jag ber att å Kristdemokraternas vägnar få yrka bifall
              till utskottets förslag i betänkandet.
            </seg>
            <seg n="59c528fe">
              Jag tänker ta upp samma fråga som Agneta Berliner så förtjänstfullt
              tog upp, den ideella sektorn och secondhandförsäljningen, det
              vill säga Erikshjälpen, Frälsningsarmén, Stadsmissionen, Svalorna
              eller vad det nu är för verksamhet.
            </seg>
            <seg n="b616365c">
              Jag upplever, fru talman, att Europeiska unionen och kommissionen
              knappast har upplevt en av sina större stunder när det gäller
              tillämpningen av det vi så folkligt kallar för subsidiaritetsprincipen
              eller närhetsprincipen. Det är djupt beklagligt att EU-kommissionen
              menar att de svenska undantagen för momsbefrielse för allmännyttiga
              ideella föreningar och registrerade trossamfund inte är i överensstämmelse
              med unionens regelverk.
            </seg>
            <seg n="8f73cd47">
              Frågan upplevs heller inte mer positiv av att kommissionen agerat
              på ett sådant sätt att man har inlett ett så kallat fördragsbrottsförfarande
              mot vårt land och därmed också mot hela den ideella sektorn.
            </seg>
            <seg n="837a3242">
              Det Europeiska unionen och kommissionen gör är att se vårt land
              som ett skatteparadis för ideell verksamhet. Vi som lever och
              verkar i vårt Sverige vet hur mycket den ideella sektorn och det
              civila samhället bär upp för att göra Sverige till ett gott land.
              Ett vitalt civilt samhälle är av största vikt för en levande demokrati,
              för ett mänskligt samhälle och för att skapa social tillit, själslig
              hälsa, sammanhållning och förtroende mellan människorna som bygger
              landet tillsammans. Det kallar vi kristdemokrater i protestantisk
              och katolsk idétradition för samhällsgemenskap. Kommunerna, staten
              och landstingen finns där för att stödja och främja men definitivt
              inte för att ta över allt det engagemang som finns i de olika
              medborgarsammanslutningarna.
            </seg>
            <seg n="d6669bb3">
              Det civila samhället, grundat i naturliga gemenskaper som familjer,
              släkt, grannskap, intresseföreningar, idrotts-, fackförenings-
              och handikapprörelsen, hjälporganisationer och samfund bär upp
              vårt land. Varför, Europeiska unionen, ska vi inte få behålla
              vår skattefrihet inom den ideella sektorn och secondhandförsäljningen?
            </seg>
            <seg n="80032861">
              I det här läget har skatteutskottet utan särskilda yttranden
              och utan reservationer likt en man och en kvinna sagt att vi vill
              ge den ideella sektorn en så positiv behandling som möjligt. Utskottet
              uttalar att man vill att de sammanvägda framtida förslagen inte
              innebär en försämring. Det kanske inte är för att dagen har blivit
              lång och debatten har tagit sin tid detta beror lika mycket på
              att vi på allianssidan har talat länge som att oppositionen har
              gjort det men jag är lite pessimistisk om att vi grejar detta.
            </seg>
            <seg n="f011d2ab">
              Jag kanske använder fel vokabulär, men jag skulle vilja att denna
              kalk togs från vårt land. Varför ska EU in och styra hur de ekonomiska
              förutsättningarna ser ut för den ideella sektorn som har betytt
              så mycket för vårt Sverige?
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="00b6e83c">
            17 § Vissa handelspolitiska frågor
          </note>
          <note n="b8f29ac8">
            Föredrogs
          </note>
          <note type="speaker" n="6ab67ea9">
            Anf. 158 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-9a6ed5c2ed884caa-0" n="dd7eaf90" next="i-614ca64b5bdc380c-0">
            <seg n="9485a56a">
              Fru talman! Handelspolitik och främjande av handel är en av våra
              viktigaste frågor för jobb och sysselsättning. Det är en fråga
              som i förhållande till sin betydelse för vår utveckling alltför
              sällan debatteras här i kammaren. Senast den var uppe till debatt
              var våren 2008. Då lyste handelsministern med sin frånvaro, precis
              som i dag.
            </seg>
            <seg n="7bb3be45">
              Att köpa och sälja varor och tjänster till varandra är grundbulten
              för tillväxt. Välstånd och handelsutbyte hänger ihop. Om vi tar
              en titt bakåt i vår historia var medelåldern på 1850-talet 43
              år och barnadödligheten 17 procent. Vi levde i ett jordbrukssamhälle,
              och industrisamhället var i sin linda och låg mestadels framför
              oss.
            </seg>
            <seg n="8139b29c">
              Nu är vi på väg att bryta ny mark vad gäller tjänstesektorn och
              dess exportandel. Vi går från hansetiden och den era då processen
              med handelsutbyte startade till nutidens handelsutbyte.
            </seg>
            <seg n="bb4d4dc2">
              Efter andra världskrigets slut har den internationella handeln
              med varor och tjänster ökat. Den främsta orsaken till detta är
              de avregleringar av handelshindren som man då gjorde, och det
              är främst under de senaste decennierna som handelsutbytet har
              ökat.
            </seg>
            <seg n="42da36aa">
              Handeln har stor betydelse för ekonomin i ett litet land som
              Sverige. Den svenska exporten uppgår till mer än 50 procent av
              bnp, vilket kan jämföras med 30 procent 1990 och 23 procent 1960.
            </seg>
            <seg n="814d9f37">
              Den svenska handeln är koncentrerad till EU. Exempelvis stod
              2008 varuexporten till EU för 60 procent av den totala svenska
              exporten, och varuimporten kom till 70 procent från EU.
            </seg>
            <seg n="b3530a62">
              Fru talman! Dagens betänkande handlar i stora delar om frihandel.
              Om det har vi en bred majoritet här i riksdagen. Det handlar också
              om exportfrämjande där det är klara skiljelinjer mellan oss, eftersom
              den borgerliga majoriteten anser att marknaden ska lösa det här
              på egen hand.
            </seg>
            <seg n="5e1df33c">
              I en alltmer globaliserad värld, där prislappen många gånger
              även här i Sverige är viktigare än arbetsförhållandena, måste
              kraven på rättvisa öka.
            </seg>
          </u>
          <note n="dece30fd">
            Mot bakgrund av detta, fru talman, yrkar jag bifall till de rödgrönas
            gemensamma reservation nr 6 men också till reservation nr 10 under
            punkt 11 motiveringen.
          </note>
          <u who="carina_adolfsson_elgestam_b2c973" xml:id="i-614ca64b5bdc380c-0" n="dd7eaf90" prev="i-9a6ed5c2ed884caa-0">
            <seg n="e1abae19">
              Det är viktigt att det internationella handelssystemet tar ett
              bredare ansvar för hållbar social och ekologisk utveckling. En
              rättvis globalisering kräver att kampen mot oacceptabla arbetsvillkor
              förstärks. En ökad konkurrenskraft får inte skapas genom rovdrift
              på människor eller miljö.
            </seg>
            <seg n="8712f6f8">
              På lång sikt är det endast en socialt och miljömässigt hållbar
              utveckling som skapar varaktig tillväxt. De mänskliga rättigheterna
              i arbetslivet måste stärkas globalt. Fri förenings- och förhandlingsrätt
              måste garanteras och slavarbete, barnarbete och diskriminering
              elimineras. Det är inte acceptabelt att nästan 70 miljoner barn
              under tio år i dag arbetar. Därför anser vi att det finns behov
              av att främja rättvis handel för att säkerställa att både producenter
              och anställda får skälig lön, men också del av den totala vinsten
              för att kunna förbättra de sociala förhållandena, särskilt i länder
              som saknar de här strukturerna.
            </seg>
            <seg n="8dbf2724">
              När vi pratar om frihandel, WTO och utveckling är det lika viktigt
              att de fattiga länderna ges möjlighet att växa och dra nytta av
              globaliseringens välfärdsvinster. Här kan vi i dag se att det
              finns problem med att världens rikaste länder skyddas av handelsbarriärer.
              Så länge det pågår kommer välståndet att fortsätta vara ojämnt
              fördelat mellan världens olika länder.
            </seg>
            <seg n="472fc0f4">
              Utvecklingsdimensionen måste därför genomsyra hela handelspolitiken.
              Utgångspunkten måste vara att det i handelsavtal och ekonomiskt
              samarbete som Sverige knyter med andra länder i världen ska vara
              en mer rättvis fördelning av de resurser som finns. Det är också
              därför det är viktigt att Sverige gör sin röst hörd och verkar
              för att de kvarvarande tullmurarna mot fattiga länder tas bort
              och att importrestriktionerna för fattiga länder också tas bort.
            </seg>
            <seg n="0e7fbd09">
              Vi rödgröna anser att det inom handelspolitiken också måste finnas
              en rättvisa vad gäller båda könens rätt och möjligheter. Vi vill
              att regeringen aktivt ska driva på om att ett jämställdhetsperspektiv
              ska integreras i den internationella handelspolitiken både inom
              EU och inom WTO. Inför de nya förhandlingsavtalen ska det hela
              tiden inkluderas att vi ska avskaffa all diskriminering av kvinnor.
            </seg>
            <seg n="35992c67">
              Fru talman! I reservation nr 6 understryker vi också vikten av
              ökad öppenhet och insyn i handelspolitiken. Då tänker vi främst
              på WTO men också på andra internationella handelssystem.
            </seg>
            <seg n="58d68242">
              För att vi ska få ökad insyn bör regeringen årligen rapportera
              till riksdagen om utvecklingen inom handelspolitiken. Som det
              är i dag vet inte vi i oppositionen hur det ser ut utifrån att
              det har varit ganska snålt med information från handelsministern
              såväl till utskottet som här i kammaren.
            </seg>
            <seg n="ed6e07eb">
              Vad gäller främjandeverksamheten och det exportberoende som Sverige
              har är det också viktigt att vi blir betydligt tydligare. Svensk
              ekonomi är ju exportberoende, och vi lever i en tid med ökad arbetslöshet
              och har sett en kraftig ekonomisk nedgång. Just därför behöver
              vi höja främjandeverksamheten ute i världen och inte dra ned på
              den som vi har sett att den borgerliga majoriteten har gjort under
              de senaste åren, inte minst genom att lägga ned olika utlandsmyndigheter.
              Som ett litet, exportberoende land måste Sverige bättre ta till
              vara och använda de redskap som vi har och satsa lite mer och
              lite större. Vi måste ta till vara den kunskap som ISA, Swedfund
              och Exportrådet har och se till att det finns resurser för att
              jobba med ett ökande av främjandet.
            </seg>
            <seg n="bb552a9f">
              Vi kan också konstatera att den borgerliga regeringen har gjort
              kraftiga neddragningar i stödet till små och medelstora företags
              export i en tid där Sverige tappar exportandelar. Det känns faktiskt
              lite allvarligt. Men det görs väl mot bakgrund av den ideologi
              som man har på den borgerliga sidan, att det är marknaden som
              ska sköta det här själv. Vi har ju redan under förra mandatperioden
              sett i motioner och reservationer att det är det som är hållningen,
              och det är det vi också ser ett resultat av i dag.
            </seg>
            <seg n="8a509939">
              Mot bakgrund av detta, fru talman, och att vi inte minst i budgetdebatten
              och i de motioner vi väckte inför budgetdebatten föreslog ökade
              anslag, framför allt vad det gäller exportfrämjandet och det som
              är riktat till små och medelstora företag, har vi fortfarande
              uppfattningen att det är oerhört viktigt med exportrådgivning
              till små och medelstora företag. Det kan spela en avgörande roll
              för dem att få vägledning när det gäller hur man kan nå ut på
              nya marknader. Precis därför tycker vi att det är viktigt att
              vi utbildar exportrådgivare som också kan arbeta med detta.
            </seg>
            <seg n="f58a2526">
              När det gäller de här olika förslagen har vi ju tyvärr blivit
              nedröstade här i kammaren. Det kan vi bara se som oroväckande
              inför framtiden.
            </seg>
            <seg n="75b3fe4a">
              För att Sverige ska kunna öka sitt främjande kan vi konstatera
              att alla krafter behövs och att vi måste ha bättre förutsättningar.
              Vi måste arbeta för att det svenska främjandet ska stärkas men
              också för att det ska öka med global rättvisa.
            </seg>
          </u>
          <note type="speaker" n="98b0f480">
            Anf. 159 KENT PERSSON (v):
          </note>
          <u who="kent_persson_558c98" xml:id="i-3bd602e97f1dbbab-0" n="ac9e276b">
            <seg n="b3460d95">
              Fru talman! Jag vill instämma med föregående talare. Jag tyckte
              att det var ett mycket bra inlägg.
            </seg>
            <seg n="bc73700e">
              I en globaliserad värld där kontakterna mellan världens länder
              ökar kan frihandeln vara en stark välståndsskapande kraft för
              världens fattiga länder. Men om man vill nå upp till det målet
              och få en sådan utveckling måste också handelsavtalen utformas
              utifrån detta faktum.
            </seg>
            <seg n="cfb18cc6">
              Handeln är en viktig och självklar del i en ekonomi. Det gäller
              såväl handeln inom ett land som handeln mellan länder. Därför
              är det viktigt att handeln också omgärdas av regler och avtal
              för hur den ska fungera och att internationella överenskommelser
              också respekteras.
            </seg>
            <seg n="5ba2a015">
              Den internationella handeln styrs i dag av gemensamma avtal i
              WTO och en rad regionala och bilaterala handelsavtal. Ett prioriterat
              mål för Sveriges sittande regering då det gäller utrikeshandeln
              är enligt Utrikesdepartementet att uppnå högsta möjliga frihandel.
              Jag återkommer till det sedan.
            </seg>
            <seg n="1eb64cfb">
              När Sveriges regering ensidigt upprepar sitt mantra om hur frihandeln
              och investeringar ger tillväxt och välstånd menar Vänsterpartiet
              att frihandel utan rättvisa eller tillväxt utan solidarisk fördelningspolitik
              inte gör någon större skillnad för världens fattigaste. Vi menar
              att frihandeln kräver likvärdiga förutsättningar mellan olika
              parter. Så ser faktiskt inte världen ut i dag. Det är de frågorna
              som Vänsterpartiet tar upp i detta betänkande: handel och jämställdhet,
              handel och arbetsvillkor, handel och immateriella frågor, framför
              allt TRIPS och läkemedelsfrågan. Det handlar om att göra handelspolitiska
              prioriteringar.
            </seg>
            <seg n="00c81eaa">
              För att få till stånd en väl fungerande världshandel mellan länder
              utan att mänskliga rättigheter kränks, utan att arbetsvillkor
              åsidosätts och utan att miljön föröds är det viktigt att det finns
              regler och avtal för den internationella handeln mellan länder.
              Men avtal kan också utformas på olika sätt och därmed i olika
              grad fungera som verktyg för rättvis och hållbar utveckling.
            </seg>
            <seg n="1751b9b4">
              Delar av dagens handelsavtal är omdiskuterade och kritiserade
              av många folkrörelser för att inte gynna fattigdomsbekämpning
              och utveckling. Det handlar om uppfyllande av FN:s millenniemål,
              bland annat ILO:s deklaration om grundläggande rättigheter i arbetslivet.
              FN:s millenniemål slår fast att global utveckling kräver en helhetssyn
              och insatser för fattigdomsbekämpning, utbildning, hälsa, fred,
              miljö och mänskliga rättigheter. De delarna hör ihop och ingår
              i en helhet.
            </seg>
            <seg n="9d8e3942">
              Sveriges hållning i dessa frågor borde ställas mot den av riksdagen
              beslutade politiken för global utveckling. Tyvärr ser vi att det
              inte är ofta som det sker. Det gäller för Sveriges ställningstagande
              i just förhandlingar om de så kallade EPA-avtalen med vissa afrikanska
              länder.
            </seg>
            <seg n="37534361">
              I regeringens skrivelse 2007/08:89 Sveriges politik för global
              utveckling , som jag hittade på regeringens hemsida, står följande:
            </seg>
            <seg n="eea10120">
              En hållbar global utveckling innebär att resurser ska användas
              på ett sätt som är långsiktigt effektivt och därigenom säkerställer
              att nuvarande generationers behov tillgodoses utan att kommande
              generationers förmåga att uppfylla sina behov äventyras. I det
              ligger en framsynt och uthållig hantering av gemensamma resurser,
              globala såväl som regionala, nationella och lokala, och en utvecklingsprocess
              som är socialt, ekonomiskt och miljömässigt hållbar.
            </seg>
            <seg n="50a67a24">
              Nu kommer jag till poängen: För att uppnå målet krävs att alla
              politikområden, inom ramen för egna områdesspecifika målsättningar,
              söker vägar för att stärka det svenska bidraget till en rättvis
              och hållbar global utveckling.
            </seg>
            <seg n="5ea9ea5d">
              Det här gäller alltså handelspolitiken.
            </seg>
            <seg n="78e49dcd">
              I näringsutskottets betänkande står följande: Utskottet anser
              att EU bör visa största möjliga öppenhet gentemot fattiga länder,
              särskilt beträffande varor och tjänster som fattiga människor
              producerar. Dessa länder drabbas av att många industriländer,
              inklusive EU-kretsen, fortfarande har betydande hinder för import
              av varor som är betydelsefulla för utvecklingsländernas export.
              Utvecklingsperspektivet måste därför vara fortsatt centralt i
              handelspolitiken.
            </seg>
            <seg n="d374ec6b">
              Utskottets majoritet delar också Vänsterpartiets uppfattning
              att uppfyllande av FN:s millenniemål är en avgörande fråga. Likadant
              uttrycker man sig när det gäller jämställdhetsmålen. Därefter
              avstyrks samtliga Vänsterpartiets yrkanden.
            </seg>
            <seg n="df268a34">
              Herr talman! För att ytterligare belysa att det är långt från
              högtidliga deklarationer till politik som lever upp till vad Sverige
              har som mål vill jag ta upp några exempel. Sverige vill ytterligare
              liberalisera handelspolitiken. Sverige säger sig driva en konsekvent
              linje för att de rika ländernas tullar ska sänkas, vilket ligger
              helt i linje med politik för global utveckling. För drygt ett
              år sedan röstade Sverige för EU-kommissionens förslag att återinföra
              exportsubventioner för vissa mejeriprodukter. Det handlar om mjölk
              och smör. Det innebär att europeiska smör- och mjölkproducenter
              får betalt för att dumpa sitt överskott i andra länder, många
              gånger i fattiga länder. Den borgerliga regeringen har vid flera
              tillfällen sagt sig vara emot exportsubventioner. Har ni nu bytt
              politik? Ligger det i linje med det av riksdagen fattade beslutet
              om politik för global utveckling?
            </seg>
            <seg n="a0d2b685">
              Men, herr talman, det räcker inte med detta. Regeringen har också
              sagt att handelspolitiken ska underlätta för andra länder att
              få tillträde till EU:s marknad, bland annat genom att ta bort
              tullar och tariffer på till exempel jordbruksprodukter. Det ska
              bland annat vara för att underlätta för fattiga länder att exportera
              till EU. Då är min fundering hur det kan komma sig att Sverige
              har röstat för införande av strafftullar på fjäderfä och kött
              från Chile med flera länder.
            </seg>
            <seg n="69e341a5">
              När det gäller tjänstehandeln driver Sverige att samtliga länder
              bör göra mer långtgående åtaganden i WTO och att inga sektorer
              ska undantas från liberalisering, inte ens grundläggande servicesektorer
              som el och vatten eller sådant som är relaterat till försäljning
              och marknadsföring av alkohol. Hur tänker ni då? Ska det också
              appliceras på svenska förhållanden och öppna marknaden för el
              och vatten?
            </seg>
            <seg n="e353a8a7">
              Sverige har också, till skillnad från flera andra länder inom
              EU, bland annat Storbritannien, drivit på för att avtal om bland
              annat investeringar och offentlig upphandling ska ingå i EPA-avtalen,
              trots att många afrikanska länder konstaterar att de inte är intresserade
              av sådana avtal. Detta, herr talman, konstaterar jag är den svenska
              tolkningen av politik för global utveckling, av uppfyllande av
              FN:s millenniemål inom handelspolitiken. Vänsterpartiet har en
              helt annan uppfattning, som vi också skriver i våra motioner och
              i olika yrkanden som berör handelspolitiken.
            </seg>
            <seg n="ea1fbefc">
              Med detta yrkar jag bifall till reservationerna 3, 6 och 7, men
              jag står givetvis bakom samtliga övriga reservationer.
            </seg>
          </u>
          <note type="speaker" n="3840039c">
            Anf. 160 LAGE RAHM (mp):
          </note>
          <u who="lage_rahm_1a5db7" xml:id="i-ae675fc79a537fbe-0" n="53608373">
            <seg n="d17f1591">
              Herr talman! Vi debatterar i dag frihandel och en mängd olika
              frågor kopplade till den. Jag vill börja som tidigare talare och
              säga att frihandel är i grunden något oerhört bra. Den har gagnat
              Sverige väl, och den har gagnat många andra länder. Den kommer
              att gagna fler länder. Frågan är bara hur vi ska nå fram till
              det som är bra med frihandel.
            </seg>
            <seg n="baa21cd6">
              Precis som Sverige i utvecklingsskedet av sin industri inte hade
              fullständig frihandel och tullfrihet med alla länder, för att
              kunna bygga upp en bra industri, finns det liknande exempel när
              det gäller asiatiska tigerekonomier och så vidare. Det finns goda
              skäl att tro att det i vissa fall kan vara tvunget att i ett lands
              utvecklingsskede ha vissa former av tullar. Då bör vi inte sätta
              stopp för det. Det som bör vara Sveriges viktigaste linje när
              det gäller tullar är att se till att slopa EU:s tullar gentemot
              fattiga länder, gärna gentemot andra länder också. Jag har uppfattat
              att vi är eniga om att se till att minska den ohållbara jordbrukspolitiken,
              som förutom att den kostar en massa pengar också driver på fattigdomen
              i fattiga länder.
            </seg>
            <seg n="b0de0c36">
              När det gäller de organisationer som tas upp här är WTO den viktigaste.
              Vi menar att WTO måste reformeras. Det är inte rimligt att man
              tvingar u-länder att anta en massa avtal för att kunna ingå i
              WTO. Det är rimligt att man kan se varje avtal för sig.
            </seg>
            <seg n="fb364c13">
              En annan sak som är problematisk med WTO och som behöver reformeras
              är konfliktlösningsmekanismen. Den är kanske relativt effektiv
              när det gäller de rika ländernas olika konflikter gentemot varandra,
              men den gagnar inte alls på samma sätt fattiga länder. Några exempel
              på det är att fattiga länder inte tillsammans kan driva process
              i mekanismen. Det är inte heller i så många fall relevant för
              fattiga länder att använda sig av de sanktionsmöjligheter som
              finns. De är helt enkelt inte utformade att vara relevanta för
              fattiga länder utan är utformade för rika länder. Det är ändå
              rimligt att även fattiga länder ska få rätt i WTO-processen och
              att det ska ske något med anledning av det.
            </seg>
            <seg n="c546041b">
              Som tidigare har nämnts är det oerhört viktigt att frihandeln
              också sätts in i ett sammanhang där man ser den totala utvecklingen
              av världen.
            </seg>
            <seg n="2a3d3ffd">
              Vi har till exempel miljöfrågor, FN:s mål för miljö och miljökonventioner
              som är oerhört viktiga för att vi ska kunna ha en värld i framtiden
              över huvud taget. I de, förhoppningsvis få, fall där den frihandel
              som i dag finns motverkar detta behöver den ändras eller korrigeras.
              Ett sätt att börja försöka nå dithän är att ge olika organisationer
              observatörsstatus i WTO. Det kan handla om Unep, ILO eller FAO
              och andra.
            </seg>
            <seg n="a4b86657">
              Sedan till den intressanta frågan om TRIPS-avtalet, som är en
              del av WTO:s avtal. En del av det är ju att det ursprungligen
              när det inrättades förhindrade fattiga länder att få tillgång
              till läkemedel helt livsnödvändiga läkemedel. Det har sedan gjorts
              ett uttalande om att det ska vara möjligt för fattiga länder att
              få det, men det är fortfarande oerhört byråkratiskt och dyrt och
              har väldigt detaljerade regler så den möjligheten utnyttjas i
              alldeles för få fall. Miljoner människor i fattiga länder dör
              varje år av sjukdomar som borde kunna botas av effektiva läkemedel
              som finns men som man i många fall inte har tillgång till. Oerhört
              många liv skulle kunna räddas om det gjordes någonting mer åt
              detta.
            </seg>
            <seg n="d336d4c4">
              Det som vi föreslår att man skulle kunna börja med är att driva
              på för att genom uppföljningen av TRIPS-avtalet, som man ändå
              har, se till att det verkligen får den effekt som man har tänkt
              sig, nämligen att även fattiga människor ska få tillgång till
              läkemedel mot sjukdomar. Det borde åtminstone vara själva grundtanken.
            </seg>
            <seg n="df64054e">
              Vidare borde man redan i dag kunna se till att revidera EU:s
              tvångslicensiering, sättet att ge läkemedel, se över den och se
              till att den möjliggör så mycket som möjligt just nu, i stället
              för att ha den situationen att det sker i oerhört få fall.
            </seg>
            <seg n="fe1647ff">
              I Sverige skulle vi också kunna försöka få med den svenska läkemedelsindustrin
              på att tillverka dessa tvångslicensierade läkemedel för export,
              det vill säga tillverka generika, som det kallas. Men vi behöver
              också långsiktigt se till att fattiga länder får möjlighet att
              själva producera den typ av läkemedel som behövs.
            </seg>
            <seg n="b422d046">
              Ytterligare en fråga som gäller TRIPS är att det finns ett så
              kallat TRIPS plus, med olika bestämmelser och tillägg till TRIPS-avtalet
              som framför allt USA men i viss mån även EU försöker få med i
              olika avtal. Ett tydligt exempel är att man vill försöka få en
              förlängd skyddstid för data när det gäller läkemedelstester. Dessa
              data behövs ju för att man ska kunna få ett godkänt läkemedel.
              Om man inte får tillgång till dessa data för de generika som vi
              pratar om måste man kanske göra om alla testerna. Det är oerhört
              dyrt och en väldigt ineffektiv användning av resurser.
            </seg>
            <seg n="082fe661">
              Det är rimligt att utgå från att Sverige i EU kräver att EU-kommissionen
              när man jobbar med den här typen av avtal inte försöker föra in
              någon form av skrivningar som försvårar fattiga länders tillgång
              till de livsnödvändiga medicinerna.
            </seg>
            <seg n="6a830058">
              Detta om själva huvudfrågan.
            </seg>
            <seg n="2c526044">
              Jag vill också passa på att säga någonting om det som står om
              snus. Vi står helt bakom förslaget i betänkandet att avslå motionerna
              som handlar om snusexport. Vi är däremot inte helt eniga om motiveringen.
              Vi ser inte att hälsoeffekterna av en sådan export skulle vara
              så positiva.
            </seg>
            <seg n="e7b89e36">
              Jag vill yrka bifall till reservationerna 1, 6 och 7, men vi
              står givetvis bakom samtliga våra reservationer.
            </seg>
          </u>
          <note type="speaker" n="341fdbf4">
            Anf. 161 CARL B HAMILTON (fp):
          </note>
          <u who="unknown" xml:id="i-afbef22d869c0dee-0" n="581d6704">
            <seg n="69d11687">
              Herr talman! Jag ber att få börja med att yrka bifall till majoritetens
              förslag i betänkandet.
            </seg>
            <seg n="9b26ca5b">
              Det är ganska unikt i världen med den enighet som finns beträffande
              handelspolitik och frihandel i Sverige. Jag tror att förklaringen
              inte har så mycket med det politiska systemet att göra. Vi är
              ett litet land, och vi måste ha frihandel vi har inte så mycket
              val. Men våra sociala skyddsnät har också gjort att den nödvändiga
              anpassning som frihandeln innebär, till ny teknik och ändrade
              produktionsmönster i världen, inom Sverige hanteras på ett sådant
              sätt att det är uthärdligt och att människor i större utsträckning
              än i många andra länder ser helhetsperspektivet, att detta är
              bra för vårt land.
            </seg>
            <seg n="4c74eba3">
              Detta är ju frihandel för Sverige. Men när jag lyssnar på de
              tidigare talarna och läser reservationerna i betänkandet får jag
              uppfattningen att frihandel är bra för Sverige men inte bra för
              u-länder. Jag är övertygad om att det är ett misstag. Jag tror
              att man ska ha samma principiella hållning. Dessa länder är fattigare,
              men det innebär inte att de gynnas av protektionism eller mindre
              frihandel. Det är precis tvärtom. Jag tycker att vi ska försöka
              utsträcka de positiva aspekterna på frihandel även till u-länder.
              Jag ska återkomma till det.
            </seg>
            <seg n="d37c137c">
              Sverige driver sin handelspolitik genom Europeiska unionen. Det
              nämndes inte här, men det gör att vi naturligtvis påverkar EU
              efter måttet av vår förmåga på olika sätt för att EU:s 27 länder
              ska driva en frihandelsinriktad politik, vad beträffar både importen
              till EU och EU:s agerande i de globala sammanhangen, till exempel
              inom WTO.
            </seg>
            <seg n="99d1549e">
              Det innebär samtidigt att det är kompromisser som vi tvingas
              anpassa oss till och delta i, ibland kanske också rösta för fast
              vi egentligen tycker att det borde vara en annan linje. Det är
              välbekant det gäller inte bara handelspolitiken utan Sveriges
              agerande på många områden inom Europeiska unionen.
            </seg>
            <seg n="5e7dfb97">
              Det som är mest stötande med EU:s handelspolitik är naturligtvis
              jordbrukspolitiken, som flera tidigare har varit inne på här.
              Tyvärr dikterar vi inte EU:s handelspolitik, och inte heller dess
              jordbrukspolitik.
            </seg>
            <seg n="d83c5e81">
              Under trycket av krisen kan man konstatera att de protektionistiska
              krafterna inte har fått riktigt det utrymme och den vind i seglen
              som man fruktade. Jag tycker att det är en väldigt viktig observation
              att det faktiskt inte har skett hittills. Jag tror att det delvis
              beror på att världens länder och företagen över gränserna är så
              sammanflätade att man är både producent i ett annat land och importör
              till det egna hemlandet, till exempel i Europa, och kanske också
              reexporterar. Protektionistiska åtgärder fungerar inte, men de
              skadar många företag i industriländerna som i gamla tider skulle
              ha stått upp och talat för handelshindren. Nu är de själva handlare
              och vill inte ha handelshinder.
            </seg>
            <seg n="233fdcde">
              Dess värre gäller inte detta jordbruksprodukterna. Jag tycker
              att man ska argumentera mot EU:s jordbrukspolitik, naturligtvis
              på grunden att den skadar konsumentintresset och höjer konsumentpriserna.
              Men det är också en moralisk fråga i allra högsta grad. Det är
              ett system som håller människor kvar i fattigdom i tredje världen.
              Om vi kunde avskaffa EU:s jordbrukspolitik och göra den till en
              frihandelspolitik skulle vi göra oändligt mycket mer än med alla
              de biståndsinsatser som vi diskuterar länge och väl i industriländerna
              och i Sverige.
            </seg>
            <seg n="98e9dfe3">
              Doharundan har gått i stå. Någon säger här att vi måste reformera
              WTO, och jag tycker att det är helt riktigt. Doharundan går inte
              framåt, och det beror mycket på att det är för många aktörer och
              för många frågor. Det blir för tungrott. Det är en överlastad
              process. Man kan inte minska antalet aktörer därför att alla vill
              vara med. Däremot måste man se till att ta det pö om pö. Jag har
              inte något recept för närvarande det är många som sitter och funderar
              på detta. Men det är självklart att man när Doharundan väl har
              rotts i land måste utvärdera den och ändra tillvägagångssättet.
              Man kan inte ha förhandlingar som pågår i decennier. Även den
              så kallade Uruguayrundan, som föregick Doharundan, var otroligt
              utdragen.
            </seg>
            <seg n="dd5f9a3b">
              Sedan är det flera här som är inne på temat att vi ska ha en
              mer rättvis handel. För mig är rättvis handel frihandel. Varför
              det? Låt mig ta jämställdhet som ett bra exempel. Nu talar jag
              inte om jämställdhet i vårt eget land eller i industriländerna
              utan om hur det är i till exempel feodala länder eller länder
              där kvinnor diskrimineras. Feodalism och diskriminering är olönsamt.
              Det exponeras i ett land som har frihandel, där det inte är några
              tullar och där man kommer att förlora i de företag som diskriminerar
              kvinnor och inte använder den arbetskraft som kanske är mest lämpad.
              Tyvärr är kvinnor ofta outbildade eller lågutbildade till att
              börja med, men de blir mer och mer utbildade. Frihandel kan i
              många länder fungera som en murbräcka för en likabehandling inte
              bara av män och kvinnor utan också av etniska minoriteter.
            </seg>
            <seg n="284abc35">
              Om man är för ökad jämställdhet i världen ska man vara rabiat
              och kompromisslös frihandlare. Det är inte jag som har hittat
              på detta. Det är många som har gjort den här observationen.
            </seg>
            <seg n="c8429858">
              Man kan se på länder som Malaysia och Indonesien, som är muslimska
              länder och som traditionellt har haft en mycket diskriminerande
              hållning gentemot kvinnor men där man har gått in för en friare
              handel jag vill inte påstå att den är fri, men den är betydligt
              friare än i till exempel länderna i Mellanöstern. Det är ingen
              tillfällighet att man i Mellanöstern är fattig, har gammal teknik
              och motstånd mot modernisering. Man har ett efterblivet ekonomiskt
              system i många hänseenden. De är också väldigt protektionistiska
              länder.
            </seg>
            <seg n="2a0eeabc">
              Handelshinder omgärdar inte bara Europa utan också många fattiga
              länder. Den tanke som fördes fram av Miljöpartiets företrädare
              att man kan acceptera tullar i ett visst utvecklingsskede låter
              sig sägas i teorin, och det sades kanske på 1950-talet, men erfarenheten
              är förskräckande. Har man väl accepterat handelshinder sitter
              de fast där. Då uppstår en ny klass i samhället, nämligen de som
              äger de fabriker och jordbruk som skyddas. De är inte intresserade
              av att ta bort handelshinder för att gå in i ett nytt utvecklingsskede.
            </seg>
            <seg n="29725dcf">
              Herr talman! Låt mig återgå till detta med jämställdheten och
              frihandeln. Om man ser på Asien kan man se några länder där kvinnor
              verkligen har fått det bättre. Det började i länder som Korea
              och Taiwan men kommer nu också i andra länder, som Indien och
              Kina. Vad är det stora draget där? Det är att kvinnor lämnar jordbrukssektorn.
              Från att vara ibland instängda på farmen där hemma flyttar de
              till staden eller tätorten, får en egen inkomst, ett eget jobb
              och kan välja sin egen livspartner. De börjar inte föda barn när
              de är 1617 år, utan barnafödandet skjuts upp. De har genom att
              leva i ett land med ökad frihandel fått ett eget liv i mycket
              större utsträckning än i länder som har protektionism. Det tycker
              jag är viktigt.
            </seg>
            <seg n="6bd15734">
              Några talade också om rovdrift på miljö och människor och om
              arbetsvillkoren i ILO. Jag håller med. Man kan diskutera hur man
              kommer till rätta med detta. Jag tror att ILO:s konventioner är
              betydligt viktigare än handelsavtal. Jag tror inte att handelsavtal
              är rätt väg att gå. Jag tror mer på andra instrument, som ILO:s
              konventioner. Och det blir definitivt inte bättre med mindre frihandel.
            </seg>
            <seg n="cab71f4a">
              Det är samma sak när det gäller att stärka de mänskliga rättigheterna.
              Jag skulle framför allt vilja fokusera på barnarbete, som är ett
              vämjeligt inslag i de flesta u-länder. Att det ska vara lönsamt
              att gå i skolan och att man ska få ett mål mat när man går i skolan
              är effektivt mot barnarbete. Däremot tror jag inte på att man
              skriver in dessa strävanden i handelsavtal.
            </seg>
            <seg n="7da525cd">
              Herr talman! Jag har dragit över min talartid, så jag ska inte
              bli mer långrandig än så här.
            </seg>
          </u>
          <note type="speaker" n="9762dfae">
            Anf. 162 KENT PERSSON (v) replik:
          </note>
          <u who="kent_persson_558c98" xml:id="i-3bd602e97f1dbbab-1" n="ac9e276b">
            <seg n="52fe6291">
              Herr talman! Det var intressant att lyssna på Carl B Hamilton.
              Vi har inte argumenterat för protektionism. Det handlar inte om
              att det ska vara antingen det ena eller det andra. Vi har diskuterat
              frihandel, och det jag har försökt peka på är hur inkonsekvent
              regeringen är. Det finns en stor skillnad mellan högtidliga uttalanden
              och praktisk politik i bland annat EU.
            </seg>
            <seg n="b9c0dc65">
              Det är riktigt att Sveriges handelspolitik förs genom EU. Se
              på exporten. Vi talar mycket om jordbrukssektorn här. Den svenska
              regeringen stödde faktiskt att man skulle ge exportstöd till smör
              och mjölk, tror jag att det var, vilket innebar att man dumpade
              priset. Det påverkar ju marknaden. Svenska regeringen röstade
              för det. Däremot sade Storbritannien och ett par andra länder
              nej. Min fråga är: Hur rimmar detta egentligen med det högtidliga
              talet om frihandel?
            </seg>
            <seg n="58cb4aa7">
              Det visar också på andra aspekter när man försvårar för fattiga
              länders jordbruksprodukter att komma in genom att ha straffbeskattning
              på dem. Sverige röstade för det också, medan andra länder i EU-kretsen
              röstade emot. Detta rimmar egentligen väldigt illa med vad ni
              säger när ni pratar om frihandel. Det är detta vi har försökt
              säga och tar upp i våra yrkanden om jämställdhetsmål och så vidare.
              Vi vill framhålla hur viktig handelspolitiken är när man vill
              uppnå vissa syften. Carl B Hamilton säger själv att frihandel
              ger ökad jämställdhet. Varför har vi då inte mål för det? Vi säger
              detta också i politiken för global utveckling, som Carl B Hamilton
              har varit med och fastställt här i riksdagen, där dessa frågor
              ingår.
            </seg>
          </u>
          <note type="speaker" n="1adb987f">
            Anf. 163 CARL B HAMILTON (fp) replik:
          </note>
          <u who="unknown" xml:id="i-afbef22d869c0dee-1" n="581d6704">
            <seg n="e308c9c4">
              Herr talman! Jag måste erkänna att jag inte är riktigt uppdaterad
              på detta med smör och torrmjölk och exportsubventioner på det,
              men jag kan säga att det inte rimmar med den svenska politiken.
              Så är det.
            </seg>
            <seg n="684c2bff">
              Om jag minns rätt men jag kan minnas fel var detta under det
              svenska ordförandeskapet. Då tvingades jordbruksministern som
              företrädare för ordförandelandet att ingå denna kompromiss, men
              jag är lite osäker. Men jag håller helt med Kent Persson om att
              detta inte rimmar med den svenska utvecklings- och handelspolitiken.
              Jag känner inte igen det, helt enkelt. Däremot har jag minne av
              att Eskil Erlandsson gjorde en del kompromisser som han var väldigt
              olycklig över. Låt oss hoppas att detta var ett undantag under
              ordförandeskapet.
            </seg>
            <seg n="607d69d6">
              Annars är det viktigt att säga att både den föregående svenska
              regeringen och den här regeringen har varit väldigt envetna och
              konsekventa företrädare för en frihandelslinje inom Europeiska
              unionen. Det må gälla skor, tekoprodukter, jordbruksprodukter
              eller etanol från Brasilien Sveriges ingångsvärde i EU-diskussionerna
              är alltid att frihandel är bättre än de protektionistiska åtgärder
              som många av de andra länderna, tyvärr inte minst de nya länderna,
              förespråkar.
            </seg>
          </u>
          <note type="speaker" n="36afdbfd">
            Anf. 164 KENT PERSSON (v) replik:
          </note>
          <u who="kent_persson_558c98" xml:id="i-3bd602e97f1dbbab-2" n="ac9e276b">
            <seg n="c5882f84">
              Herr talman! Detta beslut diskuterades i EU och togs i januari
              2009, tror jag. Men vi kan bortse från det.
            </seg>
            <seg n="7e07f905">
              EU uppträder protektionistiskt i många fall, och av någon underlig
              anledning är det alltid fattiga länder som drabbas. Vi kan se
              på ett annat område. När det gäller timmer har den svenska regeringen
              klagat på att Ryssland höjer exportskatten. Likadant har EU gått
              in och krävt att Kamerun och Ghana ska avskaffa sin exportskatt
              på sitt timmer, den skatt som är så nödvändig för deras ekonomi,
              för att de ska kunna bygga upp en förädlingsindustri.
            </seg>
            <seg n="528a4273">
              Jag menar att det enbart är för att gynna den europeiska industrins
              behov av råvaror. Man ger alltså inte de här länderna en chans
              att bygga upp en inhemsk industri.
            </seg>
            <seg n="351a0832">
              Det här har vi varit med om själva i Sverige. Vi har haft restriktioner
              för att skydda svensk industri, för att se till att den skulle
              kunna utvecklas när vi hade behov av det.
            </seg>
            <seg n="385b189e">
              Med tigerekonomierna, som Lage tog upp, var det samma sak. Det
              var statliga subventioner som sattes in och medförde att man fick
              en utveckling, en skjuts i ekonomin. Utan den hade det inte fungerat.
              Det är alltså inte svart och vitt. I vissa lägen kan det vara
              positivt. Nu pratar vi om fattiga länders möjligheter att hävda
              och utveckla en egen industri och på det sättet få en tillväxt
              och nå FN:s millenniemål. Utan den politiken misslyckas det kapitalt.
            </seg>
          </u>
          <note type="speaker" n="09292624">
            Anf. 165 CARL B HAMILTON (fp) replik:
          </note>
          <u who="unknown" xml:id="i-afbef22d869c0dee-2" n="581d6704">
            <seg n="468b9de9">
              Herr talman! Jag har inte några invändningar mot det som Kent
              Persson sade i sin första del av sin replik, så jag hoppar över
              det. Däremot vill jag bemöta det här med att det i vissa fall
              kan vara berättigat med skyddsåtgärder och statliga subventioner
              för att få i gång exporten.
            </seg>
            <seg n="bca0f318">
              Det låter sig sägas, men erfarenheten är inte bra. Den är negativ.
              Du kan ta Indien, till exempel. Efter 60 år med den typen av politik
              slog man äntligen in på en linje med frihandel och exportinriktning.
              Dessförinnan hade man både statliga subventioner och tullar. Det
              ledde till att man byggde upp en bilindustri, en stålindustri
              och alla industrier bakom stora murar. Det gjorde att konsumenterna
              fick betala mer. De fick sämre kvalitet på sina produkter. Och
              man fick väldigt starka konglomerat med ägarfamiljer eller koncentrerat
              ägande som var väldigt effektiva i det politiska systemet när
              det gällde att förhindra att man sedan tog ned det här skyddet
              och avvecklade subventionerna. Det har Indien lidit av.
            </seg>
            <seg n="ce0aa212">
              Indien är ett exempel. Det är kanske det mest slående exemplet
              av alla. Det är mitt svar på den propån, så att säga.
            </seg>
          </u>
          <note type="speaker" n="70379db4">
            Anf. 166 LAGE RAHM (mp) replik:
          </note>
          <u who="lage_rahm_1a5db7" xml:id="i-ae675fc79a537fbe-1" n="53608373">
            <seg n="18412c9a">
              Herr talman! Carl B Hamilton insinuerade i sitt anförande att
              jag hade sagt att frihandel är bra för Sverige men inte för andra
              länder. Jag vill börja med att säga att om det var så du uppfattade
              det vill jag be om ursäkt, för det var verkligen inte min poäng.
              Det jag ansåg att jag sade var att frihandel i stort sett är bra
              för alla i de allra flesta lägena. Det finns ett par undantag.
              Det var också det som Kent Persson var inne på tidigare.
            </seg>
            <seg n="5dd0f2d8">
              Jag vill ta upp någonting som Carl B Hamilton sade: Har man accepterat
              handelshinder sitter de fast. Historien måste väl ändå ha bevisat
              att så inte är fallet. Om man tittar historiskt kan man ju se
              att det har funnits en enorm mängd handelshinder och tullar som
              inte längre existerar. Det kan rimligtvis inte vara så att de
              sitter fast per definition. De kanske är svåra att ta bort om
              man har dem det må vara en sak. Men det är inte så att de faktiskt
              sitter fast.
            </seg>
            <seg n="28adddf3">
              Sedan vill jag ge ett exempel på hur man kan göra när det finns
              restriktioner som verkligen bara skadar den inhemska industrin.
            </seg>
            <seg n="e9f8c807">
              Till exempel hade man i Moçambique tidigare jag vet inte om det
              är så fortfarande väldigt höga tullar på datorer. Det var inte
              så att Moçambique var på väg att bygga upp en egen datorindustri,
              så att det här skulle gagna dem, utan det här gjorde att tillgången
              på datorer blev betydligt sämre i Moçambique. Det gagnade förstås
              inte någon i Moçambique.
            </seg>
            <seg n="ac8f7962">
              Vad som krävs är att man gör vissa specifika och väldigt strategiska
              insatser där man försöker bygga upp en inhemsk konkurrenskraftig
              industri som man successivt utsätter för konkurrens för att den
              ska klara sig på en världsmarknad och så att man får den typ av
              konkurrenskraft som krävs.
            </seg>
          </u>
          <note type="speaker" n="db74fda9">
            Anf. 167 CARL B HAMILTON (fp) replik:
          </note>
          <u who="unknown" xml:id="i-afbef22d869c0dee-3" n="581d6704">
            <seg n="52b99221">
              Herr talman! Det är möjligt att jag var otydlig när det gällde
              att handelshindren sitter fast. Jag menade att man inte ska tro
              att ett land inför handelshinder och sedan på egen hand avvecklar
              sina handelshinder när landet befinner sig 20 år längre fram i
              tiden och parlamentet har konstaterat att man på något sätt har
              byggt upp den här industrin och att den funkar någorlunda. Det
              är det jag menar. Det går inte. Det fungerar inte. Man fattar
              inte sådana beslut. Då har spelet ändrat karaktär, och de inhemska
              påtryckningsgrupperna ser till att det inte sker.
            </seg>
            <seg n="ced11020">
              Handelshinder har lyckligtvis, precis som du säger, avvecklats.
              Men det sker nästan alltid i internationella förhandlingar: Jag
              sänker mina handelshinder så sänker du dina handelshinder. Man
              byter äpplen och päron med varandra, och så får man ned handelshinder.
              Det är så tullsänkningarna och handelshindrens borttagande har
              skett.
            </seg>
            <seg n="a20ddb38">
              Sedan gällde det Moçambique. Jag är inte heller bekant exakt
              med hur det har gått till där. Men det finns i många länder, inte
              minst i Afrika, rent fiskala motiv för att ha handelshinder. Man
              tar in tullar. Det förekommer över huvud taget inte i Sverige
              eller i de flesta industriländer, men i många outvecklade länder
              där man inte har skattesystem och man har svårt att driva in skatt
              över huvud taget av olika skäl använder man sig av utrikeshandeln.
              Det låter som att det skulle ha kunnat vara ett argument för de
              här handelshindren i Moçambique, när det gällde datorer, som naturligtvis
              bara är skadliga för landet i fråga.
            </seg>
            <seg n="8eb0a9cc">
              Men när man väl har de här handelshindren tror jag att det blir
              väldigt svårt att göra det som Lage Rahm sade, att bygga upp en
              egen konkurrenskraftig industri. I Moçambique handlar det väl
              om jordbrukssektorn snarare än datorsektorn eller IT-sektorn.
              Men man fastnar i det där ändå.
            </seg>
          </u>
          <note type="speaker" n="638a6d26">
            Anf. 168 LAGE RAHM (mp) replik:
          </note>
          <u who="lage_rahm_1a5db7" xml:id="i-ae675fc79a537fbe-2" n="53608373">
            <seg n="9715e7b0">
              Herr talman! Det är säkert så som Carl B Hamilton säger, att
              det är svårt att på egen hand ta sig ur den typen av mekanismer
              och att när man väl har en konkurrenskraftig industri verkligen
              utsätta den för konkurrens för att få en förbättring.
            </seg>
            <seg n="472ae2ec">
              Det är säkert svårt att ta den typen av beslut för sig själv,
              men det hindrar inte att man kanske är tvungen i vissa lägen,
              för att över huvud taget kunna få den här konkurrenskraftiga industrin,
              att faktiskt ha vissa typer av hinder. Det blir snarast något
              slags moment 22, som jag uppfattar att Carl B Hamilton menar existerar.
            </seg>
            <seg n="7c620ea8">
              Jag menar att vi ändå måste ge utvecklingsländer möjligheten
              att komma i kapp på det sätt som vi känner till att man kan göra
              det på, nämligen på det sätt som alla rika länder har gjort det
              på. Man har byggt upp en konkurrenskraftig industri just när man
              har haft möjlighet till det, vilket man inte har om den från början
              blir helt utslagen av utländsk konkurrens.
            </seg>
            <seg n="710a07b4">
              Det är klart att det är ett problem, men det är ändå ett problem
              som måste lösas. Vi kan inte bara acceptera att det faktiskt är
              ett problem.
            </seg>
          </u>
          <note type="speaker" n="e4dae95a">
            Anf. 169 CARL B HAMILTON (fp) replik:
          </note>
          <u who="unknown" xml:id="i-afbef22d869c0dee-4" n="581d6704">
            <seg n="5e454086">
              Herr talman! Med den filosofi som Miljöpartiet har, där man ofta,
              med rätta, lyfter fram små och medelstora företag, tror jag att
              man ska vara extra försiktig med det här argumentet. Det som detta
              i praktiken har lett till är nämligen att man får statliga subventioner
              och stöd till stora industrikonglomerat Sydkorea är väl det bästa
              exemplet där det tillverkas stål, fartyg och bilar, stora starka
              grejer. Det handlar däremot inte om branscher där det är typiskt
              småföretagande, åtminstone i början. Jag tänker på skoindustri,
              textilindustri, konfektionsindustri och underleverantörerna i
              de branscherna, där det delvis handlar om hemtillverkning. Där
              funkar inte det här.
            </seg>
            <seg n="76efb3c5">
              När det gäller den typ av möjlighet som Lage Rahm säger att man
              bör öppna för ska man vara medveten om, förutom de invändningar
              som jag har haft tidigare, att den erfarenhetsmässigt tenderar
              att gynna storföretag eller bildandet av storföretag. Och vi kan
              återgå till jämställdhetsperspektivet: Det är inte i tredje världens
              stålindustri, bilindustri eller skeppsvarv som kvinnorna har anställning,
              utan det är snarare i de här andra branscherna, där det är små
              och medelstora företag som dominerar.
            </seg>
          </u>
          <note type="speaker" n="c750d71a">
            Anf. 170 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-d01f18d88333ab62-0" n="dd7eaf90">
            <seg n="f7688a51">
              Herr talman! Carl B Hamilton sade i sitt anförande att rättvis
              handel för honom var lika med frihandel. Jag delar inte riktigt
              den uppfattningen, även om vi socialdemokrater är frihandelssinnade
              och har varit det de senaste hundra åren. Där är vi rörande överens.
              Men bara för att man gör affärer med sina grannar och så småningom
              växer och kan göra affärer även med länder långt borta betyder
              det inte att dessa affärer är rättvisa, det vill säga att de anställda
              och producenterna får del av de eventuella vinsterna. Det är det
              begreppet rättvis handel handlar om. Det kan vara bra att få ett
              klargörande att vi menar samma sak med rättvis handel.
            </seg>
            <seg n="4e5faf08">
              I sitt anförande nämnde Carl B Hamilton också Doharundan och
              vikten av att den kommer framåt. På ministermötet i månadsskiftet
              november/december 2009 var alla medlemsländer, möjligen med något
              undantag, mycket tydligt inne på att WTO och Doha var ett bra
              arbetssätt och att det var viktigt att komma överens och komma
              framåt. Där i Genève bestämde man att 2010, ganska snabbt in på
              året, skulle man få till stånd ett avtal.
            </seg>
            <seg n="3eaae12d">
              I dagsläget vet vi inget om detta. Min fråga till Carl B Hamilton
              är: Finns det någon information från majoriteten som vi kan få
              del av här i kammaren i kväll?
            </seg>
          </u>
          <note type="speaker" n="e362b749">
            Anf. 171 CARL B HAMILTON (fp) replik:
          </note>
          <u who="unknown" xml:id="i-afbef22d869c0dee-5" n="581d6704">
            <seg n="34af692c">
              Herr talman! Nej, tyvärr kan jag inte ge något uppmuntrande besked
              beträffande Doharundan. Det fanns ett skede i den finansiella
              krisen när världens ledare kände ett starkt behov av att ge en
              positiv signal till världen i övrigt att nu har vi något på gång
              och ska lösa problemen. Då utlovade man att Doharundan skulle
              drivas till ett avslut, precis som Carina Adolfsson Elgestam sade.
              Luften tycks dock ha gått ur detta engagemang, som jag uppfattar
              det. Jag har inte sett det upprepas.
            </seg>
            <seg n="5be7b9f2">
              Det är många lärdomar av krisen som riskerar att förloras om
              den, som man ur andra utgångspunkter naturligtvis önskar, går
              över ganska snabbt. Då finns risk att man glömmer att till exempel
              vidta en hel del åtgärder som behövs inom den finansiella sektorn.
              När trycket minskar kanske man inte vidtar dem.
            </seg>
            <seg n="eca29d3d">
              Låt oss klara ut det här med rättvis handel så att vi inte missförstår
              varandra på punkter där det är onödigt. Jag menar att frihandeln
              bryter ned många orättvisor och gör diskriminering av människor
              olönsam. Handel och frihandel ökar inkomsterna i de länder som
              deltar, men fördelningen av denna inkomstökning kan ske på ett
              rättvist eller orättvist sätt. Där blir ofrånkomligen den nationella
              politiken i de olika länderna, skattepolitiken och välfärdspolitiken,
              avgörande för hur vinsterna av handeln fördelas. Att säga att
              frihandel ger en rättvis inkomst- eller förmögenhetsfördelning
              är inte korrekt. Man måste göra mer.
            </seg>
          </u>
          <note type="speaker" n="088c2873">
            Anf. 172 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-d01f18d88333ab62-1" n="dd7eaf90">
            <seg n="66bb2186">
              Herr talman! Vad gäller rättvis handel och fördelning av resurser
              ur det perspektivet är vi kanske relativt överens.
            </seg>
            <seg n="b1e890c7">
              Vad gäller Doharundan och det som eventuellt händer där är det
              inte bara vi i oppositionen som inte får någon information, utan
              det gäller även majoriteten här i riksdagen. Det är allvarligt.
              Detta tillsammans med de yrkanden som finns i motioner i betänkandet
              visar på vikten av att riksdagen blir mer inblandad och får mer
              information om WTO och Doharundan. Det känns angeläget med en
              skrivelse till Sveriges riksdag om vad som händer.
            </seg>
            <seg n="2eee0615">
              En fråga som Carl B Hamilton inte nämnde i sitt anförande gäller
              exportfrämjande åtgärder. Vi vet hur det ser ut med jobb och sysselsättning
              i ett globalt perspektiv och att Sverige tappar exportandelar.
              Vi vet också att det är våra 1020 största företag som har stått
              för huvuddelen av exporten. För att vi som litet land ska klara
              oss behöver fler små och medelstora företag komma ut på nya exportmarknader
              men också kunna växa på de marknader där de finns.
            </seg>
            <seg n="daf84877">
              Den borgerliga majoriteten har gjort kraftiga nedskärningar när
              det gäller export och Exportrådets resurser. Det gäller även det
              som ISA arbetar med, det vill säga att få investerare till Sverige.
            </seg>
          </u>
          <note type="speaker" n="257c0d07">
            Anf. 173 CARL B HAMILTON (fp) replik:
          </note>
          <u who="unknown" xml:id="i-afbef22d869c0dee-6" n="581d6704">
            <seg n="205a4b54">
              Herr talman! Det finns inte så mycket information att ge eftersom
              Doharundan inte närmar sig något avslut. Det går inte framåt;
              det har gått i stå. Jag menar att man kan informera sig om detta
              inte bara genom skrivelser från regering till riksdag eller genom
              framträdanden av statssekreterare, utan det finns gott om tidningar
              och tidskrifter att ta del av till exempel i riksdagens läsrum.
              Det råder inte brist på information, men tyvärr finns det inte
              mycket att informera om. Det dystra är att innehållet är så tunt.
            </seg>
            <seg n="6adb1c0f">
              Beträffande exportfrämjande åtgärder har varje regering att göra
              en prioritering av vilka utgifter man tycker är viktigare än andra.
              Denna regering tycker till skillnad mot den förra inte att subventionering
              av exportfrämjande åtgärder är så viktigt. Man tycker att andra
              saker är viktigare, vård, skola och omsorg till exempel eller
              andra saker som bidrar till ett mer rättvist samhälle.
            </seg>
          </u>
          <note type="speaker" n="4859de1a">
            Anf. 174 MARIE WEIBULL KORNIAS (m):
          </note>
          <note n="d8dc419c">
            Herr talman! Jag vill inleda med att yrka bifall till utskottets
            förslag till beslut i betänkandet och avslag på samtliga reservationer.
          </note>
          <u who="marie_weibull_kornias_c91350" xml:id="i-c12107f72c9f12af-0" n="d6d34b2f" prev="i-cac0fe94062411fe-0">
            <seg n="7900fe52">
              I riksdagen finns det sedan länge en politisk samsyn på frihandeln.
              Det är en viktig princip som vi ska värna om. Men både inom EU
              och globalt måste frihandeln försvaras för att motverka protektionistiska
              tendenser.
            </seg>
            <seg n="104a415a">
              Det allra bästa för världshandeln är att ha gemensamma spelregler
              i form av multilaterala avtal för att säkra ett rättvist, stabilt
              och förutsägbart handelssystem. Här är det viktigt att Sverige
              fortsätter att vara en tydlig röst i EU och i Världshandelsorganisationen,
              WTO, för en fri och öppen handel.
            </seg>
            <seg n="2038f7e1">
              Det är Moderaternas och alliansens uppfattning att WTO fungerar
              förhållandevis väl och uppfyller sitt syfte. Det har successivt
              skett förändringar och förbättringar samtidigt som dialogen med
              det civila samhället under åren har stärkts.
            </seg>
            <seg n="4fa907e9">
              Men de komplexa och utdragna förhandlingar som pågår sedan 2001
              inom ramen för Doharundan visar med all önskvärd tydlighet att
              det finns behov av att se över organisationens funktionssätt.
            </seg>
            <seg n="1549c5d8">
              Förhandlingsrundorna uppfattas många gånger som tungrodda, då
              beslut ska ske i konsensus bland 154 medlemsstater som många gånger
              har spretande intressen.
            </seg>
            <seg n="01217c97">
              Det allra viktigaste nu är att ro Doharundan i land under 2010.
              På WTO:s sjunde ministerråd i Genève i december 2009 där jag hade
              förmånen att delta kunde jag konstatera att många medlemsländer
              var mycket angelägna att få till stånd ett nytt frihandelsavtal.
            </seg>
            <seg n="22c8ae5b">
              Några av de stora handelspolitiska utmaningarna framöver rör
              just WTO:s framtida utformning.
            </seg>
            <seg n="0572dd1c">
              Marknader runt om i världen verkar alltmer över nationsgränserna.
              Sättet att bedriva handelspolitik och formerna för förhandlingarna
              har inte hängt med tillräckligt i den här utvecklingen.
            </seg>
            <seg n="ff37d622">
              Därför är det hög tid att vi funderar på vad som bör ske när
              Doharundan väl är slutförd.
            </seg>
            <seg n="035fabe8">
              I framtiden tror jag att vi kommer att behöva mer långtgående
              förhandlingar om icke-tariffära handelshinder, offentlig upphandling
              och subventioner. Utvecklingsdimensionen är viktig i detta sammanhang.
            </seg>
            <seg n="ef9867c9">
              Handelssystemet måste bli bättre på att integrera de fattiga
              länderna i världsekonomin för att de ska kunna dra full nytta
              av sin potential. Detta är för övrigt hela upprinnelsen till Doharundan.
              Det var så den kom till.
            </seg>
            <seg n="f07a2b90">
              Sverige har också under en lång tid arbetat för en utvecklingsvänlig
              handelspolitik genom DDA, Global Trust Fund och Aid for trade
              som syftar till att de fattiga länderna ska kunna dra ökad nytta
              av möjligheterna i internationell handel och ta ett helhetsgrepp
              på det handelsrelaterade biståndet.
            </seg>
            <seg n="aa7bf960">
              Som moderat tror jag att handelspolitiken och biståndspolitiken
              måste integreras än mer i framtiden med fokus på demokrati, mänskliga
              rättigheter, jämställdhet och kvinnans roll i samhället. Jag tror
              att handelspolitiken och biståndspolitiken måste gå hand i hand.
              Där tror jag att Swedfund kan göra skillnad.
            </seg>
            <seg n="aa608ea4">
              Senegals president sade nyligen så här:
            </seg>
            <seg n="ade179f6">
              I have never seen a country develop through aid or credit. Countries
              that have developed all believed in free markets. There are no
              mysteries there. Africa took the wrong way after independence.
            </seg>
            <seg n="a215e000">
              Det tycker jag är tänkvärda ord. Det är frihandel som frigör
              länder och skapar välstånd.
            </seg>
            <seg n="0cb13ec6">
              Herr talman! För Sverige, som är ett litet, ekonomiskt öppet
              land, är utrikeshandeln avgörande för den ekonomiska tillväxten.
            </seg>
            <seg n="1cda0e86">
              Exporten står i dag för över hälften av Sveriges bnp. Varannan
              skattekrona och vartannat jobb har sin grund i vårt utbyte med
              andra länder.
            </seg>
            <seg n="fec57e19">
              Sedan den globala finanskrisen som fick den internationella handeln
              att rasa har många öppna och handelsinriktade länder haft det
              tufft. I finanskrisens spår minskade den svenska exporten i fjol
              med hela 16 procent. Inte minst därför är det en viktig uppgift
              för politiken att främja handel för att därmed åstadkomma fler
              jobb, mer företagande och bättre tillväxt.
            </seg>
            <seg n="12ba846a">
              Genom att låta svenska företag utvecklas genom handeln med nya
              tillväxtmarknader skapas bättre förutsättningar för Sverige att
              komma starkare ur den ekonomiska krisen och möta framtidens utmaningar.
              Men utan exporten har vi inte råd med någon import. Det är ett
              av de viktigaste skälen till varför regeringen aktivt uppmuntrar
              svenska företag att exportera.
            </seg>
            <seg n="03c32804">
              Det är viktigt att den svenska främjandeorganisationen, aktörer
              som Exportrådet, Almi, Invest in Sweden, Swedfund, Exportkreditnämnden
              och andra, samverkar för maximal effekt.
            </seg>
            <seg n="86a00020">
              Exportfrämjandet är en viktig del i att underlätta för små och
              medelstora företag att ta steget ut på främmande marknader.
            </seg>
            <seg n="cd1cc2b2">
              Exportrådet ger kostnadsfri information och rådgivning till mindre
              och medelstora företag och arrangerar, tillsammans med UD, ambassaderna
              och Exportrådet, branschvisa seminarier och affärsdelegationer
              världen över.
            </seg>
            <seg n="e1d57aac">
              Den exportfrämjande verksamheten handlar i grunden om att minska
              de praktiska och framför allt de mentala trösklarna, som den som
              vill ge sig ut i världen för att göra affärer lätt snubblar på.
            </seg>
            <seg n="664add73">
              Exportrådet finns numera lokalt i alla Sveriges län med regionala
              exportrådgivare som erbjuder kostnadsfri hjälp.
            </seg>
            <seg n="ccea0040">
              Sju av tio företag som gått igenom den metodiska process som
              kallas steps to export upplever att de stärkts i sin förmåga att
              ta sig vidare ut i världen.
            </seg>
            <seg n="3d6587df">
              Men det är inte bara Exportrådet utan en rad organisationer och
              myndigheter som på olika sätt kan bistå företag som vill exportera.
            </seg>
            <seg n="887930c3">
              Det är bra, men ibland kan det vara lite svårt att hitta rätt
              i denna djungel av information. Därför välkomnar jag den nya gemensamma
              webbportalen Internationaliseringsguiden.se som nyligen lanserats
              och som vänder sig till företag som söker information om rådgivning,
              finansiering, expertkunskap och så vidare.
            </seg>
            <seg n="28d371ba">
              Där finns samlad information från Almi, Svensk Exportkredit,
              Exportrådet och så vidare. Ibland kan det dessutom räcka med rätt
              så enkla åtgärder, som till exempel när Almi och Exportrådet samlokaliserar
              sig.
            </seg>
            <seg n="b888036e">
              Ännu bättre är det när man i kommunerna kanske samlokaliserar
              sig med näringslivsenheten. Då kan det bli riktigt bra.
            </seg>
            <seg n="c57b50f5">
              En av Sveriges allra största satsningar är deltagandet i världsutställningen
              i Shanghai, Expo 2010, på temat Better city better life som kommer
              att invigas den 1 maj i år. Sverige deltar med en paviljong på
              temat Spirit of innovation som bygger vidare på Symbiocity med
              inriktning på innovationssystem, hållbarhet och välfärdsfrågor
              inom hälsa och omsorg.
            </seg>
            <seg n="b5b367a0">
              UD bidrar här med 70 miljoner och näringslivet med 87 miljoner.
            </seg>
            <seg n="4e9f7cb4">
              Detta kommer att skapa en välkommen plattform för svenskt näringslivs
              närvaro på den kinesiska marknaden.
            </seg>
            <seg n="eca1a42c">
              Motionsbetänkandet behandlar två motioner som argumenterar för
              att exportförbudet för svenskt snus på EU:s inre marknad ska hävas.
              Såväl jag som moderat som utskottet vill med anledning av dessa
              motioner anföra följande:
            </seg>
            <seg n="eb863d93">
              Vi menar att den fria rörligheten av varor, tjänster, personer
              och kapital är av väsentlig betydelse för förverkligandet av den
              inre marknaden.
            </seg>
            <seg n="5d0e4492">
              För ett litet och utrikeshandelsberoende land som Sverige är
              en väl fungerande inre marknad särskilt viktig.
            </seg>
            <seg n="5f1e6b0e">
              Förbudet mot försäljning av snus över gränserna inom unionen
              är inte förenligt med principen om den fria rörligheten av varor,
              och exportförbudet till den inre marknaden ter sig därför både
              diskriminerande och oproportionerligt.
            </seg>
            <seg n="8720ca65">
              Sammanfattningsvis anser vi, i likhet med motionärerna, att EU:s
              snushandelsförbud bör avskaffas.
            </seg>
            <seg n="45e3347f">
              Jag kan konstatera att regeringen och handelsministern tydligt
              deklarerat sin avsikt att verka för att förbudet att exportera
              snus inom EU ska hävas.
            </seg>
          </u>
          <note type="speaker" n="ce1983b2">
            Anf. 175 KENT PERSSON (v) replik:
          </note>
          <u who="kent_persson_558c98" xml:id="i-3bd602e97f1dbbab-3" n="ac9e276b">
            <seg n="755701db">
              Herr talman! Högsta möjliga grad av frihandel är den devis som
              den svenska regeringen har när det gäller framtida handelsavtal.
              Det är intressant att Marie Weibull Kornias pratade om WTO och
              WTO:s framtid och framhöll vikten av att vi får en frihandel som
              visar högsta möjliga grad av frihandel som ska främja ökad handel
              och tillväxt runt om i världen.
            </seg>
            <seg n="5d901c3e">
              Vad innebär det egentligen? När det gäller tjänster och handel
              driver Sverige, såvitt jag vet, att samtliga länder bör göra mer
              långtgående åtaganden i WTO och att inga sektorer ska undantas
              från liberalisering inte ens grundläggande servicesektorer som
              el och vatten.
            </seg>
            <seg n="ad783a3c">
              Jag undrar hur ni tänker. Ska det öppnas för handel mellan länder?
              Ska den marknaden i förlängningen också öppnas här i Sverige så
              att det blir öppet för att konkurrensutsätta el och vatten? Det
              måste väl finnas en konsekvens i linjen.
            </seg>
          </u>
          <note type="speaker" n="2e7f296d">
            Anf. 176 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-43737fa12a73cc6e-0" n="d6d34b2f">
            <seg n="84af0b86">
              Herr talman! Kent Persson ställde en väldigt teknisk fråga som
              jag inte kan ge ett bra svar på, känner jag.
            </seg>
            <seg n="7ca740f9">
              I mitt anförande pratade jag om vikten av frihandel och vikten
              av WTO. Men just förhandlingarna om en liberalisering av vattentillgångar
              med mera känner jag inte till.
            </seg>
          </u>
          <note type="speaker" n="0d07a9cd">
            Anf. 177 KENT PERSSON (v) replik:
          </note>
          <u who="kent_persson_558c98" xml:id="i-3bd602e97f1dbbab-4" n="ac9e276b">
            <seg n="42638a8e">
              Herr talman! Så kan det vara. Detta är en principiell fråga.
              Vad menar egentligen borgerligheten när man pratar om frihandel?
              Man vill också öppna upp tjänstesektorn. Då måste det i konsekvensens
              namn även innebära att man öppnar upp den sektorn i Sverige för
              handel med andra länder. Det är en principiellt viktig fråga.
            </seg>
            <seg n="da1c84da">
              Men mer konkret har EU tull på etanol från Brasilien. Rimmar
              det med principerna om en frihandel och en öppen marknad, eller
              ska vi genom protektionism skydda den europeiska etanolframställningen
              på bekostnad av frihandelsprinciperna och utvecklingen i Brasilien?
            </seg>
          </u>
          <note type="speaker" n="593ddf00">
            Anf. 178 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-43737fa12a73cc6e-1" n="d6d34b2f">
            <seg n="3a9b391e">
              Herr talman! Just när det gäller etanol från Brasilien, som naturligtvis
              vi i Sverige är angelägna om att få nyttja, driver den svenska
              regeringen att etanol till bränsle inte ska definieras som jordbruksprodukt.
              Det är därför som man har en sådan hög tull på den. Det är en
              prioriterad fråga för den svenska regeringen.
            </seg>
          </u>
          <note type="speaker" n="f2206a7b">
            Anf. 179 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-d01f18d88333ab62-2" n="dd7eaf90">
            <seg n="9347c766">
              Herr talman! Marie Weibull Kornias talade sig varm för Doharundan
              och hur bra den är för alla medlemsländer. Detta kan vi vara eniga
              om.
            </seg>
            <seg n="f17645e1">
              Det mest oroväckande Moderaterna ingår ju i den borgerliga majoriteten
              här i kammaren var dock att det pratades mest om Doharundan och
              WTO-förhandlingarna i ett historiskt perspektiv. Men det som är
              allra viktigast just nu är framtiden och att det kommer ett avtal
              till stånd.
            </seg>
            <seg n="01bd7ea0">
              Detta känner både Marie Weibull Kornias och jag till eftersom
              vi hade förmånen att få vara med i Genève i novemberdecember 2009.
              Men det talades där om vikten av att ett avtal kommer till stånd
              så fort som möjligt på det nya året, det vill säga 2010. Nu är
              det mars månad.
            </seg>
            <seg n="3f48eb93">
              Efter min förra fråga till Carl B Hamilton kan jag konstatera
              att det inte finns någon information i dagsläget om vad som händer
              i Doharundan.
            </seg>
            <seg n="b113089b">
              Marie Weibull Kornias anförande här i kammaren andades ungefär
              samma sak. Det är oerhört oroväckande. Det är nio månader kvar
              på året, och vi i Sverige, som ett av medlemsländerna i WTO och
              som en av rösterna i EU, vet hitintills ingenting.
            </seg>
            <seg n="d1f8573e">
              Jag hoppas verkligen att Marie Weibull Kornias inte delar Carl
              B Hamiltons uppfattning att vi ska läsa oss till informationen
              i tidningarna i tidningsrummet.
            </seg>
          </u>
          <note type="speaker" n="9c0d78ea">
            Anf. 180 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-43737fa12a73cc6e-2" n="d6d34b2f">
            <seg n="06a1e92b">
              Herr talman! Jag delar naturligtvis Carina Adolfsson Elgestams
              bekymrade inställning till avsaknaden av framsteg i Doharundan.
              Men vi kanske ska vara lite ödmjuka i finanskrisens spår. Detta
              har så att säga tagit många länder på sängen.
            </seg>
            <seg n="d2b06435">
              Förhandlingarna har varit mindre effektiva under den senaste
              tiden. Men jag är säker på att man kommer i gång. Och när det
              väl finns någonting att rapportera om är jag övertygad om att
              både handelsministern och hennes statssekreterare kommer att informera
              både näringsutskottet och EU-nämnden.
            </seg>
          </u>
          <note type="speaker" n="fafb2aae">
            Anf. 181 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-d01f18d88333ab62-3" n="dd7eaf90">
            <seg n="0a432277">
              Herr talman! Jag blir faktiskt lite oroad över det svar som jag
              får om detta. Finanskris hade vi nämligen i december också. Alla
              medlemsländer som var där var nog väl medvetna om det. Det kan
              inte vara orsaken till detta.
            </seg>
            <seg n="3488ce5f">
              Jag är helt övertygad om att man inte sitter med armarna i kors
              i Genève utan att någonting händer. Frågan är om det finns något
              intresse från den svenska regeringen att ta reda på vad som händer.
              Det är nog det mest oroväckande.
            </seg>
            <seg n="b5a26f44">
              En annan fråga som Marie Weibull Kornias talade sig varm för
              var vikten av export och hur betydelsefull den är för Sverige
              utifrån att Sverige är ett så litet land. Därför kändes det lite
              märkligt på ett eller annat sätt.
            </seg>
            <seg n="3e6128a7">
              Regeringen och majoriteten har i stort sett halverat resurserna
              till Exportrådet. Ändå har man så stora förväntningar på att Exportrådet
              ska kunna genomföra så pass mycket och att så många små och medelstora
              företag ska få en möjlighet att komma ut på nya marknader.
            </seg>
            <seg n="aed10cdf">
              Detta handlar om en prioritering. Jag kan inte låta bli att här
              i kammaren fundera över detta. Man har nästan halverat resurserna
              till Exportrådet. Man har tagit ifrån dem möjligheter att arrangera
              exempelvis mässor och se till att fler svenska företag kan finnas
              med där, vilket kan vara oerhört betydelsefullt i många olika
              sammanhang och vilket många andra länder gör.
            </seg>
            <seg n="5c16b291">
              Samtidigt har man satsat 1,3 miljarder kronor på en bransch i
              Sverige genom RUT-avdraget. Man hade kunnat ta bara 10 procent
              av den summan till Exportrådet. Tänk vad mycket vi då hade kunnat
              göra i världen bara genom att finnas med på mässor.
            </seg>
          </u>
          <note type="speaker" n="3c7ea8af">
            Anf. 182 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-43737fa12a73cc6e-3" n="d6d34b2f">
            <seg n="79360a5b">
              Herr talman! Låt mig inledningsvis slå fast att Exportrådet ligger
              på ungefär samma nivå som under den förra mandatperioden. Det
              var bara precis året före valet 2006 som Exportrådet fick ett
              extra tillägg i sin budget.
            </seg>
            <seg n="36841bd2">
              Jag tycker att det är rätt olyckligt att göra som Carina Adolfsson
              Elgestam gör, nämligen att jämföra en jobbskapande aktivitet i
              Sverige, i inrikespolitiken, med exportfrämjande. Det är som att
              jämföra äpplen och päron, och jag tycker inte att det hör till
              denna debatt.
            </seg>
          </u>
          <note type="speaker" n="ea7682d6">
            Anf. 183 LAGE RAHM (mp) replik:
          </note>
          <u who="lage_rahm_1a5db7" xml:id="i-ae675fc79a537fbe-3" n="53608373">
            <seg n="1766941a">
              Herr talman! Jag har ett par mycket enkla frågor till Marie Weibull
              Kornias. De handlar om mediciner till fattiga människor i fattiga
              länder.
            </seg>
            <seg n="1a2b10d2">
              Jag undrar om ni som företräder regeringen i denna debatt tycker
              att fattiga människor i fattiga länder ska få tillgång till mediciner.
              Jag tror det.
            </seg>
            <seg n="199af48a">
              Om vi då antar att Marie Weibull Kornias svarar ja på denna fråga
              kommer följdfrågan: Anser ni att detta fungerar i dag? Finns det
              tillgång till mediciner?
            </seg>
            <seg n="44506bd0">
              Låt mig anta ett svar på den frågan också. Då vill jag ställa
              en följdfråga. Om Marie Weibull Kornias anser att detta inte fungerar
              tillfredsställande i dag, och det tror jag, men hon kan anse något
              annat, undrar jag: Vad gör regeringen åt detta? Det är ett reellt
              problem som behöver lösas.
            </seg>
          </u>
          <note type="speaker" n="84ba59da">
            Anf. 184 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-43737fa12a73cc6e-4" n="d6d34b2f">
            <seg n="4467d11a">
              Herr talman! Lage Rahm ställer ett antal frågor till mig och
              svarar själv på hälften av dem.
            </seg>
            <seg n="3516924a">
              TRIPS-avtalet är bra. Det stöder fattiga länders rätt att skydda
              folkhälsan och så vidare. TRIPS-avtalet ger möjlighet till tvångslicensiering,
              vilket innebär att patentinnehavaren får rätt att tillverka kopior
              av exempelvis läkemedel.
            </seg>
            <seg n="61c879e8">
              TRIPS-avtalet är alltså bra. Men jag vill lyfta ett varningens
              finger för att sätta alltför stor tilltro bara till TRIPS-avtalet
              när det gäller möjligheten att bota svåra sjukdomar och så vidare
              i fattiga länder. Det är så många andra komponenter i utvecklingsarbetet
              som måste till. Det måste finnas läkare, och det måste finnas
              en infrastruktur. Det är inte bara patenterade läkemedel som kan
              skapa lösningar på alla de hälsoproblem som kan finnas i utvecklingsländer.
            </seg>
          </u>
          <note type="speaker" n="9a4a2549">
            Anf. 185 LAGE RAHM (mp) replik:
          </note>
          <u who="lage_rahm_1a5db7" xml:id="i-ae675fc79a537fbe-4" n="53608373">
            <seg n="e9806136">
              Herr talman! Jag svarade kanske på två tredjedelar av mina frågor,
              knappast på hälften av frågorna med tanke på att det var tre frågor.
            </seg>
            <seg n="afe3cd64">
              Jag konstaterar att jag inte fick svar på den sista och viktigaste
              frågan: Om det inte fungerar tillfredsställande, vad gör då regeringen
              åt det? Jag kan tänka mig att det uteblivna svaret beror på att
              regeringen inte gör någonting, vilket jag i så fall tycker är
              riktigt skandalöst. Här har vi ett väldigt stort problem för oerhört
              många miljoner människor i världen. Men man gör ingenting fastän
              det finns goda möjligheter att göra något åt det.
            </seg>
            <seg n="79271230">
              Givetvis är det så som Marie Weibull Kornias framför, nämligen
              att det också krävs läkare, infrastruktur och så vidare. Men även
              om frågorna om läkare och infrastruktur löses kvarstår att det
              också behövs mediciner. I de flesta fall räcker det inte med enbart
              läkare för att bota sjukdomar. Det hoppas jag att vi är ense om.
              Om inte får det bli någon form av debatt om helt andra frågor,
              men jag tror att vi är ense.
            </seg>
            <seg n="4c2127bb">
              Frågan kvarstår: Vad gör regeringen åt det här?
            </seg>
            <seg n="d1668309">
              Det finns en liten möjlighet genom TRIPS-avtalet. Det är bra.
              Uttalandet om att den möjligheten ska finnas är också bra. Men
              det som faktiskt spelar roll för de människor som är sjuka är
              vad som sker i praktiken. Därför är det rimligt att det också
              i praktiken finns tillgång till läkemedel. Vad gör regeringen
              i praktiken för att alla dessa människor ska slippa dö?
            </seg>
          </u>
          <note type="speaker" n="d6ba42c1">
            Anf. 186 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-cac0fe94062411fe-1" n="d6d34b2f" next="i-c12107f72c9f12af-1">
            <seg n="0d7550be">
              Herr talman! Låt oss, Lage Rahm, slå fast att Sverige inom ramen
              för EU verkar för att utvecklingsländer ska ha rätt att använda
              sig av flexibiliteten i TRIPS-avtalet.
            </seg>
            <seg n="67647e4c">
              Hur stor del tror Lage Rahm att TRIPS-avtalet och tillgången
              till patenterade läkemedel till en lägre kostnad egentligen innebär?
              Finns det någon statistik på det? Jag har slagit fast att det
              är bra att TRIPS-avtalet finns, men jag tycker att det finns en
              fara i att lägga alltför stor vikt bara vid det avtalet. Det är
              så mycket som måste ske på marken i utvecklingsländerna.
            </seg>
            <seg n="8d312149">
              Som jag tidigare nämnt krävs det utbildad personal. Du kan ha
              hur billig hivmedicin som helst. Men om du inte har en vårdcentral,
              sjuksköterskor och läkare och om du som sjuk inte har en väg att
              ta dig på till vårdcentralen, till vilken nytta är då billiga
              hivmediciner genom tvångslicensiering?
            </seg>
          </u>
          <note n="9eb5cbc7">
            Överläggningen var härmed avslutad.
          </note>
          <note n="29994631">
            18 § Bordläggning
          </note>
          <note n="b66f5165">
            Anmäldes och bordlades
          </note>
          <note n="0bfcd113">
            19 § Anmälan om frågor för skriftliga svar
          </note>
          <note n="8da24e13">
            Anmäldes att följande frågor för skriftliga svar framställts
          </note>
          <note n="50352bfa">
            den 10 mars
          </note>
          <note n="b9edaa60">
            Kerstin Haglö
          </note>
          <note n="c19b393f">
            Maria Kornevik Jakobsson
          </note>
          <note n="304d97d0">
            Ameer Sachet
          </note>
          <note n="304d97d0">
            Ameer Sachet
          </note>
          <note n="304d97d0">
            Ameer Sachet
          </note>
          <note n="45e1df21">
            Olle Thorell
          </note>
          <note n="337ba5a5">
            Frågorna redovisas i bilaga som fogats till riksdagens snabbprotokoll
            tisdagen den 16 mars.
          </note>
          <note n="ba431c9c">
            20 § Anmälan om skriftliga svar på frågor
          </note>
          <note n="08db779b">
            Anmäldes att skriftliga svar på följande frågor inkommit
          </note>
          <note n="50352bfa">
            den 10 mars
          </note>
          <note n="83ae7f84">
            Carl B Hamilton
          </note>
          <note n="4b3bc187">
            Carina Adolfsson Elgestam
          </note>
          <u who="marie_weibull_kornias_c91350" xml:id="i-c12107f72c9f12af-1" n="d6d34b2f" prev="i-cac0fe94062411fe-1">
            <seg n="8ba12488">
              Luciano Astudillo
            </seg>
            <seg n="8a2548b6">
              Holger Gustafsson
            </seg>
          </u>
          <note n="3ef6c145">
            Lennart Sacrédeus
          </note>
          <note n="59e10479">
            Catharina Bråkenhielm
          </note>
          <note n="dec884af">
            Gunvor G Ericson
          </note>
          <note n="afe7622d">
            Désirée Liljevall
          </note>
          <note n="2cc1fc01">
            Egon Frid
          </note>
          <note n="b738f4ce">
            Helena Leander
          </note>
          <note n="8b59556a">
            Ann-Kristine Johansson
          </note>
          <note n="772c0a3a">
            Peter Hultqvist
          </note>
          <note n="07e99ff9">
            Agneta Gille
          </note>
          <note n="43600aab">
            Göte Wahlström
          </note>
          <note n="483c5603">
            Anneli Särnblad
          </note>
          <note n="483c5603">
            Anneli Särnblad
          </note>
          <note n="30cf1e57">
            Yilmaz Kerimo
          </note>
          <note n="304d97d0">
            Ameer Sachet
          </note>
          <note n="49971cdb">
            Allan Widman
          </note>
          <note n="efc4c402">
            Margareta Persson
          </note>
          <note n="564c0242">
            Peter Jeppsson
          </note>
          <note n="b66e3b07">
            Thomas Strand
          </note>
          <note n="564c0242">
            Peter Jeppsson
          </note>
          <note n="223a42a9">
            Helene Petersson
          </note>
          <note n="baad06ae">
            Pia Nilsson
          </note>
          <note n="304d97d0">
            Ameer Sachet
          </note>
          <note n="304d97d0">
            Ameer Sachet
          </note>
          <note n="f0bc9bcd">
            Krister Örnfjäder
          </note>
          <note n="f0bc9bcd">
            Krister Örnfjäder
          </note>
          <note n="f0bc9bcd">
            Krister Örnfjäder
          </note>
          <note n="f0bc9bcd">
            Krister Örnfjäder
          </note>
          <note n="43600aab">
            Göte Wahlström
          </note>
          <note n="9e6aa5b2">
            Hans Olsson
          </note>
          <note n="fcfec441">
            Ronny Olander
          </note>
          <note n="89efc7d3">
            Svaren redovisas i bilaga som fogats till riksdagens snabbprotokoll
            tisdagen den 16 mars.
          </note>
          <note n="51c36de8">
            21 § Kammaren åtskildes kl. 20.14.
          </note>
          <note n="e99e4bf5">
            Förhandlingarna leddes
          </note>
          <note n="f531fce3">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
