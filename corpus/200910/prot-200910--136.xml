<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--136</head>
          <docDate when="2009-06-14">2009-06-14</docDate>
        </div>
      </front>
      <body>
        <div>
          <note n="641d2b4d">
            ﻿
          </note>
          <note n="adf2d236">
            Riksdagens protokoll
          </note>
          <note n="69ff1b71">
            2009/10:136
          </note>
          <note type="date" n="6bd3a5aa">
            Måndagen den 14 juni
          </note>
          <note n="7a1d10a8">
            Kl. 11:00 - 18:41
          </note>
          <note n="b18c7bd9">
            1 § Justering av protokoll
          </note>
          <note n="4a3b5892">
            Justerades protokollen för den 4, 7 och 8 juni.
          </note>
          <note n="856e9ac1">
            2 § Meddelande om frågestund
          </note>
          <note n="6e578bda">
            Andre vice talmannen meddelade att vid frågestunden torsdagen
            den 17 juni kl. 14.00 skulle följande statsråd närvara:
          </note>
          <note n="4889ed55">
            Justitieminister Beatrice Ask (m), statsrådet Cristina Husmark
            Pehrsson (m), statsrådet Maria Larsson (kd), jordbruksminister
            Eskil Erlandsson (c) och miljöminister Andreas Carlgren (c).
          </note>
          <note n="cfd84b1f">
            3 § Meddelande om information från regeringen
          </note>
          <note n="a85b4014">
            Andre vice talmannen meddelade att tisdagen den 22 juni kl. 13.00
            skulle statsminister Fredrik Reinfeldt (m) lämna information från
            Europeiska rådets möte den 17 och 18 juni.
          </note>
          <note n="e054e293">
            4 § Hänvisning av ärenden till utskott
          </note>
          <note n="d5b07bd3">
            Föredrogs och hänvisades
          </note>
          <note n="5587fdf7">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="c795bc77">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="8e8e1fc8">
            KOM(2005)661
          </note>
          <note n="a8f773f2">
            6 § Anmälan om inkommet protokollsutdrag från utskott
          </note>
          <note n="5e171b18">
            Andre vice talmannen anmälde att ett utdrag ur prot. 2009/10:35
            från torsdagen den 3 juni i ärende om subsidiaritetsprövning av
            EU-förslag inkommit från arbetsmarknadsutskottet.
          </note>
          <note n="f370370c">
            7 § Förnyad bordläggning
          </note>
          <note n="a04cb86e">
            Föredrogs och bordlades åter
          </note>
          <note n="8affb7f5">
            8 § Granskningsbetänkande
          </note>
          <note n="3e0aeaa0">
            Föredrogs
          </note>
          <note n="032c5f01">
            Inledning
          </note>
          <note type="speaker" n="bf9ea800">
            Anf. 1 BERIT ANDNOR (s):
          </note>
          <u who="berit_andnor_b8c556" xml:id="i-e2303cfd3bb29cd5-0" n="93601f67" next="i-9c227fb4ef154797-0"/>
          <note n="08ac6eb8">
            Fru talman! Jag ber härmed att till kammaren få anmäla riksdagsårets
            andra granskningsbetänkande från konstitutionsutskottet. I höstas
            kom det första, med den mer administrativa granskningen. Nu har
            vi det betänkande som baseras på ledamöternas inlämnade anmälningar.
            För konstitutionsutskottets räkning anmäler jag därför formellt
            den årliga granskning som KU gör enligt regeringsformens 12 kap.
            1 § av statsrådens tjänsteutövning och regeringsärendenas handläggning.
          </note>
          <u who="berit_andnor_b8c556" xml:id="i-9c227fb4ef154797-0" n="93601f67" prev="i-e2303cfd3bb29cd5-0">
            <seg n="4a49d43e">
              Jag vill också anmäla att i de ärenden som rör den tidigare,
              socialdemokratiska regeringen har varken Morgan Johansson eller
              jag deltagit eftersom vi själva satt i den regeringen.
            </seg>
            <seg n="306cb34b">
              Fru talman! Det är en svår och viktig uppgift att sitta i konstitutionsutskottet
              och fullgöra regeringsformens bestämmelser om granskning av regeringen.
              Uppgiften går ju ut på att så objektivt som möjligt granska regeringens
              tjänsteutövning. Men i detta finns det helt klart ett dilemma.
            </seg>
            <seg n="dc69d3ab">
              Vi som riksdagsledamöter har självklart svårt att förhålla oss
              objektiva till personer som vi redan har en relation till, antingen
              för att vi ogillar dem eller gillar dem. Ja, vi kanske till och
              med har någon av dem som vår idol. Därför ställs det särskilda
              krav på oss. Det ställs krav på att inte se mellan fingrarna bara
              för att ärendet rör någon som vi ser som vår vän och till och
              med umgås med. Det ställs krav på att klara den konstitutionella
              rågången så att vi inte behandlar samma typ av ärenden olika bara
              för att det är olika partifärg på regeringsledamöterna. Det ställs
              krav på att inte heller ägna sig åt att bedöma det politiska innehållet
              i regeringens göranden och låtanden. Det får vi göra i andra sammanhang.
              Det vi ska göra är en formell granskning.
            </seg>
            <seg n="32ff3cf0">
              Detta kan självfallet vara krav som är svåra att leva upp till,
              men den nuvarande borgerliga majoriteten i utskottet gör det för
              lätt för sig. Man tycker att det är rimligt och riktigt att kritisera
              den förra, socialdemokratiska regeringen för att den inte vidtagit
              åtgärder i ett ärende där vi inte ens har kunnat konstatera att
              det man skulle ha åtgärdat verkligen har hänt. Samtidigt friar
              man den moderate utrikesministern i två liknande ärenden där han
              i det ena fallet har förklarats jävig men inte i det andra. Man
              friar honom och menar att han inte i något fall skulle ha behövt
              vara jävig, och därför behöver man inte kritisera honom. Här menar
              jag att majoriteten inte klarar av att hålla integriteten i sitt
              uppdrag.
            </seg>
            <seg n="19332b7b">
              Intrycket från tidigare års granskning har därför förstärkts
              under utskottets senaste granskning. Den borgerliga majoriteten
              i utskottet kan bara tänka sig att kritisera sina ministrar när
              de själva har medgett att de gjort fel. Annars finns det en aldrig
              sinande uppfinningsrikedom för hur de egna ministrarna till varje
              pris ska försvaras. In i det sista, innan utskottets betänkande
              skulle vara klart, återkom man med nya förslag till skrivningar,
              den ena mer inlindad och mildrad än den andra.
            </seg>
            <seg n="90730cde">
              Detta är mitt sista inledningsanförande i en granskningsdebatt
              som ordförande i konstitutionsutskottet. Jag vill ta tillfället
              i akt att göra ett medskick till det nya utskott som ska väljas
              efter höstens val. Betänk noga ert ansvar att granska regeringen
              och det allvar som ligger i detta. Den nuvarande majoriteten har
              tyvärr slagit in på en väg som på sikt hotar att devalvera utskottets
              verksamhet och därmed också hotar hela idén med utskottet. Betänk
              att utskottet har en tvåhundraårig historia av granskande och
              självständiga ledamöter som vågat stå upp för det uppdrag de haft
              även när det har varit obekvämt.
            </seg>
            <seg n="ab58adc3">
              Fru talman! I år har vi haft 28 granskningsärenden baserade på
              34 anmälningar. Det har inte varit någon exceptionell arbetsbörda
              för utskottet. Det har inte heller varit ärenden som i sig krävt
              mycket omfattande utredningar och därför varit tidsödande. Utifrån
              rent statistiska utgångspunkter har det därför varit ett normalår.
              Men det finns ändå några trender och tendenser i den nuvarande
              regeringens agerande som jag gärna skulle vilja peka på.
            </seg>
            <seg n="5a4004e6">
              Det rör för det första den bristfälliga beredningen av regeringsärendena,
              särskilt manifesterad i ärendet med försämringarna i sjukförsäkringen.
              Där var själva ärendet inte klart förrän två dagar innan lagen
              skulle träda i kraft. Samtidigt förutsatte den nya lagen att enskilda
              personer som berördes av lagförslaget, ofta svårt sjuka människor,
              skulle ha agerat minst tre månader tidigare än lagen trädde i
              kraft.
            </seg>
            <seg n="2ef69a32">
              Ett och ett halvt år gick utan att regeringen kom med de förslag
              som man utlovade i juni 2008 om vad som skulle hända med de personer
              som utförsäkrades. Det är en rättsosäkerhet för enskilda personer
              som självfallet inte är acceptabel och en beredning som heller
              inte uppfyller kraven enligt regeringsformen.
            </seg>
            <seg n="4c71e54c">
              Den bristfälliga beredningen är något som har diskuterats inte
              bara i utskottet utan också i Lagrådet som har riktat en mycket
              omfattande kritik mot den nuvarande regeringens förmåga att bereda
              ärenden. Det är en exceptionell, unik kritik som har framförts.
            </seg>
            <seg n="79d21c62">
              En annan tydlig tendens är på vilka grunder den här regeringen
              förflyttar sina myndighetschefer.
            </seg>
            <seg n="1e74a3f3">
              Även det här året har vi ett ärende med en myndighetschef som
              inte levererade den av regeringen önskade sanningen utan lämnade
              en objektiv bild av den sak som skulle utredas. Därför förflyttades
              personen över dagen. Det här sättet att godtyckligt flytta de
              chefer som inte följer den rådande politiska vinden är främmande
              för svensk tradition och konstitution.
            </seg>
            <seg n="21af98ec">
              Det tredje tydliga mönstret som vi ser är statsministerns totala
              avsaknad av ansvar för vad de av honom utsedda regeringsmedlemmarna
              företar sig. I den utfrågning som vi hade med statsministern i
              år betonade han vid minst 18 tillfällen sin brist på engagemang
              i och ansvar för hur statsråd i hans regering agerar.
            </seg>
            <seg n="da86eba1">
              Eftersom konstitutionsutskottet hanterar potentiellt besvärliga
              frågor ligger det nära till hands att anta att det är för att
              han vill försäkra sig om att undvika kritiska situationer som
              han så tydligt och ofta markerar att han inte tar på sig något
              ansvar. Men i sak har han fel. Självklart har en statsminister
              alltid det yttersta ansvaret för sin regering. Och det är alltid
              regeringen, inte myndigheter, som är ansvarig inför riksdagen.
            </seg>
            <seg n="27342c0e">
              Med det, fru talman, kan jag konstatera att vi har elva reservationer
              i detta betänkande. Jag yrkar på godkännande av anmälan i reservationerna
              3, 6 och 9.
            </seg>
          </u>
          <note type="speaker" n="f88f5e73">
            Anf. 2 PER BILL (m):
          </note>
          <u who="per_bill_c30ad8" xml:id="i-c303eabfc7db2765-0" n="98b44f4a">
            <seg n="c1de65fb">
              Fru talman! Vi har sju åtta timmar av konstitutionsutskottsdebatt
              framför oss. Det är väl viktigt och bra. Men det är inte säkert
              att mängden timmar står i proportion till vikten av de ärenden
              vi har här i dag.
            </seg>
            <seg n="d3afa154">
              Vi har ägnat mycket kraft åt det betänkande som ligger kvar på
              min bänk och som totalt består av 1 150 sidor. Jag vill till att
              börja med yrka på godkännande av utskottets anmälan i detta betänkande.
              Men jag vill också passa på att ge vårt kansli en eloge för hur
              de här 1 150 sidorna har kommit fram och det stora jobb som ligger
              bakom att vi till slut har tre volymer, där i stort sett vartenda
              kommatecken är på rätt plats.
            </seg>
            <seg n="55c9529a">
              Som ordföranden redan har varit inne på har vi en viktig roll.
              Vi ska granska statsrådens tjänsteutövning och regeringsärendenas
              handläggning, enligt regeringsformen. För oss i Alliansen har
              det då varit en central roll att göra den här granskningen och
              att skapa rutiner och se om statsråden har följt de lagar och
              regler som finns och om de har följt de rutiner som finns. Men
              ibland har vi faktiskt också gett oss på en djärv idé. Trots att
              statsråden har gjort allting rätt har vi, när vi granskat ärendena,
              ibland sett att det här skulle kunna göras på något bättre sätt.
              Det gör vi då ett påpekande av. Det vill säga vi påtalar inte
              en brist, men vi gör ett påpekande om att det här i framtiden
              skulle kunna göras på ett annat sätt som faktiskt kanske är bättre.
            </seg>
            <seg n="bfa3d653">
              Vårt arbete har syftat till att peka på brister snarare än att
              kritisera olika statsråd och dela ut prickar. Vi har också försökt
              att hitta intressanta frågor som är av generell art för att se
              om det går att borra vidare i dem under vår så kallade höstgranskning.
            </seg>
            <seg n="5e84ca71">
              Vårens granskning är, som ordföranden var inne på, något mindre
              till sitt omfång. Den består av 33 anmälningar, vilket är ungefär
              tio anmälningar mindre än 2007, 2008 och 2009. Den berör 14 statsråd
              i den nuvarande regeringen samt ett antal statsråd från den tidigare.
              Det finns tolv reservationer. Det är aningen fler än förra året,
              då vi låg på tio reservationer. Kanske borde vi ha kunnat jobba
              oss ned, även den här gången, till tio eller nio.
            </seg>
            <seg n="1e29123d">
              En skillnad det här året jämfört med de andra åren är att vi
              har gjort rent bord. Vi har tidigare bordlagt ett antal granskningar
              därför att det pågått rättsutredning eller någonting annat. Den
              här gången har vi städat upp och sett till att det KU som kommer
              efter valet ska börja med ärenden som vi inte har granskat tidigare
              utan som bygger på KU-anmälningar från den 1 februari i år och
              fram till ungefär den 1 februari nästa år.
            </seg>
            <seg n="157df23b">
              Fru talman! Det är fyra års arbete som vi nu har examen för.
              Det känns lite som en skolavslutning. Vi tog över i en tid när
              KU hade mycket ljus på sig, efter den stora så kallade tsunamigranskningen.
              Den här mandatperioden har väl inte haft några ärenden som medialt
              har haft samma dignitet som tsunamigranskningen. Däremot, fru
              talman, tror jag att det finns många ärenden här som bidrar till
              det vi vill åstadkomma, nämligen till att utveckla regeringens
              arbete.
            </seg>
            <seg n="e2692d8c">
              Dessutom och det tror jag att vi kommer att märka under de kommande
              timmarna finns det många politiskt centrala frågor som kommer
              att avhandlas i den här granskningsdebatten.
            </seg>
            <seg n="cfb52b3b">
              Jag kan titta tillbaka på de här fyra åren. Det är väl så att
              de flesta riktigt spännande ärendena, där jag tror att vi kommer
              att se förändringar i regeringsarbetet, rör frågor som har med
              EU eller vår utrikespolitik att göra. Det gäller till exempel
              granskningen av de så kallade Muhammedkarikatyrerna och det ärende
              vi har i dag om Israel. Det är två exempel på ärenden som jag
              tror kommer att ha en stor betydelse för regeringsarbetet de kommande
              åren.
            </seg>
            <seg n="8567a299">
              Jag tror också och här kanske vi ska vara lite självkritiska
              att två spännande ärenden, olja-för-mat och CIA-flygen, är ärenden
              som vi kanske skulle ha granskat tidigare. Jag tror att det är
              väldigt mänskligt att detaljminnet försämras när det har gått
              två, tre, fyra, fem, sex år sedan en händelse. Vad som hände olika
              dagar och i vilken ordning saker och ting skedde har sakta fallit
              i glömska. Det är mycket svårare att berätta vad som hände vissa
              dagar sex år tillbaka i tiden än vad som hände ett år tillbaka
              i tiden.
            </seg>
            <seg n="d92b7662">
              Vi, eller de som sitter i KU under nästa mandatperiod, ska kanske
              ägna lite tid åt att fundera över om det går att göra granskningen
              trots att det pågår en rättsutredning. Men den ska då hållas på
              åtminstone en eller två armlängders avstånd från själva rättsutredningen.
            </seg>
            <seg n="be6e1872">
              Fru talman! Jag ska skynda mig lite. Jag ser att tiden går. Om
              det blir någon replik kommer jag att gå in på de frågor som fru
              ordförande hade och några av hennes påpekanden och vad hon hade
              sett över åren.
            </seg>
            <seg n="687d4964">
              Det jag kan se är att vi så gott vi har kunnat har försökt att
              titta på vad som är strikt konstitutionellt, vad som är politik
              och vad som är politisk pajkastning.
            </seg>
            <seg n="9f5a7ec4">
              Fru talman! När jag läser reservationerna som finns till det
              här betänkandet känner jag inte när det gäller många av dem att
              vi om vi hade jobbat vidare med dem hade nått en gemensam ståndpunkt
              som i framtiden skulle ha lett till att regeringsarbetet hade
              blivit bättre. Snarare tycker jag när jag tittar på många av dem
              att det antingen handlar om det gamla vanliga, nämligen beredning,
              eller om centrala politiska frågor som sjukförsäkring, a-kassa,
              Carnegie, Apoteket, Vattenfall och fordonsindustrin.
            </seg>
            <seg n="54102dc4">
              Om det är konstitutionellt viktigt att tycka precis som Socialdemokraterna
              har vi fel. Jag skulle vilja uppmuntra alla lyssnare och tittare
              att under debatterna här fundera över vem det är som har de politiska
              glasögonen på sig. Är det oppositionen eller är det majoritetsföreträdarna?
              Jag känner mig lugn och trygg med våra majoritetstexter och är
              inte särdeles sugen på att skriva under någon av reservationerna.
            </seg>
          </u>
          <note type="speaker" n="633b0294">
            Anf. 3 BERIT ANDNOR (s) replik:
          </note>
          <u who="berit_andnor_b8c556" xml:id="i-ea6a3c510184251b-0" n="93601f67">
            <seg n="54dad028">
              Fru talman! Vi har nu haft fyra år av granskning av regeringen.
              Det har varit en ungefär lika stor omfattning när det gäller antalet
              ärenden, och antalet reservationer också.
            </seg>
            <seg n="ad109b49">
              Det som har hänt är att de så kallade motanmälningarna från den
              borgerliga majoriteten har försvunnit det här året nästan. Det
              är den sämsta formen för att sabotera ett seriöst granskningsarbete
              i utskottet.
            </seg>
            <seg n="25b774fa">
              Ni tar för lätt på ert uppdrag. Vi har gjort så gott vi har kunnat,
              säger Per Bill. Jag vet inte hur man ska tolka det. Så gott vi
              har kunnat det är väl det. Ni har inte lyckats att upprätthålla
              integriteten och det uppdrag som ni har.
            </seg>
            <seg n="3f18181e">
              Ni tar lätt på ert uppdrag. Eller är det rent av feghet? Är det
              det som manifesteras när ni inte orkar lyfta blicken och fullgöra
              ert uppdrag?
            </seg>
            <seg n="9377cacb">
              Inte vid något tillfälle har ni riktat någon form av kritik mot
              regeringen, förutom i de fall där regeringen eller en enskild
              minister har sagt att det har blivit fel. Det har framkommit när
              vi har ställt frågor till departementen och till Regeringskansliet.
            </seg>
            <seg n="08128820">
              Det här sättet, Per Bill, att genomföra granskningen undergräver
              konstitutionsutskottets legitimitet. Vi har gjort så gott vi har
              kunnat, säger Per Bill, och det har varit det gamla vanliga som
              har kommit fram.
            </seg>
            <seg n="53ce603f">
              När det gäller det gamla vanliga, beredningen av regeringsärenden
              till exempel, är det inte bara vi socialdemokrater, miljöpartister
              och vänsterpartister som tycker att det här är undermåligt. Även
              Lagrådet uttrycker det.
            </seg>
            <seg n="0a5468f6">
              Ge mig nu något exempel på att mitt påstående är felaktigt, Per
              Bill! Ge mig ett enda exempel, där ni har riktat kritik mot regeringen
              och där den själv inte har erkänt att den har gjort fel!
            </seg>
          </u>
          <note type="speaker" n="7f590bcc">
            Anf. 4 PER BILL (m) replik:
          </note>
          <u who="per_bill_c30ad8" xml:id="i-c303eabfc7db2765-1" n="98b44f4a">
            <seg n="73c29da4">
              Fru talman! I de två ärenden som rör kommunikationen med EU-nämnden
              har jag inte hört några ministrar säga att fel har begåtts det
              är möjligt att jag inte har läst alla tidningsartiklar. Snarare
              har det haft att göra med olika avvägningar mellan att vi ska
              försöka få med så många ärenden som möjligt och ha kort om tid
              eller att vi ska ha mera tid men då inte få med alla ärenden.
            </seg>
            <seg n="0eb26a4d">
              I det här fallet gjorde vi bedömningen att det fanns mer tid
              att informera riksdagen. Därför borde man ha gjort det tidigare.
              I andra fall sitter man i princip i realtidsdiskussioner med regeringens
              företrädare och på telefon plockar fram nya ståndpunkter i samband
              med Lissabonfördraget, Nicefördraget, och så vidare.
            </seg>
            <seg n="a321409a">
              Det är viktigt att flexibiliteten finns att ha väldigt korta
              tider. Men vi får gå in och säga att det inte duger att få ett
              sms om det hade funnits möjlighet att få ett papper med ärendet
              påpekat.
            </seg>
          </u>
          <note type="speaker" n="79bc8220">
            Anf. 5 BERIT ANDNOR (s) replik:
          </note>
          <u who="berit_andnor_b8c556" xml:id="i-ea6a3c510184251b-1" n="93601f67">
            <seg n="4f05a299">
              Fru talman! Jag kan konstatera att Per Bill misslyckas. Det står
              mycket klart och tydligt att läsa i det ärende som Per Bill nu
              pratar om som gäller EU-samrådet att man beklagar att det har
              begåtts fel, att det brast i rutinerna.
            </seg>
            <seg n="fe8d6962">
              De svar som vi får får vi från Regeringskansliet. Det är regeringen
              som är ansvarig för de svar som lämnas. Det är ingen annan. Det
              är inte någon tjänsteman, utan det är regeringen.
            </seg>
            <seg n="f36048b1">
              Det påstås att man har en särskild rutin när det gäller de stora
              förhandlingarna. Ja, det har man, men då fattar man ett särskilt
              beslut. För den här typen av samråd som har skett har regeringen
              själv medgett att det inte är reglerat i regeringsformen och riksdagsordningen.
            </seg>
            <seg n="14ef57d2">
              Per Bill, du misslyckas med att ge mig ett enda exempel. Ni har
              inte det. Jag har gått in och tittat på de här åren. Ni har riktat
              kritik mot regeringen vid fem tillfällen sedan oktober 2006.
            </seg>
            <seg n="6146bc65">
              Ni har gjort så gott ni har kunnat. Jag skulle vilja uttrycka
              mig på ett annat sätt: Ni har inte klarat av att leva upp till
              den roll och det ansvar som ni har som ledamöter i konstitutionsutskottet.
              Det är ynkligt.
            </seg>
            <seg n="41a4ffd0">
              Ni undergräver legitimiteten i utskottets arbete. Det går inte
              att tolka det på något annat sätt än att det är ren feghet. Det
              är att lägga sig platt på marken inför majoritetens vilja och
              regeringens påbud om att här ska inte kritiseras.
            </seg>
            <seg n="fb1b59aa">
              Inte ett exempel, Per Bill. Bättre kan du väl, om det nu är sant
              det du säger. Kom fram med ett exempel! Jag har hittat fem tillfällen
              då ni har riktat kritik, men i samtliga ärenden har regeringen
              själv sagt att det blev fel, att man gjorde fel.
            </seg>
          </u>
          <note type="speaker" n="931aa904">
            Anf. 6 PER BILL (m) replik:
          </note>
          <u who="per_bill_c30ad8" xml:id="i-c303eabfc7db2765-2" n="98b44f4a">
            <seg n="aa0ce0aa">
              Fru talman! Jag har lite svårt att bli uppbragt över att vi försöker
              att granska varje ärende, att vi har skriftväxling med departementet
              och att vi så långt som möjligt försöker komma fram till hur det
              gick till, om det var något som gick fel. Det är möjligt jag har
              inte använt de glasögonen när jag har läst våra betänkanden att
              det har funnits samstämmighet mellan vad regeringen tycker och
              vad KU:s majoritet tycker i ett speciellt ärende.
            </seg>
            <seg n="3520ce15">
              Det är väl i så fall bara bra. Det visar att vi har gjort en
              ordentlig granskning och att vi har acceptans hos Regeringskansliet
              för att de sakerna inte har gått rätt till. I många fall har den
              acceptansen snarare kommit därför att KU via sina frågor har fått
              fram en bild där man kan se några dagar, veckor eller månader
              efteråt att vi skulle kunna ha gjort något ännu lite bättre och
              att det var en brist att det blev på det sättet.
            </seg>
            <seg n="937f5489">
              Fru talman! Under de närmaste timmarna kommer Alliansens företrädare
              att lugnt och tydligt förklara varför vi i de tolv ärenden där
              vi möjligen skulle ha kunnat hitta några ytterligare brister tycker
              att det inte är brister det är fråga om. De brister som oppositionen
              hittar handlar snarare om att man ogillar den förda politiken:
              att man hade velat socialisera Carnegie, att man inte hade velat
              göra en apoteksreform och så vidare.
            </seg>
            <seg n="f15d2b60">
              Det kommer debatten att visa.
            </seg>
          </u>
          <note type="speaker" n="c60c1497">
            Anf. 7 ANNIE JOHANSSON (c):
          </note>
          <u who="annie_johansson_b0eb81" xml:id="i-ac1893d66333f301-0" n="118756cc" next="i-726c53e3f7c11800-0">
            <seg n="49176817">
              Fru talman! Konstitutionsutskottet smaka på det ordet! Många
              olika associationer kommer fram. Citatet Du ska veta hut! tillhör
              väl klassikerna.
            </seg>
            <seg n="2f4c0922">
              Någon tänker på våra fyra grundlagar, en annan på knepiga juridiska
              frågor, en tredje på fri- och rättigheter, en fjärde på att vi
              prickar ministrar något som vi inte gör, kan jag meddela här från
              talarstolen.
            </seg>
            <seg n="7bdf9a26">
              Någon tycker vi är en politisk pajkastningsarena, meningslös
              och helt utan betydelse. En annan hävdar motsatsen och att vi
              är uttolkarna av de svenska grundlagarna och det förnämsta riksdagsutskottet.
            </seg>
            <seg n="f1ce87ea">
              Låt oss konstatera att det finns många associationer till KU.
              Jag kan också medge att när jag som nybliven riksdagsledamot för
              fyra år sedan fick KU hoppade jag inte jämfota. Det sakpolitiska
              tjabblet i andra sakutskott lockade faktiskt mer. Samtidigt fick
              jag stor nytta och fördel av min juristutbildning i ett utskott
              som är så präglat av lagar, paragrafer och tillämpning.
            </seg>
            <seg n="3482e280">
              När nu fyra år gått i KU och detta är sista dagen för oss att
              ha debatt i riksdagens plenisal måste jag ändå medge att mina
              åsikter om KU har förändrats. Det var betydligt mer verklighetsnära
              än vad jag först trodde. Som riksdagens i särklass mest mötestyngda
              och dokumenttyngda utskott har vi ägnat mycket tid åt varandra
              och åt frågor i olika sammanhang som har bäring på vår tillgång
              till tidningar, våra rättigheter i brottsbekämpning eller försvarsunderrättelseverksamhet,
              demokratiska insatser i EU för oss som medborgare, stärkta fri-
              och rättigheter för oss i vår nya grundlag, minoriteters ställning
              och rättigheter i vårt svenska samhälle, hur våra län i framtiden
              ska se ut och mycket mer.
            </seg>
            <seg n="d1d4a6f8">
              Samtidigt är det några saker som har förvånat mig. De KU-anmälningar
              som vi hanterar när vi gör just granskningsuppgiften och som vi
              ska debattera i dag är oerhört politiskt färgade. Det är riktigt
              få som har en strikt konstitutionell relevans och bäring. Oftast
              grundar sig KU-anmälningarna på politiska övertygelser och ställningstaganden.
              Det har förvånat mig.
            </seg>
            <seg n="bfee2056">
              Det faller tyvärr ett löjes skimmer över ett konstitutionellt
              organ som är satt att konstitutionellt granska när det är uppenbart
              att slutsatserna hamnar i den politiska vågskålen. Det är viktigt
              att det finns en rågång mellan politiskt stoff och intressanta
              aspekter som KU är satt att granska.
            </seg>
            <seg n="3133fa94">
              Det är svårt, för att inte säga omöjligt, för konstitutionsutskottet
              att kritisera statsråd och regering när de genomfört och fullföljt
              det som vi har fattat beslut om här i riksdagen. Då landar man
              i politisk kritik, och det faller utanför vårt granskningsområde.
            </seg>
            <seg n="1cffceb1">
              Det finns en underton och ibland en direkt kritik i reservationerna
              rörande exempelvis apoteksomregleringen, Carnegie och fordonsindustrin,
              där man tar avstamp i just de politiska förändringarna. Det är
              ärenden som riksdagen har fattat beslut om. Att man i en oppositionsreservation
              kritiserar regeringen för detta är allt annat än KU-hederligt.
            </seg>
            <seg n="bec9b71c">
              Det är riksdagens ledamöter i allmänhet och KU:s ledamöter i
              synnerhet som ska upprätthålla KU:s anseende. Inga andra bara
              vi. Det ställer krav på oss. Det är enbart vi här i riksdagen
              som bestämmer vilken betydelse och vilken bild vi vill sätta av
              det svenska parlamentariska KU. Jag tycker att samtliga riksdagsledamöter
              bör fundera på vilket sätt deras anmälningar bidrar till att stärka
              såväl kammarens som konstitutionsutskottets roll. Är nyhetsinslaget
              i tv eller TT-telegrammet värt det undergrävande av KU:s auktoritet
              och på sikt kammarens auktoritet som det kan innebära? Jag tycker
              inte det.
            </seg>
            <seg n="d76846fa">
              KU:s vårgranskning som avslutas med denna dagslånga debatt tillhör
              den mest kända uppgiften för utskottet. Det är också den mest
              medialt intressanta. Som en del av kontrollmakten är en av KU:s
              uppgifter just att kontrollera regeringen: att kontrollera så
              att statsråd och beredning av ärenden följer de regelverk och
              den praxis som finns. Vi gör det inte för att piska. Vi gör det
              inte för att peka finger. Vi gör det inte för att partipolitiskt
              dra dem i smutsen.
            </seg>
            <seg n="996a85f8">
              Konstitutionsutskottet granskar för att påpeka brister. Det har
              vi gjort vid många tillfällen, även den här mandatperioden. Vi
              granskar för att värna våra gemensamma grundlagar, för att kontrollera
              regeringen och för att säkra de folkvaldas insyn. Vi gör det helt
              enkelt för att upprätthålla en god konstitutionell ordning mellan
              riksdag och regering men naturligtvis också specifikt i statsrådens
              tjänsteutövning och hur de handlägger ärenden.
            </seg>
            <seg n="4c540dc5">
              Det finns en naturlig spänning mellan opposition och majoritet
              i KU av den självklara anledningen att vi är politiker, folkvalda,
              och representerar olika partier, ideologier och uppfattningar.
              Det är bra. Det bidrar till en konstitutionell och utvecklad granskning.
              Likt i en domstol i det vanliga rättsväsendet har man också skiljaktiga
              meningar. Men det är viktigt att vi från bägge sidor är objektiva,
              stringenta och relevanta.
            </seg>
            <seg n="b19d7456">
              Fru talman! Som ni hört i tidigare anföranden riktar vi enig
              kritik när det gäller tre granskningsärenden. Det rör frågan om
              att samråda med riksdagens EU-nämnd i två fall och hanteringen
              av uttalanden vid ambassaden i Israel. Vi i majoriteten riktar
              ytterligare kritik i ett ärende avseende regeringens agerande
              vid hemliga fångtransporter av annan utländsk säkerhetstjänst,
              läs CIA, i Sverige.
            </seg>
            <seg n="c49aeb85">
              I fallet med de bägge EU-ärendena konstaterar utskottet att ansvariga
              statsråd brustit i informations- och samrådsskyldigheten gentemot
              riksdagen, och vi beskriver också vikten av förändring i sådana
              här fall.
            </seg>
            <seg n="45140a9a">
              Israelärendet rör utrikesministerns ansvar för uttalanden från
              den svenska ambassaden i Israel. Utrikesministern har som chef
              på UD alltjämt ett ansvar för utlandsmyndigheters agerande. KU
              trycker på vikten av tydliga instruktioner kring hur myndigheter
              kan agera i grundläggande och ytterst viktiga tryck- och yttrandefrihetsfrågor.
            </seg>
            <seg n="8abf590a">
              Det fjärde ärendet där vi riktar viss kritik rör den tidigare
              regeringens senfärdiga agerande när man fått uppgifter om hemlig
              fångtransport som ska landa i Sverige. Vi har inte lyckats klarlägga
              alla omständigheter i fallet. Vi kan konstatera att vissa åtgärder
              vidtogs, och vi kan också konstatera att de inte kom till stånd
              i tid.
            </seg>
            <seg n="5a62c216">
              Vänsteroppositionen har av någon outgrundlig anledning reserverat
              sig i denna fråga, trots att Sverige genom Europakonventionen
              är skyldigt att förhindra tortyr och vid misstanke om tortyr genomföra
              en skyndsam utredning. Om man misstänker att ett flygplan ska
              landa i syfte att föra fångar till ett land där de riskerar utsättas
              för tortyr i strid med Europakonventionen ska staten, i detta
              fall Sverige, vidta alla nödvändiga åtgärder för att förhindra
              att detta inträffar. Cecilia Wigström kommer i den specifika debatten
              om detta ärende senare i dag gå in mer på detaljer och händelseförlopp.
              Det är ett resonemang som hela Alliansen står bakom.
            </seg>
            <seg n="764923fd">
              I elva ärenden finns det reservationer. I övriga ärenden är vi
              alltså eniga. Dagen ter sig därför lite märklig. Eftersom vi bara
              debatterar det vi är oense om glömmer man det vi är helt överens
              om och som vi lämnar helt: Maud Olofssons påstådda jäv vid vindkraftsetablering
              i Markbygden föll platt liksom korruptionsfunderingarna vid olja-för-mat-programmet.
              Så gjorde också Lena Adelsohn Liljeroths uttalande om The Pirate
              Bay och anmälan om Riksbankens självständighet vid förstärkningen
              av valutareserven, med flera.
            </seg>
            <seg n="ed6135c4">
              Vi kommer i den fortsatta debatten i dag att peka på meningsskiljaktigheter
              i vår granskning. Vi allianspartier har, eftersom vi är ense i
              vår granskning, delat upp debatterna emellan oss. Centerpartiet
              kommer vara med i debatten i ärendena som rör Arbetsförmedlingen,
              Vattenfall, Försäkringskassan och Carnegie. Vi står givetvis bakom
              de ställningstaganden som majoriteten har i övriga ärenden.
            </seg>
            <seg n="cf28cc64">
              Fru talman! Jag yrkar därmed på godkännande av utskottets anmälan.
            </seg>
          </u>
          <note n="13cccb3a">
            Anf. 8 CECILIA WIGSTRÖM i Göteborg (fp):
          </note>
          <u who="annie_johansson_b0eb81" xml:id="i-726c53e3f7c11800-0" n="118756cc" prev="i-ac1893d66333f301-0">
            <seg n="d146487c">
              Fru talman! Så är den då klar, konstitutionsutskottets granskning
              av årets anmälningar av regeringen. Det rör sig om 28 anmälningar
              mot den nuvarande regeringen och 4 anmälningar mot den förra regeringen.
            </seg>
            <seg n="208377a6">
              Vi har i årets betänkande varit eniga om att ansvariga statsråd
              i den nuvarande regeringen kunde ha gjort bättre ifrån sig på
              två punkter. Det rör sig om informationen till EU-nämnden som
              brustit i två fall samt utrikesministerns ansvar för uttalandet
              vid den svenska ambassaden i Israel.
            </seg>
            <seg n="2f4034dc">
              Det sistnämnda ärendet är principiellt mycket viktigt, anser
              vi i Folkpartiet, och rör den grundlagsstadgade tryck- och yttrandefriheten.
              Den svenska ambassadören i Israel skickade i augusti 2009 ut ett
              uttalande i form av ett pressmeddelande som kunde uppfattas som
              kritik mot Aftonbladets publicering av en artikel.
            </seg>
            <seg n="d55b2a05">
              Konstitutionsutskottet är enigt om att företrädare för Sverige
              med hänsyn till de ändamål som uppbär censurförbudet i allt väsentligt
              måste avhålla sig från att uttala sig om det lämpliga eller olämpliga
              i ett publicistiskt beslut. Det finns alltid en risk för att sådana
              uttalanden uppfattas som en påtryckning eller i alla fall ett
              försök till påtryckning mot publicisten. I detta ärende är det
              samtidigt viktigt att framhålla att all information pekar på att
              ambassadören agerade på egen hand när pressmeddelandet skickades
              ut och att utrikesministern inte var informerad på förhand. Vi
              menar i KU att det ändå, med tanke på den kritik som riktades
              mot UD efter Muhammedkarikatyrkrisen, hade varit rimligt att förvänta
              sig att Utrikesdepartementet vid det här laget hade förtydligat
              sina instruktioner om hur utlandsmyndigheter ska agera i dessa
              viktiga yttrandefrihetsfrågor.
            </seg>
            <seg n="f5f58eaa">
              Utskottet riktar dessutom anmärkningar mot den förra regeringen
              i ett ärende. Under hösten 2005 och våren 2006 pågick utredningar
              av både Europarådet och Europaparlamentet för att utröna om USA
              använde europeiska länder för mellanlandningar med fångtransporter
              inom det så kallade Guantánamosystemet. Enligt Europakonventionen
              för mänskliga rättigheter följer ett ansvar för medlemsstater
              att förhindra tortyr och att vid misstankar om tortyr genomföra
              en skyndsam utredning. Om en medlemsstat har allvarliga skäl att
              tro att ett flygplan som landar på dess territorium har fångar
              ombord i syfte att överföra dessa till ett land där de riskerar
              att utsättas för tortyr eller inhuman behandling i strid med Europakonventionen,
              åligger det också staten att vidta alla nödvändiga åtgärder för
              att förhindra detta.
            </seg>
            <seg n="4e6b9150">
              Utskottet har inte lyckats klarlägga alla omständigheter rörande
              de tre misstänkta plan som landade i Sverige våren 2006. Vi har
              inte heller funnit belägg för att några sådana fångtransporter
              som anmälningarna gäller har ägt rum. Men vi vet att det på Regeringskansliet,
              trots att de vidtog vissa åtgärder för att säkerställa att det
              gjordes en utredning kring det plan som förväntades landa i februari
              2006, inte kom någon utredning till stånd. Sverige bröt därmed
              mot sina folkrättsliga förpliktelser.
            </seg>
            <seg n="f91fcc96">
              Det är oerhört viktigt att KU påtalar detta inför framtiden och
              desto mer beklämmande att vänsterblocket har reserverat sig mot
              detta. Det är inte förvånande vad gäller Socialdemokraterna, som
              ofta har värnat makten framför mänskliga rättigheter, men nu har
              vi också fått svart på vitt på att mänskliga rättigheter även
              för Vänstern och Miljöpartiet inte är mer än en fernissa när makten
              tillsammans med Socialdemokraterna lockar. Er reservation ger
              carte blanche för framtida regeringar att titta åt ett annat håll
              vid misstankar om brott mot Europakonventionen.
            </seg>
            <seg n="66a5db7f">
              Vad gäller övriga ärenden uttalas inga anmärkningar, och det
              är min uppfattning att Alliansregeringen har arbetat mycket bra
              med att trygga jobb och välfärd för Sverige i en akut internationell
              kris och lågkonjunktur, och man har gjort detta inom grundlagens
              ramar.
            </seg>
            <seg n="c1b519d0">
              Näringsministern har styrt upp styrningen av Vattenfall utmärkt
              genom att införa mer av formell styrning, byta styrelseordförande
              och förtydliga Vattenfalls uppdrag.
            </seg>
            <seg n="23fcf704">
              Socialminister Göran Hägglund har sett till att riksdagens beslut
              om en utförsäljning av delar av Apoteket har fungerat utmärkt.
              Medborgare har nu bättre tillgång till läkemedel på fler ställen
              och fler timmar på dygnet.
            </seg>
            <seg n="abd213c0">
              Finansmarknadsminister Mats Odell har ansvarat för att hålla
              det svenska bankväsendet stabilt under finanskrisen, och Sverige
              är bland de länder i Europa som har klarat krisen bäst. Ett bättre
              betyg finns knappast att få.
            </seg>
            <seg n="d9dffcce">
              Reservationerna från oppositionen har snarare en sakpolitisk
              grund än en konstitutionell sådan. Jag och mina allianskolleger
              kommer att återkomma till alla dessa ärenden i de olika debatterna.
            </seg>
            <seg n="2e815314">
              Avslutningsvis, fru talman, vill jag kommentera vår ordförande
              i KU Berit Andnors besvikelse över att Fredrik Reinfeldt i våra
              utfrågningar frånhänder sig allt ansvar och bara hänvisar till
              ministrar. Det känns en smula pinsamt att behöva påminna konstitutionsutskottets
              ordförande om att varje statsråd har ett eget ansvar för sin egen
              ämbetsutövning och att regeringens beslutsfattande enligt grundlagen
              sker kollektivt.
            </seg>
            <seg n="e46506f7">
              Sedan är det en annan sak att statsministern har en särställning
              i och med att han eller hon ensam utser och avskedar statsråd
              samt utser vilka som ska vara chefer för departementen. Men det
              fråntar inte de enskilda statsråden ansvaret. När statsministern
              hänvisar till ministrarna är det helt i enlighet med grundlagens
              anda och bokstav. Om Berit Andnor har erfarenheter av att regeringen
              var mer toppstyrd från statsministern under hennes egen tid i
              regeringen är det bara att beklaga. Det är faktiskt så här grundlagen
              ser ut.
            </seg>
          </u>
          <note type="speaker" n="035c9581">
            Anf. 9 INGVAR SVENSSON (kd):
          </note>
          <u who="ingvar_svensson_8d7de2" xml:id="i-a44fd12b5d61e2e1-0" n="406b139f">
            <seg n="77f3e1cb">
              Fru talman! Så är den här, dagen för min sista riksdagsdebatt.
              Jag har varit partipolitiskt aktiv i 46 år och suttit 15 år i
              riksdagen. Alla åren har jag varit ordinarie i konstitutionsutskottet.
              Nu är det den sista granskningsdebatten och, får jag väl säga,
              det känns inte helt fel.
            </seg>
            <seg n="7e8b89f4">
              Det har varit mycket intressanta år, inte minst genom det granskningsarbete
              som konstitutionsutskottet utför. KU har sina för- och nackdelar.
              Sammanträdesintensiteten och pappersmängderna talar sitt tydliga
              språk. Till det intressanta hör att man får vida större överblick
              i och med granskningen än vad andra fackutskott får. Jag har för
              övrigt också suttit tio år i EU-nämnden och det är också något
              som ger en god överblick.
            </seg>
            <seg n="00a55906">
              Fru talman! En sak har jag definitivt lärt mig av alla mina år
              i politiken. Det är tålamod. Demokrati är tålamod. Det skulle
              kunna vara mitt testamente för protokollet till alla nya ledamöter
              som kommer in i riksdagen. Jag har sett unga ledamöter komma in
              och vända, ibland för att de inte ser nog snabba resultat. Men
              politik handlar om tålamod, och jag får väl säga envishet också
              om man ska få något litet uträttat.
            </seg>
            <seg n="0bd2a668">
              Fru talman! Jag vill så här i inledningen av debatten framföra
              några tack. Först vill jag tacka det alldeles förnämliga kansli
              som konstitutionsutskottet förfogar över, med kanslichefen Bertil
              Wennberg i spetsen. De är inte bara utomordentligt duktiga och
              kompetenta, de är också synnerligen trevliga. Varmt tack för era
              insatser under den här mandatperioden, inte minst för det sista
              året!
            </seg>
            <seg n="606b0654">
              Fru talman! Jag vill också tacka alla mina kamrater i utskottet
              för ett bra arbete. Vi kan vara oeniga åsiktsmässigt i mycket,
              men jag ska säga att jag mycket har uppskattat personerna bakom
              åsikterna. Ärligt talat var jag inte särskilt förtjust 2006 över
              att fortsätta i utskottet. Inte på grund av utskottets arbete
              i sig utan därför att 14 av 17 ledamöter var gröngölingar på området.
              Men alla är barn i början, det har jag också varit, och arbetet
              i utskottet har utvecklats väldigt fint under de här åren. Varmt
              tack! Ni har berikat min tillvaro.
            </seg>
            <seg n="634a04d2">
              Årets granskningsarbete tillhör kanske inte det mest konstitutionellt
              intressanta, som flera talare har varit inne på. Jag har varit
              med om betydligt intressantare saker. Arbetet präglas av att det
              är ett valår. Så har det väl varit i alla tider att oppositionen
              aktiverar sig särskilt ett valår. Nu ska man verkligen sätta dit
              regeringen.
            </seg>
            <seg n="60317bab">
              Fru talman! I lördags läste jag Aftonbladets ledare. Den hade
              rubriken Skandaler inget för KU. Här skriver ledarskribenten följande:
              Konstitutionsutskottet fäller i formfrågor, men friar när det
              gäller politiska frågor om vardag och framtid. Och kanske är det
              precis så det ska vara. Ja, så är det, och utan något kanske.
            </seg>
            <seg n="2aaec4ec">
              Det finns ett antal uttalanden i förarbetena om KU:s uppgift
              som går ut på att granskningen ska vara inriktad på rättskontroll
              och administrativ praxis, det vill säga om regeringen och Regeringskansliet
              har följt gällande regler och vedertagen praxis. Vid underlåtenhet
              att handla prövas frågan om skyldighet att handla föreligger enligt
              regler och praxis.
            </seg>
            <seg n="5f7a0ac0">
              Utskottet, fru talman, gör alltså normalt sett ingen materiell
              prövning av politiken i sak. Det är det som skiljer KU:s granskning
              från den övriga politiska kontrollen. Något annat sätt att hantera
              denna uppgift hade varit just skandalöst.
            </seg>
            <seg n="aa935fba">
              Fru talman! Just därför kan man tycka att inflationen i reservationerna
              i just det här betänkandet är ett uttryck för lite väl vidlyftiga
              granskningsmetoder. Jag noterar också att det dessutom är inflation
              i så kallade kritikmeningar. Under senare år har vi försökt att
              komma bort från prickningsmeningar för att när vi kritiserar i
              stället göra det i sak, utan speciell betygsättning.
            </seg>
            <seg n="02de8c3b">
              I granskningsgruppens rapport som kom för något år sedan kom
              vi överens om följande: En vanlig fråga rörande granskning gäller
              i vad mån utskottet rör sig med fasta uttryck för att ange kritik
              av olika styrka, till exempel kan inte undgå kritik, förtjänar
              kritik, förtjänar allvarlig kritik. Utskottet får dock sägas efter
              hand ha avlägsnat sig från användningen av sådana lokutioner.
              I stället har utskottet under senare tid i huvudsak låtit varje
              bedömning tala för sig själv. En sådan hållning rymmer bland annat
              en möjlighet för ledamöterna att enas om benämningar som innebär
              kritiska omdömen om något som förekommit i regeringsarbetet. Som
              har framgått i det föregående kan det antas att eniga bedömningar
              har den största utsikten att bidra till utvecklingen av konstitutionellt
              rättslig praxis i regeringsarbetet.
            </seg>
            <seg n="2bdbcc90">
              Fru talman! Vi enades också om slutsatsen att strävan bort från
              lokutionerna vidhålls utan att användningen av ordet kritik förbjuds.
            </seg>
            <seg n="7b6b0901">
              När jag i utskottet kommenterade den flitiga förekomsten av kritikmeningarna
              i reservationerna hävdades från oppositionshåll att innebörden
              av granskningsanalysen var att vi skulle sluta ägna oss åt gradering
              av kritikmeningarna, inte att vi skulle sluta använda oss av ordet
              kritik. Jag har gjort lite efterforskningar på området, och jag
              kan konstatera att det där bygger på en missuppfattning av ordet
              lokution. Lokution ett ålderdomligt uttryck betyder uttryck, uttryckssätt,
              talesätt eller fras och har inget med gradering att göra.
            </seg>
            <seg n="bd721e4f">
              Fru talman! Visst, vi har inte förbjudit ordet kritik, men för
              den skull behöver vi inte inflatera det. I alla fall tyder inte
              oppositionens agerande på någon strävan bort från lokutionerna,
              och det är beklagligt. För det förtjänar oppositionen kritik.
            </seg>
          </u>
          <note type="speaker" n="dc155069">
            Anf. 10 MARIANNE BERG (v):
          </note>
          <u who="marianne_berg_455b30" xml:id="i-6dbed8d06ceda53e-0" n="c9e5c6ee">
            <seg n="04c8f43e">
              Fru talman! Först av allt yrkar jag på godkännande av anmälningarna
              i reservationerna 6, 3 och 9. Att jag inte tar upp fler yrkanden
              beror naturligtvis inte på att jag inte ställer mig bakom alla
              dem som Vänsterpartiet har undertecknat utan för att minska skörden
              av voteringar i stort.
            </seg>
            <seg n="47fe1b70">
              Fru talman! Nu står vi här med KU:s granskningsbetänkande igen,
              för sista gången denna mandatperiod. Vårgranskningen är tung,
              och den tar mycket kraft anser jag i alla fall, om andra har tyckt
              annorlunda i dag. Vissa dagar är jag helt slut, och jag måste
              erkänna att jag ibland inte ens vill tänka ordet konstitutionsutskott.
            </seg>
            <seg n="edb8aad3">
              Men arbetet måste gå vidare. Vi måste hålla på. Arbetet med att
              granska regeringens och statsrådens tjänsteutövning har följt
              gällande regelverk och praxis. I en demokrati som vår är det tryggt
              att veta att det finns tydliga regler för hur ett regerande ska
              gå till. I vår roll är vi folkets ögon och öron. Folkets insyn
              är en grundsten i en demokrati som jag håller högt. Jag hoppas
              verkligen att jag eller generationer efter mig aldrig kommer att
              uppleva något annat.
            </seg>
            <seg n="aaf9e849">
              Fru talman! Min inledning är kort. Jag ska inte säga mer. Talespersoner
              före mig har tagit upp många delar i granskningsbetänkandet och
              också gjort tillbakablickar. Det som jag kan ta upp här kommer
              vi att ta upp senare i debatten. Jag står inte här för att förlänga
              den här debatten, eftersom vi har en lång dag framför oss med
              många debatter. Men jag vill göra ett litet tillägg.
            </seg>
            <seg n="445114a4">
              Jag vill skicka en hälsning till er som i höst ställer upp för
              omval. Jag önskar er lycka till. Jag hoppas att vi ses igen. Till
              er andra uppmanar jag er att ha det riktigt skönt. Jag önskar
              er ett avkopplande och spännande liv utanför riksdagens murar.
              Till kansliet riktar jag ett stort tack för ert arbete under denna
              mandatperiod. Jag önskar er en skön semester. Om jag skulle få
              ett nytt förtroende; ses vi då i KU igen? Politik eller granskning?
              Det vete katten. Vi får se.
            </seg>
          </u>
          <note type="speaker" n="2c1a2b35">
            Anf. 11 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-6405993e654f46f1-0" n="8ef03aeb">
            <seg n="892b6f30">
              Fru talman! Jag tänkte här i inledningen reflektera lite grann
              över de svar vår statsminister har gett vid utfrågningarna som
              har genomförts med anledning av vår granskning.
            </seg>
            <seg n="c4fdca40">
              I nästan samtliga fall har statsministern svängt sig med att
              säga till exempel att arbetet inom regeringen är fördelat så att
              statsrådet Olofsson ansvarar för ägarfrågor som rör Vattenfall,
              och frågor om löpande ägarstyrning eller eventuella kontakter
              mellan Näringsdepartementet och bolaget förutsätter han därför
              att utskottet har fått svar på i samband med att Maud Olofsson
              varit på plats för utfrågning i förra veckan.
            </seg>
            <seg n="a8911f19">
              Det är alltså fråga om någon typ av delegering. Det är självklart
              att statsministern i Sverige rimligtvis bör ha ett antal statsråd
              som ansvarar för olika frågor, men det ska inte frånta statsministern
              det övergripande ansvaret. En statsminister bör vara informerad
              och egentligen ansvara för alla samtliga statsråds frågor. Annars
              känns det rätt meningslöst att ha en statsminister.
            </seg>
            <seg n="16df99f7">
              Låt oss jämföra med det som händer i Sydafrika i dag, fotbolls-VM,
              där det finns förbundskaptener. De har något slags övergripande
              ansvar för laget. Det är väl självklart att förbundskaptenen för
              Englands landslag, Capello, inte skyller på sin målvaktstränare
              för den målvaktstavla som gjordes av målvakten i Englands landslag.
              Det är naturligt för den teamchefen, coachen, att ta på sig ett
              ansvar och stå för det och säga hur det ska rättas till, ta frågorna,
              ta kritiken, och ge svar på varför det hände. Vad var det som
              brast? Vad finns det för möjliga förklaringar?
            </seg>
            <seg n="46b6b844">
              Det är den typen av ansvar som vår statsminister ska ta på sig
              i granskningen.
            </seg>
            <seg n="1a368b86">
              Vi har i inledningsanförandena fått grunna lite grann över våra
              glasögon. När jag tittar på gänget från KU är det några som har
              glasögon och några har det inte, rent formellt. Nu var det inte
              de glasögonen som det pratades om, utan det var de politiska glasögonen.
              Dem har vi alla, oavsett synnedsättning eller inte.
            </seg>
            <seg n="19fdf1a2">
              Det pratas i termer av att utifrån vi som opposition, rödgröna,
              och jag som miljöpartist som är med på vissa av reservationerna,
              och vissa inte, skulle ogilla den förda politiken. Det skulle
              vara en grund för mina ställningstaganden i slutsatserna i min
              granskning. Det finns till och med ett litet löjets skimmer över
              att jag inte sköter min uppgift på ett bra sätt. Jag kanske inte
              har varit tillräckligt korrekt, stringent, i min granskning. Det
              är helt klart möjligt. Jag förutsätter att, liksom för allt annat
              inom svensk politik, vi har väljare som kan göra den typen av
              bedömning. Vi behöver inte hålla på med olika uttalanden i den
              här salen.
            </seg>
            <seg n="08144e32">
              Annars skulle den retoriska frågan kunna vara: Om det rödgröna
              gänget kan reservera sig på grund av en annan politisk uppfattning
              än nuvarande regeringen, hur kan det komma sig att samtliga partiers
              företrädare i den moderatledda regeringen i KU har kommit fram
              till samma ställningstagande i alla frågor? Kan det inte vara
              möjligt att någon av företrädarna faktiskt tycker, eller har tyckt,
              att vi borde ha gjort något på annat sätt, att regeringen borde
              ha skött en fråga annorlunda och haft en egen vinkling i en skrivning?
              Nej, nu har samtliga regeringspartiers företrädare i KU samma
              uppfattning.
            </seg>
            <seg n="16a2279e">
              Vi kommer att återkomma till frågan, fru talman, vad gäller de
              eventuella hemliga fångtransporterna. Det finns ett sådant granskningsärende.
              Jag hade inte tänkt att säga något, men frågan togs nu upp i inledningsanföranden
              om att transporterna skulle vara ett brott mot de mänskliga rättigheterna.
              Att bli anklagad för något sådant är inte särskilt roligt.
            </seg>
            <seg n="1268a06e">
              Jag tycker inte heller att det riktigt är rim och reson att få
              en sådan typ av anklagelser, speciellt som vi inte vet någonting.
              Det finns ingen som pekar på att det skulle ha skett något över
              huvud taget. Finns det inga belägg för att någonting har hänt,
              vad är slutsatsen? Rimligtvis att då kan vi inte säga att någonting
              har hänt, och vi kan definitivt inte dra slutsatsen att dåvarande
              regeringen har brutit mot de mänskliga rättigheterna och inte
              heller jag som representant när jag granskat.
            </seg>
            <seg n="e5393228">
              Vi lär återkomma, fru talman, till den frågan när vi mer i sak
              diskuterar den.
            </seg>
          </u>
          <note n="a6dafa68">
            Beredning av proposition om krediter till Island (avsnitt 1.1)
          </note>
          <note type="speaker" n="7f0d9fb1">
            Anf. 12 PHIA ANDERSSON (s):
          </note>
          <u who="phia_andersson_6ab1a6" xml:id="i-524cc385f0c1c147-0" n="fae3c916" next="i-e1d2f7f8899dcc33-0"/>
          <note n="729a04b0">
            Fru talman! Ärendet angående beredning av krediter till Island
            har granskats tidigare när konstitutionsutskottet granskade beredning
            av propositioner under kristid. Vid den tidigare granskningen
            enades utskottet om en kritisk skrivning och betonade att beredningskravet
            är av väsentlig betydelse i samtliga ärenden i vilka regeringen
            fattar beslut, även i krissituationer då regeringen nödgas bereda
            ärenden av brådskande karaktär.
          </note>
          <note n="058bb688">
            Konstitutionsutskottet konstaterade vid förra granskningen, och
            vid denna granskning, att regeringen inte inkluderade all behövlig
            information när propositionen utarbetades i Regeringskansliet
            vad gäller krediter till Island. Detta innebar att finansutskottet
            fick komplettera underlaget för beslut i ärendet genom såväl skriftlig
            som muntlig information, bland annat i samband med en utfrågning
            av en tjänsteman på Finansdepartementet.
          </note>
          <u who="phia_andersson_6ab1a6" xml:id="i-e1d2f7f8899dcc33-0" n="fae3c916" prev="i-524cc385f0c1c147-0">
            <seg n="fd490420">
              Så stod det i förra granskningen ett kort konstaterande som talar
              om att det är viktigt att riksdagen inför sina beslut erhåller
              all tillgänglig information som är av betydelse för ärendet. Denna
              ståndpunkt och dessa skrivningar i betänkandet var vi helt överens
              om i utskottet även denna gång, nästan ända fram till justering.
              Då kommer majoriteten i utskottet med en ny skrivning och vill
              stryka den mening som var helt okej vid förra granskningen. Meningen
              att detta innebar att finansutskottet fick komplettera underlaget
              för beslut i ärendet genom såväl skriftlig som muntlig information,
              bl.a. i samband med en utfrågning av tjänsteman på Finansdepartementet
              skulle bytas ut mot: Bristen avhjälptes dock genom att Finansdepartementet
              samarbetade med finansutskottet för att komplettera underlaget
              för beslut i ärendet genom såväl skriftlig som muntlig information
              .
            </seg>
            <seg n="d988d36b">
              Vi socialdemokrater påtalade att denna skrivning öppnade för
              att det kan tolkas som att det är okej för Regeringskansliet att
              komma med dåligt beredda propositioner till riksdagen. Trots detta
              påpekande vägrade majoriteten att ändra sitt förslag till skrivning
              i utskottets utlåtande.
            </seg>
            <seg n="b7d8d6fb">
              Fru talman! Vi socialdemokrater vill inte medverka till att beredningskravet
              i regeringsformen urholkas och reserverade oss därför till förmån
              för den ursprungliga text som fanns i utlåtandet.
            </seg>
          </u>
          <note n="af982597">
            Härmed utses detta till årets frisering.
          </note>
          <note type="speaker" n="f74a83a7">
            Anf. 13 PER BILL (m):
          </note>
          <u who="per_bill_c30ad8" xml:id="i-c303eabfc7db2765-3" n="98b44f4a">
            <seg n="df5999f5">
              Fru talman! Det här ärendet handlar om beredning av ett ärende
              om krediter till Island. Det var mitt under den brinnande finanskrisen,
              vilket är väl värt att komma ihåg. Det var i slutet av 2008, och
              det gällde att hjälpa ett grannland på ruinens brant.
            </seg>
            <seg n="dd2949cb">
              Jag skulle snarare säga att den här propositionen visar att det
              beredningskrav vi har i Sverige fungerar bra, det vill säga att
              man måste kunna ha lite olika beredning beroende på om det är
              ett ordinärt ärende eller ett ärende mitt under brinnande kris.
              Vi har diskuterat det här i flera omgångar under flera år, och
              jag måste säga att jag tycker att det var en bra extra mening
              som majoriteten lade till. Jag är ledsen att vi inte fick bredare
              uppslutning för den. Den visar, och det tror jag är viktigt, att
              när det är riktig kris och riktigt bråttom kan regeringen komma
              till riksdagen med en proposition, trots att man vet om att den
              inte på alla punkter är helt färdig, och tillsammans med utskottet
              i fråga göra kompletteringar.
            </seg>
            <seg n="4dd767c5">
              Det här ska naturligtvis inte vara någon huvudregel, och det
              är det heller inte, utan huvudregeln är en lång och strävsam beredning
              av ärenden med remissinstanser, Lagrådet och så vidare. Men när
              det är riktigt bråttom ska man kunna vara väldigt snabb. Jag tycker
              att det är en bra tingens ordning som majoriteten kommit fram
              till.
            </seg>
          </u>
          <note n="b1a02898">
            Förflyttningen av generaldirektören för Tandvårds- och läkemedelsförmånsverket
            (avsnitt 2.1)
          </note>
          <note type="speaker" n="c199581d">
            Anf. 14 BERIT ANDNOR (s):
          </note>
          <u who="berit_andnor_b8c556" xml:id="i-ea6a3c510184251b-2" n="93601f67">
            <seg n="d451f27f">
              Fru talman! Ett av de ärenden som utskottet har granskat gäller
              förflyttningen av generaldirektören för Tandvårds- och läkemedelsförmånsverket.
              Bakgrunden till den här granskningen är den över natten genomförda
              förflyttningen av berörd generaldirektör. Att notera är att generaldirektörens
              förordnande förlängdes i oktober 2008. I februari 2009 förflyttades
              generaldirektören efter ett kvällssamtal med ansvarig statssekreterare,
              och dagen efter utsåg regeringen en ny generaldirektör för TLV.
            </seg>
            <seg n="c58fe2c8">
              Enligt generaldirektörens egen uppgift skulle anledningen vara,
              enligt vad statssekreteraren sade, att hon inte hade apoteksmarknadsaktörernas
              förtroende inte regeringens, utan apoteksmarknadsaktörernas förtroende.
              Dagen efter utsåg man alltså en ny gd.
            </seg>
            <seg n="d2754f9a">
              Som utskottet tidigare understrukit syftar den ordning som vi
              har när det gäller att skilja eller förflytta en myndighetschef
              från en anställning till att man ska säkerställa myndigheternas
              och chefernas självständighet. Mot bakgrund av att vi har denna
              självständighet för våra myndigheter och chefer för myndigheterna
              är det naturligtvis av central betydelse att det finns skäl för
              en förflyttning som är sakliga och objektiva. Det här regleras
              av lagen om offentlig anställning, och det anges tydligt vilka
              skäl som ska finnas som grund för detta. Ska förflyttningen ske
              omedelbart måste det dessutom föreligga synnerliga skäl.
            </seg>
            <seg n="c0d33a10">
              Den här förflyttningen av berörd generaldirektör beslutades av
              regeringen i samband med att man hade fått information om innehållet
              i en redovisning av ett uppdrag som generaldirektören skulle presentera.
              Det uppdraget var ett led i arbetet med privatiseringen av Apoteket.
              Det uppdrag som skulle redovisas berörde den så kallade handelsmarginalen,
              hur stor den skulle vara, det vill säga den ersättning som staten
              betalar till företagen för att de ska sälja medicin. Uppenbarligen
              ogillades de slutsatser som skulle presenteras från regeringens
              sida.
            </seg>
            <seg n="268febe2">
              Det generaldirektören tänkte göra var att presentera en självständig
              slutsats baserad på en utredning av just den här frågan. Sedan
              har det visat sig att ersättningen som generaldirektören hade
              tänkt presentera låg betydligt lägre än den som den nya generaldirektören
              presenterade och som sedan blev regeringens beslut. De där 1617
              procenten som låg i det ursprungliga förslaget förvandlades till
              18 procent. Dessutom fattades ett beslut om den så kallade guldtian,
              det vill säga att företagen skulle få 10 kronor för varje expedierad
              förpackning. Ni hör rätt: 10 kronor för varje expedierad förpackning!
            </seg>
            <seg n="d366e36b">
              Beslutet som den nya generaldirektören på uppdrag av regeringen
              föreslog medför nästan 1 miljard kronor i högre kostnader för
              staten. Det paradoxala i detta ärende är, förutom att det inte
              föreligger några sakliga och objektiva skäl för denna förflyttning,
              att när man försöker göra ett bra jobb för staten, det vill säga
              hålla nere kostnaderna, då får man sparken, men genom att öka
              kostnaderna för staten kan man sitta kvar.
            </seg>
            <seg n="7d11a52d">
              Vi anser att förhållandet att regeringen ogillade slutsatsen
              i uppdraget inte utgör ett sakligt och godtagbart skäl. Tvärtom
              utgör en förflyttning av ett sådant skäl ett allvarligt ingrepp
              i den självständighet som gäller för myndigheterna och deras chefer
              i det svenska förvaltningssystemet.
            </seg>
            <seg n="9bc6eb94">
              Mot den bakgrunden anser vi att det finns anledning att rikta
              kritik mot regeringens beslut om förflyttning och särskilt Göran
              Hägglunds hantering av ärendet.
            </seg>
          </u>
          <note type="speaker" n="0d0113cb">
            Anf. 15 MARIANNE BERG (v):
          </note>
          <u who="marianne_berg_455b30" xml:id="i-6dbed8d06ceda53e-1" n="c9e5c6ee">
            <seg n="4d01d76f">
              Fru talman! Det är inte första gången regeringen förflyttar en
              generaldirektör utan att det föreligger synnerliga skäl för det.
              Det är en mycket, mycket oroväckande väg som regeringen nu slagit
              in på, att flytta en myndighetschef utan att det verkligen är
              uppenbart att det finns sakliga, objektiva och godtagbara skäl
              för ett sådant beslut. Men mest skrämmande är det att utskottsmajoriteten,
              det vill säga högeralliansen, ställer sig bakom detta.
            </seg>
            <seg n="f83c29dc">
              Generaldirektören för Tandvårds- och läkemedelsförmånsverket,
              TLV, fick besked om att hon skulle avsluta sitt uppdrag med omedelbar
              verkan och att regeringen dagen efter skulle utse en ny generaldirektör.
              Då är det väldigt naturligt att fråga vad det fanns för skäl för
              beslutet. I det brev som vi fick ta del av, som den före detta
              generaldirektören har skickat till oss, uppgav hon att hon som
              svar på den frågan hade fått: Apoteksbolaget har inte förtroende
              för dig. Det var det svar hon fick.
            </seg>
            <seg n="a3f075fd">
              När socialminister Göran Hägglund var på KU:s utfrågning i detta
              ärende svarade han på frågan om vad som egentligen var anledningen
              till att generaldirektören fått lämna sitt uppdrag: Jag vet inte
              vad som har sagts ordagrant i den diskussionen, men det som var
              avgörande för vår del var att vi inte fick fram ett underlag av
              tillräcklig kvalitet som skulle kunna duga för de viktiga beslut
              vi hade att fatta.
            </seg>
            <seg n="6eca1d37">
              Okej, men nu kommer vi till det som har varit mycket vanligt
              förekommande just i den här KU-granskningen, nämligen att ord
              står mot ord.
            </seg>
            <seg n="df99a3d9">
              Generaldirektören skriver i sitt svar till KU att det handlar
              om de förutsättningar som skulle ges apoteksbolagen. Det handlar
              om bland annat, som tidigare talare varit inne på, handelsmarginalen,
              som i förslaget låg på 17 procent. När hon fick lämna ansvaret
              för myndigheten ökade handelsmarginalen till 18 procent. Men detta
              räckte inte, utan det kom också ett påslag på 10 kronor per expedierad
              förpackning. Vem drabbar detta? Jo, naturligtvis skattebetalarna.
              Alliansens mantra, och jag kan inte säga hur många gånger de under
              åren har upprepat det, är att de värnar om skattebetalarnas medel.
              Men hur väl rimmar det med verkligheten? Det rimmar naturligtvis
              inte med verkligheten här.
            </seg>
            <seg n="f2f966de">
              Åter vill jag koppla tillbaka till det svar generaldirektören
              fick med anledning av att hon fick gå, nämligen: Apoteksmarknaden
              har inte förtroende för dig. När socialminister Göran Hägglund
              var på utfrågningen i KU svarade han på frågan så här: Det fanns
              resonemang från många håll, alltså en oro från aktörerna omkring
              märk väl: en oro från aktörerna omkring över TLV:s möjlighet att
              utföra sitt arbete på ett professionellt sätt. Det var inte det
              som var det avgörande, men det fanns med där som ett bakgrundsbrus.
            </seg>
            <seg n="ad21adb8">
              Fru talman! Av svaret att döma från socialministern stämmer det
              svar som vi tidigare fått från generaldirektören, nämligen att
              apoteksmarknaden inte hade förtroende för henne. Just detta är
              en viktig del, för resultatet blev ju att notan för skattebetalarna
              blev mycket högre efter det att generaldirektören fick lämna sitt
              uppdrag, och så vidare. Detta går inte att trolla bort.
            </seg>
            <seg n="aab05b46">
              Mot bakgrund av myndigheternas och deras chefers självständiga
              ställning är det av central betydelse att det finns sakliga, objektiva
              och godtagbara skäl för ett beslut om en förflyttning av en myndighetschef.
              Detta är otroligt viktigt men något som högeralliansen totalt
              struntar i.
            </seg>
            <seg n="8083693e">
              Fru talman! Kontentan är att nuvarande regering förflyttar personer
              utan godtagbara skäl. Den presentation som generaldirektören avsåg
              att presentera ogillades av regeringen. Det finns inga tvivel
              om den saken, enligt mitt sätt att se det. Att något ogillas av
              en regering utgör definitivt inte ett sakligt och godtagbart skäl
              för en förflyttning. Det är minst sagt oroväckande och skrämmande,
              tycker jag, att se hur regeringen agerar. Men det är lika skrämmande
              och mycket sorgligt och bedrövligt att se hur utskottets majoritet,
              det vill säga högeralliansen, håller regeringen bakom ryggen även
              i detta ärende.
            </seg>
          </u>
          <note type="speaker" n="a057b1dc">
            Anf. 16 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-c3d0af1283cb5f01-0" n="8ef03aeb" next="i-87470484b1524546-0">
            <seg n="01d82921">
              Fru talman! Det här ärendet handlar om två olika versioner eller
              två olika sidor. Jag tänkte ägna tiden åt att citera de officiella
              svar som har givits, för då kommer det mesta fram.
            </seg>
            <seg n="d81ebea8">
              Vi kan börja med att se det utifrån regeringens sida och Statsrådsberedningens
              svar på konstitutionsutskottets frågor. Vi frågade bland annat,
              gemensamt då naturligtvis: När togs från regeringens sida frågan
              om förflyttning av Ann-Christin Tauberman först upp med henne?
              Berördes frågan om hennes fortsatta anställning vid TLV under
              planeringssamtal eller annat samtal med henne under september
              2008januari 2009?
            </seg>
            <seg n="81bc7854">
              Som svar anförs följande: Regeringen har fört en löpande dialog
              med generaldirektören för Tandvårds- och läkemedelsförmånsverket
              (TLV). Inför omförordnandet togs frågan om myndighetens uppdrag
              och framtida uppgifter upp. Myndigheten stod då inför stora nya
              utmaningar och ansvarade för uppgifter som var centrala för omregleringen
              av apoteksmarknaden. En avsevärd del av dessa uppgifter skulle
              utföras under begränsad tid och ställde stora krav på styrning
              och ledning av myndigheten. Myndighetens arbete var på väg in
              i en ny fas med anledning av det ansvar som myndigheten fick i
              och med det nya tandvårdsstödet och i och med omregleringen av
              apoteksmarknaden. Därför var en sådan diskussion om myndighetens
              uppdrag och framtida uppgifter naturlig under de samtal som genomfördes
              före beslutet om omförordnandet.
            </seg>
            <seg n="13a558a1">
              Under hösten ägde ett antal samtal rum med generaldirektören.
              Arbetet med omregleringen ställde krav på en regelbunden kontakt
              med många aktörer, däribland Apoteket Omstrukturering AB, Apotekens
              Service AB, TLV och Läkemedelsverket (LV). Dessa behövde också
              bedriva sitt arbete i nära samarbete med varandra. Detta samarbete
              var särskilt kritiskt eftersom det vid höstens början inte var
              möjligt att förutsäga i detalj vilka uppgifter som skulle behöva
              utföras och vilken ansvarsfördelning som skulle behöva ske inför
              omregleringen. En viss avsaknad av förutsägbarhet ställde i sin
              tur krav på ett proaktivt agerande från aktörerna och en stor
              initiativkraft. Dessa krav tydliggjordes vid de samtal som ägde
              rum med generaldirektören.
            </seg>
          </u>
          <note n="28888762">
            KU frågade sedan: Ann-Christin Tauberman omförordnades den 18
            september 2008 till generaldirektör och chef för TLV från den
            1 oktober 2008 till och med den 30 september 2011. Den 5 februari
            beslutade regeringen att hon skulle anställas som generaldirektör
            i Regeringskansliet. Vilka organisatoriska omständigheter hade
            tillkommit eller förändrats mellan den 18 september 2008 och den
            5 februari 2009, som var okända när regeringsbeslutet om omförordnande
            fattades den 18 september? Innebar regeringens beslut att förflytta
            Ann-Christin Tauberman att beslutet gavs omedelbar verkan? Om
            beslutet gavs omedelbar verkan, vilka var skälen för detta?
          </note>
          <u who="mikael_johansson_59a1c4" xml:id="i-87470484b1524546-0" n="8ef03aeb" prev="i-c3d0af1283cb5f01-0">
            <seg n="5ac9e086">
              Regeringskansliet svarade följande: I enlighet med vad som beskrivs
              ovan innebar höstens och vinterns arbete med omregleringen att
              inblandade aktörers uppdrag klarlades. Processen ställde också
              krav på ett agerande i nära samspel med andra aktörer och ett
              proaktivt förhandlingssätt. På grund av de tidsgränser som satts
              för omregleringen bedömde regeringen att det förelåg sådana synnerliga
              skäl att en omedelbar verkan av beslutet var nödvändig för att
              myndigheten skulle kunna fullfölja sina uppgifter utan fördröjningar.
              Genom myndighetens centrala roll i omregleringen av apoteksmarknaden
              stod stora ekonomiska värden på spel om myndigheten inte skulle
              kunna fullfölja sitt uppdrag i tid, eftersom en fördröjning i
              sin tur skulle kunna ha lett till att ikraftträdandetidpunkten
              för omregleringen äventyrades.
            </seg>
            <seg n="8735803f">
              KU fortsatte med att ställa frågan: Den 5 februari 2009, samma
              dag som regeringen beslutade att anställa Ann-Christin Tauberman
              som generaldirektör i Regeringskansliet, beslutade regeringen
              också om förlängning av utredningstiden för en redovisning från
              TLV om hur lönsamheten på apoteksmarknaden ska bedömas, bestämmas
              och följas upp samt hur handelsmarginalen ska beräknas. Finns
              det ett samband mellan förflyttningen av generaldirektören och
              den förlängda utredningstiden? Vilket var i så fall sambandet?
            </seg>
            <seg n="ad46ed28">
              Regeringskansliets statsrådsberedning svarade: Frågan om tidpunkten
              för TLV:s första delleverans hade varit föremål för diskussion
              mellan myndigheten och departementet tidigare och det fanns från
              början en medvetenhet om att utredningstiden var knapp. När beslutet
              om förlängning fattades hade det blivit uppenbart att en utökad
              utredningstid var nödvändig för att få fram ett väl grundat underlag.
            </seg>
            <seg n="da5cbee1">
              Svaret från Statsrådsberedningen löd: Ärendet var berett inom
              Regeringskansliet med berörda funktioner. Tjänsten som generaldirektör
              utannonserades inte. Socialdepartementet utannonserar dock som
              regel dessa tjänster. Sedan hösten 2006 har Socialdepartementet
              genomfört sammanlagt tio rekryteringar av myndighetschefer. Vid
              åtta av dessa rekryteringar har kravprofiler upprättats och en
              öppen annonsering har gjorts. I syfte att ytterligare öka professionaliseringen
              av rekryteringsprocessen har även externt rekryteringsstöd används.
            </seg>
            <seg n="b2016be4">
              I samband med att jag omförordnades den 18 september 2008 hade
              jag ett samtal med statssekreterare Karin Johansson, där vi diskuterade
              myndighetens kommande uppgifter. Det slutade med att Karin Johansson
              meddelade att jag skulle omförordnas, vilket jag uppfattade som
              att departementet hade förtroende för mitt sätt att arbeta.
            </seg>
            <seg n="ff35bece">
              Så snart vi fått uppdraget skapade vi en arbetsgrupp bestående
              av den företagsekonom som tidigare ansvarat för handelsmarginalen
              vid TLV, tre jurister och två hälsoekonomer. Till arbetsgruppen
              knöt vi också de två nämndledamöter som regeringen nyligen hade
              utsett med anledning av apoteksmarknadsomregleringen: professor
              Mats Bergman från Uppsala universitet och hans ersättare professor
              Johan Stennek, ekonom från Göteborgs universitet.
            </seg>
            <seg n="2f67b2ff">
              Under januari hade jag också möten med: Kronans Droghandel, Tamro,
              Apoteket AB, företrädare för farmaceuter som planerade att starta
              apotek, Apoteket Omstrukturering AB, Servicebolaget, Läkemedelsindustriföreningen,
              Generikaföreningen FGL, Läkemedelshandlarna, Sveriges kommuner
              och landsting SKL och Läkemedelsverket. Anledningen var att det
              uppdrag vi fått krävde nära samspel med andra aktörer.
            </seg>
            <seg n="43fc33ee">
              Ann-Christin Tauberman fortsatte: Den 28 januari hade vi ett
              möte med departementets tjänstemän och redogjorde då för vad vi
              tänkte föreslå i vår kommande redovisning av handelsmarginalen.
              Vår huvudlinje var att börja med att behålla en handelsmarginal
              av samma storlek som tidigare, d.v.s. 1617 procent. Våra främsta
              argument för att föreslå en oförändrad marginal var de mekanismer
              som nämndes i lagrådsremissen. Omregleringen av apoteksmarknaden
              förväntades leda till: effektiviseringar genom konkurrens mellan
              apotek, lägre inköpspriser på originalläkemedel utan generisk
              konkurrens, möjlighet att prisförhandla parallellimporterade läkemedel,
              lägre inköpspriser på generiska läkemedel och ökad försäljning
              av handelsvaror.
            </seg>
            <seg n="f47fd644">
              Vår analys av lönsamheten på apoteksmarknaden visade att det
              fanns flera skäl som talade för att aktörerna genom ökad förhandlingsstyrka,
              utökat produktsortiment och effektivisering, t.ex. genom internethandel,
              skulle kunna uppnå en lönsamhet som är rimlig, sett i ett internationellt
              perspektiv. Att Apoteket AB kunde redovisa ett så starkt resultat
              för 2008, sedan man börjat agera mer som om man befann sig på
              en omreglerad marknad genom att öppna Apoteket Shop och satsa
              på ett utökat sortiment av handelsvaror, gav också stöd för att
              marginalen skulle kunna hållas oförändrad. Vi menade att det var
              ansvarsfullt att börja med en lägre marginal. Skulle det visa
              sig att intresset från olika apoteksaktörer blev för lågt, skulle
              det vara möjligt att höja marginalen. Att sänka den skulle bli
              betydligt svårare.
            </seg>
            <seg n="2c537c75">
              Dagen efter vår redovisning, den 29 januari, meddelade departementsrådet
              Sofia Wallström via mail att vi inte skulle redovisa vårt uppdrag
              den 2 februari, utan att redovisningen skjutits upp. Nytt datum
              skulle komma senare.
            </seg>
            <seg n="66471cb6">
              Den 4 februari blev jag med kort varsel kallad till ett möte
              med Karin Johansson och Dan Eriksson kl. 19.30. Det blev ett mycket
              kort möte där Karin Johansson meddelade att regeringen dagen efter
              skulle utse en ny generaldirektör för TLV och att jag skulle lämna
              mitt jobb dagen efter. När jag frågade vad anledningen var svarade
              Dan Eriksson: Arbetsmarknadens aktörer har inte förtroende för
              dig.
            </seg>
            <seg n="281ff61a">
              Detta skrev Ann-Christin Tauberman till oss i KU.
            </seg>
            <seg n="8727af50">
              Det är två versioner av exakt samma händelse. Det kan naturligtvis
              vara svårt att ställa sig som domare och säga exakt vad som har
              hänt. Vi har ju inte varit med. Vi har förlitat oss på utfrågningar
              och de skriftliga svar vi har fått på våra frågor.
            </seg>
            <seg n="a369ab6c">
              Några saker att reflektera över är bland annat det som socialminister
              Göran Hägglund, Kristdemokraterna, har påpekat, att stora ekonomiska
              värden stod på spel. Det finns ingenting i underlaget om vad det
              skulle bestå av. Ingenting i underlaget pekar på någon beräkning
              av vilka ekonomiska värden som stod på spel vid ett eventuellt
              misslyckande i det uppdrag som generaldirektören hade. Jag skulle
              snarare vilja hävda att det knappast är ekonomiskt att utse en
              ny generaldirektör som ska sätta sig in i arbetsuppgifterna och
              komma in i arbetet på slutet. Det är inte i något sammanhang försvarbart
              om man vill att det ska bli ett bra jobb. Jag skulle inte vilja
              bli inkastad som generaldirektör.
            </seg>
            <seg n="c6e38f5e">
              Ann-Christin Tauberman höll den tidtabell som fanns uppställd.
              Hon levererade det hon skulle. Det finns ingenting som tyder på
              att hon inte klarade av sitt uppdrag.
            </seg>
            <seg n="8449a0b5">
              Jag vill nämna en liten detalj i sammanhanget. När regeringen
              har bestämt sig för att sparka någon, vem är det då som verkställer
              det? Det är i alla fall inte ansvarigt statsråd. Statsrådet skickar
              någon annan. Först föreslår statsrådet för regeringen att Ann-Christin
              Tauberman ska omförordnas som generaldirektör. Några månader därefter
              ber han någon kalla upp henne till departementet för att tala
              om att hon är avskedad eftersom man dagen efter ska utse någon
              annan. Det känns inte särskilt seriöst.
            </seg>
            <seg n="8302e61a">
              Om någon är missnöjd med mig tror jag att den som vill få bort
              mig säger det till mig. Det kan vara i näringslivet eller inom
              sportvärlden. Det kan vara inom familjen. Den som har bestämt
              hur det ska vara tar rimligen ansvar och utför det praktiska arbetet.
            </seg>
            <seg n="81b00dbb">
              Så här får vi naturligtvis inte hantera våra generaldirektörer.
              Vem vågar ta på sig ett sådant här uppdrag i fortsättningen? Det
              finns inte någonting som pekar på att hon har gjort något fel
              eller satt något på spel, och hon blir sparkad med kort varsel.
              Det är inte rimligt. Detta kan vi i KU peka på och säga att det
              inte gjordes på rätt sätt. Det gjordes inte på ett bra sätt.
            </seg>
            <seg n="698ae00e">
              Vi måste ha personer i Sverige som vågar ta på sig generaldirektörsjobbet
              utan att riskera att bli sparkade dagen efter. Det kan vara rimligt
              att sparka någon, men då bör man ha pratat med vederbörande. Vad
              kan jag göra för att du ska förbättra dig? Vilka resurser kan
              vi ge dig för att du ska klara uppgiften? Det är regeringens ansvar
              att se till att generaldirektören ges rimliga förutsättningar.
              Regeringen har ju valt att ha henne som generaldirektör.
            </seg>
            <seg n="abeb80fb">
              Fru talman! Frågan om ledande statstjänstemäns rättsliga ställning
              har diskuterats i vårt land och i andra länder under flera århundraden.
              Ska ledande statstjänstemän, till exempel myndighetschefer, vara
              oavsättliga eller ska det vara möjligt att säga upp dem från deras
              tjänster alternativt förflytta dem från en tjänst till en annan
              mot deras vilja? Ett särskilt starkt anställningsskydd för myndighetschefer
              gör myndigheterna mer oberoende av den politiska makten i regering
              och riksdag. Genom historien har konstaterats att detta har både
              fördelar och nackdelar.
            </seg>
            <seg n="3350105b">
              Ett par fördelar är dels att en oberoende statsförvaltning kan
              ses som ett skydd för den enskilde medborgaren mot politiskt godtycke
              och rättsövergrepp i enskilda fall, dels att oberoende myndigheter
              vågar säga obekväma sanningar till regering och riksdag. Det kan
              å andra sidan ses som en nackdel att alltför självständiga myndigheter
              med oavsättliga chefer kan göra det svårare för regering och riksdag
              att få olika reformer genomförda i praktiken. Om myndigheten eller
              dess chef inte tycker om regeringens politik kan myndigheten försvåra
              eller fördröja genomförandet.
            </seg>
            <seg n="395921ca">
              På 1600-talet var oavsättligheten regel och tätt förknippad med
              adelns maktutövning, eftersom adeln hade ensamrätt till alla ledande
              statliga ämbeten. Också enligt 1809 års regeringsform var utgångspunkten
              att statliga ämbetsmän inte fick avsättas utom om de hade begått
              brott, med undantag för ett antal kategorier så kallade förtroendeämbetsmän,
              bland annat landshövdingar, kollegiepresidenter och höga militärer.
              Förtroendeämbetsmännen fick kungen entlediga när han prövar rikets
              tjänst så fordrar, det vill säga när han ansåg att det var lämpligt.
              Så småningom utvidgades kretsen.
            </seg>
            <seg n="c540fe35">
              Också under 1900-talet har ämbetsmännens ställning varit föremål
              för ett antal förändringar. I förarbetena till 1974 års regeringsform
              anfördes att statliga myndigheter som lyder under regeringen i
              princip står i ett lydnadsförhållande till regeringen. Däremot
              får regering och riksdag inte lägga sig i hur en myndighet tillämpar
              en viss lagstiftning i ett visst enskilt fall.
            </seg>
            <seg n="5edbd6e1">
              Ur ett arbetsrättsligt perspektiv är utgångspunkten sedan 1960-talet
              att en statligt anställd tjänsteman ska betraktas som vilken anställd
              som helst och omfattas av samma arbetsrättsliga lagstiftning som
              övriga anställda, till exempel lagen om anställningsskydd. I lagen
              om offentlig anställning, LOA, finns dock ett antal särbestämmelser
              som gäller enbart offentligt anställda.
            </seg>
            <seg n="ae6f9224">
              Den fråga vi debatterar i dag har framför allt att göra med tillämpningen
              av 33 § och 36 § i lagen om offentlig anställning. 33 § andra
              stycket stadgar att en generaldirektör får förflyttas till en
              annan tjänst som tillsätts på samma sätt om det är påkallat av
              organisatoriska skäl eller annars är nödvändigt av hänsyn till
              myndighetens bästa. Enligt 36 § ska ett beslut om förflyttning
              normalt inte verkställas förrän det vunnit laga kraft, men beslutet
              får ges omedelbar verkan om det finns synnerliga skäl för det.
              I den så kallade verksledningspropositionen från 1986/87 anför
              den dåvarande regeringen: Sådana synnerliga skäl kan exempelvis
              vara att stora ekonomiska värden står på spel eller att en myndighet
              eljest inte leds på ett från allmän utgångspunkt godtagbart sätt.
            </seg>
            <seg n="117769d1">
              Den här förflyttningsmöjligheten infördes efter förslag från
              den dåvarande socialdemokratiska regeringen i verksledningspropositionen.
              Skälet var att det under perioden närmast dessförinnan inte fanns
              lagliga möjligheter för regeringen att förflytta en myndighetschef.
            </seg>
            <seg n="8ac87535">
              Genom denna korta historiska tillbakablick har jag velat belysa
              att reglerna som rör höga ämbetsmäns anställningstrygghet har
              förändrats åtskilliga gånger. Ibland har pendeln svängt åt oavsättlighet,
              ibland åt ökade möjligheter att entlediga eller förflytta.
            </seg>
            <seg n="1e26dfec">
              Dessa frågor ställdes till socialministern i utskottets utfrågning,
              och han utvecklade sin syn på saken. Han sade bland annat att
              generaldirektören inte förmådde se till att myndigheten levde
              upp till de krav som ställdes på myndigheten i apoteksarbetet.
              Han framhöll att det har varit en nära kontakt mellan Socialdepartementet
              och generaldirektören när det har handlat om det arbete som skulle
              utföras och de återrapporteringar som kom, de brister som departementet
              såg när det gällde att hålla tempot och kvaliteten på det arbete
              som kom fram.
            </seg>
            <seg n="94810841">
              Han sade: Där förmådde inte myndigheten att leverera det underlag
              som var en nödvändig ingrediens för att kunna skapa det underlag
              som fordrades för våra beslut.
            </seg>
            <seg n="cb6638dc">
              Den förflyttade generaldirektören har i en skrivelse till KU
              skildrat händelseförloppet på ett sätt som antyder att hon har
              en annan uppfattning om bakgrunden till förflyttningen.
            </seg>
            <seg n="2f4d08fe">
              Det har i ett par tidigare anföranden här nämnts lite grann om
              handelsmarginalen vid läkemedelsförsäljning. Själva sakfrågan
              är inte en fråga som rör KU:s granskning. Men jag vill ändå kortfattat
              konstatera att socialministern var inne även på den saken i sitt
              anförande och sade då:
            </seg>
            <seg n="6c79d63b">
              Genom de mekanismer som nu har kunnat träda i kraft har vi kunnat
              sänka priserna och ta hem mer pengar genom det system som har
              byggts upp.
            </seg>
            <seg n="3a7493a7">
              Det är självklart ett intresse för regeringen och riksdagsmajoriteten
              att hålla läkemedelskostnaderna nere. Är det något som denna regering
              har lyckats med under mandatperioden så är det att hålla ordning
              och reda på statens finanser.
            </seg>
            <seg n="5cdf3c24">
              Fru talman! När det gäller granskningsärendet vill jag framhålla
              att konstitutionsutskottet inte kan ta över domstolarnas uppgift
              att överpröva regeringens beslut om förflyttning av en generaldirektör.
              Om regeringens beslut överklagas till domstol med stöd av 39 §
              LOA kommer en fullständig rättsprocess att genomföras. Där ska
              respektive part presentera bevis och argumentera för sin ståndpunkt,
              medan domstolen ska värdera bevisen med stöd av rättegångsbalkens
              bestämmelser. KU:s arbete omfattas inte av de processrättsliga
              regler som styr domstolarnas arbete. KU är inte ett organ dit
              två parter kommer för att få en tvist löst.
            </seg>
            <seg n="544e9188">
              KU ska i stället granska statsrådens tjänsteutövning och regeringsärendenas
              handläggning och ta ställning till om detta har skett inom ramen
              för gällande lagstiftning. Det som KU kan konstatera i detta ärende
              är att regeringen har beslutat att förflytta en generaldirektör
              med stöd av bestämmelserna i LOA och att regeringen har presenterat
              rimliga och godtagbara skäl för sitt beslut. Myndighetens arbete
              bedrevs inte på ett godtagbart sätt, och när läget inte förbättrades
              beslöt regeringen att förflytta generaldirektören. För att det
              pågående reformarbetet inte skulle fördröjas gavs beslutet omedelbar
              verkan. Mot bakgrund av detta har utskottets majoritet funnit
              att granskningen inte ger vid handen att regeringen brustit vid
              sin tillämpning av 33 och 36 §§ i lagen om offentlig anställning.
            </seg>
            <seg n="0451ddc4">
              Majoritetens utgångspunkt är att om utskottet ska rikta kritik
              mot regeringen måste det finnas tydligt stöd för det i utskottets
              utredning. Det ska ha klarlagts att regeringen har brustit i något
              hänseende. Det har i detta ärende definitivt inte klarlagts att
              regeringen har brustit.
            </seg>
            <seg n="36a2242e">
              Oppositionens utgångspunkt tycks vara att regeringen ska bevisa
              sin oskuld, och om regeringen inte lyckas med det ska regeringen
              kritiseras. Utgångspunkten för oppositionen tycks vara att socialministern
              inte talade sanning inför utskottet, och om regeringen inte skickar
              dokument eller på annat sätt bevisar att socialministern talade
              sanning anser oppositionen att det är styrkt att socialministern
              hade fel. Det är ett synsätt som borde vara främmande för oss
              alla, eftersom det innebär att den som är anklagad ska bevisa
              sin oskuld.
            </seg>
            <seg n="77ebc873">
              Fru talman! Socialministern har för KU uppgett att generaldirektören
              inte förmådde att leva upp till kraven som ställdes på tempo och
              kvalitet i arbetet. Som jag ser det är det ett skolboksexempel
              på när förflyttning av en generaldirektör får göras med hänsyn
              till myndighetens bästa.
            </seg>
          </u>
          <note n="3be17433">
            KU frågade vidare: Hur var ärendet berett när Ann-Christin Tauberman
            fick beskedet om byte av generaldirektör för TLV? Hade tjänsten
            som generaldirektör utannonserats?
          </note>
          <note n="39acd45c">
            Så långt skriftväxlingen mellan KU och Statsrådsberedningen.
          </note>
          <note n="59ef43e4">
            KU gav även möjlighet till berörd generaldirektör att inkomma
            med sina synpunkter. Ann-Christin Tauberman skickade följande
            skriftliga kommentarer till svar på frågor som konstitutionsutskottet
            ställt till Socialdepartementet: Jag har beretts tillfälle att
            kommentera två promemorior från Socialdepartementet med anledning
            av Konstitutionsutskottet granskning av att jag entledigades som
            generaldirektör för Tandvårds- och läkemedelsverket (TLV).
          </note>
          <note n="c7d6bce7">
            Den 18 december 2008 fick vi Uppdrag angående förberedande åtgärder
            med anledning av omregleringen av apoteksmarknaden (S2008/1070/HS).
            Uppdraget innebar att TLV skulle:
          </note>
          <note n="7645e543">
            Arbetsgruppen hade flera möten med tjänstemän vid Socialdepartementet
            under januari 2009. Jag deltog vid flera av träffarna och Statssekreterarna
            Karin Johansson och Dan Eriksson deltog också vid ett möte den
            15 januari när vi överlämnade vår tidsplan för uppdraget.
          </note>
          <note n="b30a892b">
            Anf. 17 ANDREAS NORLÉN (m):
          </note>
          <note n="40528778">
            Enligt 39 § LOA har den som är missnöjd med regeringens beslut
            om förflyttning möjlighet att väcka talan vid domstol.
          </note>
          <note n="ff07f00e">
            Jag övergår nu till dagens granskningsärende. Generaldirektören
            för Tandvårds- och läkemedelsförmånsverket förflyttades från verket
            till en befattning som generaldirektör i Regeringskansliet. De
            rättsliga frågor som uppkommer är för det första om förflyttningen
            var påkallad av hänsyn till myndighetens bästa, som det står i
            33 § LOA, och för det andra om det förelåg synnerliga skäl att
            ge beslutet omedelbar verkan med stöd av 36 § LOA.
          </note>
          <note type="speaker" n="ce61fd47">
            Anf. 18 BERIT ANDNOR (s) replik:
          </note>
          <u who="berit_andnor_b8c556" xml:id="i-e2303cfd3bb29cd5-1" n="93601f67" next="i-9c227fb4ef154797-1">
            <seg n="b779e82c">
              Fru talman! Jag hade inte tänkt begära replik, eftersom jag tycker
              att det som Andreas Norlén nu sade tydligt illustrerar hur arbetet
              i konstitutionsutskottet har sett ut, särskilt från de borgerliga
              ledamöternas sida. Men Andreas Norlén påstår att det finns underlag
              och att det är underbyggt från regeringens sida att det har förelegat
              omständigheter enligt 33 § och 36 § i lagen om offentlig anställning.
              Då måste jag be Andreas Norlén att ytterligare redogöra för det.
            </seg>
            <seg n="ba2909b6">
              Först och främst kan det ske en förflyttning av myndighetschefer.
              Självklart är det så. Men det måste finnas sakliga och objektiva
              skäl. Då står det att det kan finnas organisatoriska skäl och
              att det också kan ske utifrån myndighetens bästa.
            </seg>
            <seg n="106dd992">
              Jag kan konstatera att det inte finns några organisatoriska skäl.
              Då handlar det om myndighetens bästa. Som Mikael Johansson mycket
              tydligt har redogjort för finns det ingenting i de krav som har
              ställts från regeringens sida när det gäller tidsplaner, återrapportering
              och innehåll som styrker att de förslag som kom fram på något
              sätt skulle vara underlag för att ifrågasätta om detta skedde
              utifrån myndighetens bästa.
            </seg>
            <seg n="fe7753cc">
              Som jag angav i min inledning handlar det nog mer om att regeringen
              i detta fall var mer intresserad av att sprätta ut pengar till
              privata företag.
            </seg>
            <seg n="85cae022">
              För att § 36 i LOA ska gälla att man ska kunna förflytta någon
              över natten ska det föreligga synnerliga skäl, det vill säga att
              det ska vara fråga om något i hästväg, något exceptionellt, i
              generaldirektörens sätt att styra myndigheten. Det finns inte
              något sådant. Men ange något, Andreas Norlén!
            </seg>
          </u>
          <note n="433db615">
            Anf. 19 ANDREAS NORLÉN (m) replik:
          </note>
          <u who="berit_andnor_b8c556" xml:id="i-9c227fb4ef154797-1" n="93601f67" prev="i-e2303cfd3bb29cd5-1">
            <seg n="26130aa4">
              Fru talman! Det finns ett program i Sveriges television som heter
              Bubblan . Det bygger på att tre kända personer är inlåsta under
              några dagar utan tillgång till tv, tidningar och Internet. Sedan
              kommer de till tv-studion och ställs i direktsändning inför tre
              löpsedlar, två påhittade och en sann. Uppgiften är att gissa vad
              som faktiskt har hänt och vad som är påhittat. Det är ett roligt
              tv-program, men arbetsmetoden är kanske mindre lämplig att använda
              i KU:s granskning. Likväl är det precis den metoden som Berit
              Andnor tycker att vi ska använda. Hon ställs inför två verklighetsbilder,
              delvis oförenliga.
            </seg>
            <seg n="03ff51e1">
              Socialministern redogör tämligen utförligt för sin syn att det
              har funnits brister i TLV:s arbete och skäl att förflytta generaldirektören.
              Generaldirektören beskriver i sin skrivelse arbetet inom TLV och
              säger ingenting om att regeringen har varit kritisk.
            </seg>
            <seg n="d06f6006">
              KU har inte gått vidare och på egen hand granskat arbetet i TLV.
              KU har inte studerat handlingarna som den förra generaldirektören
              arbetade fram och inte heller det nya underlag som arbetades fram
              under ledning av den nya generaldirektören. KU har inte underlag
              för att göra en självständig bedömning av kvaliteten i TLV:s arbete
              under vare sig den föregående eller den nuvarande generaldirektörens
              ledning. I det avseendet sitter KU i en informationsmässig bubbla.
            </seg>
            <seg n="32dd94fe">
              Berit Andnor sitter i KU tillsammans med mig. Men hon är ändå
              redo att kritisera regeringen från sin utgångspunkt.
            </seg>
            <seg n="731420e2">
              Jag skulle vilja fråga Berit Andnor hur hon kan veta att socialministern
              inte talade sanning inför KU när han sade att brister i tempo
              och kvalitet i TLV:s arbete var skälet till att generaldirektören
              förflyttades.
            </seg>
          </u>
          <note type="speaker" n="2384bb0b">
            Anf. 20 BERIT ANDNOR (s) replik:
          </note>
          <u who="berit_andnor_b8c556" xml:id="i-e2303cfd3bb29cd5-2" n="93601f67" next="i-9c227fb4ef154797-2">
            <seg n="bed5b11c">
              Fru talman! Detta är inte seriöst, Andreas Norlén. Här har Mikael
              Johansson stått och läst innantill i de underlag som vi har. Det
              fanns ingenting i de svar som Göran Hägglund gav som på något
              sätt styrker att det skulle ha funnits brister vare sig när det
              gäller tidsplan, tempo eller innehåll i de redovisningar som skulle
              göras. Det fanns ingenting. Det som styrker detta är det som regeringen
              själv gjorde, nämligen att man vid samma tidpunkt då man utsåg
              en ny generaldirektör förlängde hela detta arbete som man hade
              efterlyst. Man gav ett nytt uppdrag som innehöll krav på redovisningar
              och tidsplaner. Den brådska i själva hanteringen av ärendet som
              man angav fanns alltså inte. De synnerliga skälen har inte angetts.
            </seg>
            <seg n="9c2890d7">
              Att prata lite allmänt om brister duger inte. Det är för låg
              nivå. Jag behöver inte kunna alla detaljer. Det tror jag inte
              att Andreas Norlén heller behöver. Men det måste ändå ställas
              rimliga krav på att man kan redovisa vilka sakliga och objektiva
              skäl som låg till grund för denna förflyttning och om de förelåg,
              vilket är en förutsättning för att man enligt § 36 ska kunna göra
              en omedelbar förflyttning. Om man hade kunnat redovisa det skulle
              man också redovisa vad som var synnerliga skäl. Synnerliga skäl
              är någonting alldeles speciellt, Andreas Norlén. Det kan Andreas
              Norlén läsa sig till om han går tillbaka till förarbetena, något
              som man brukar göra.
            </seg>
            <seg n="ec8ab774">
              Inte någonting är redovisat. Varken organisatoriska skäl eller
              skäl som skulle vara att hänföra till myndighetens bästa har redovisats,
              icke heller synnerliga skäl som skulle kunna ligga till grund
              för en omedelbar förflyttning. Det är ni som ska redovisa skälen!
            </seg>
          </u>
          <note n="201df8d5">
            Anf. 21 ANDREAS NORLÉN (m) replik:
          </note>
          <u who="berit_andnor_b8c556" xml:id="i-9c227fb4ef154797-2" n="93601f67" prev="i-e2303cfd3bb29cd5-2">
            <seg n="a308f993">
              Fru talman! Tydligen har vi olika utgångspunkter när det gäller
              under vilka förutsättningar KU kan kritisera regeringen. Berit
              Andnor säger att det är vi som ska ange skäl och preciseringar.
              Men det är inte regeringens ansvar att exkulpera sig och visa
              att man inte har brustit.
            </seg>
            <seg n="6c2c82fe">
              Göran Hägglund redogjorde inför utskottet på ett, får jag väl
              säga, ganska sammanhållet och trovärdigt sätt för att det hade
              varit brister och för att det hade varit omfattande kontakter
              mellan departementet och generaldirektören. Man var inte nöjd
              med det arbete som hade utförts. Därför beslutade man om den omedelbara
              förflyttningen.
            </seg>
            <seg n="c6a7d5fc">
              Att det vid byte av generaldirektör måste ske en viss omstart
              i myndighetens arbete har jag svårt att se som särskilt anmärkningsvärt.
              Socialministern beklagade ju detta vid utfrågningen men konstaterade
              att det var nödvändigt och att arbetet slutförts på ett bra sätt.
            </seg>
            <seg n="20110caa">
              Om Berit Andnor tyckte att aspekten avseende kvaliteten i arbetet
              var så viktig kan jag bara säga att det stod varje ledamot i utskottet
              fritt att begära in det underlag som hade arbetats fram av de
              båda TLV-ledningarna. På egen hand hade utskottet kunnat ta ställning
              till vad som var bra och vad som var mindre bra. Det hade funnits
              alla förutsättningar att borra djupare i detta.
            </seg>
            <seg n="5bd77c16">
              Som en annan talare gjort i sitt inledningsanförande konstaterar
              också jag att i viss mån står ord mot ord här. Såvitt jag förstår
              är det gammal god KU-praxis att man, om ord står mot ord och om
              omständigheterna inte har kunnat utredas, inte kritiserar regeringen.
              Det är precis den ståndpunkt som majoriteten har kommit fram till.
            </seg>
            <seg n="db2e1d8c">
              Som sagt: Givet att Göran Hägglunds skildring är korrekt är detta
              ett skolboksexempel på när man faktiskt kan göra en förflyttning.
            </seg>
            <seg n="476e06c4">
              Regleringsbrev för Ams och Arbetsförmedlingen (avsnitt 2.5)
            </seg>
          </u>
          <note type="speaker" n="86419309">
            Anf. 22 MARIANNE BERG (v):
          </note>
          <u who="marianne_berg_455b30" xml:id="i-34e8d6eb6b2bd293-0" n="c9e5c6ee" next="i-4cdf661ca6a7293a-0">
            <seg n="0830ed2b">
              Fru talman! Detta ärende berör försöksverksamheter under 2007
              och 2008. I mitt anförande nämner jag Arbetsmarknadsstyrelsen,
              Ams, och Arbetsförmedlingen. Men sedan januari 2008 är ju Ams
              och länsarbetsnämnderna en myndighet, Arbetsförmedlingen. Jag
              vill nämna det så att de som följer debatten lättare kan hänga
              med och förstå det jag säger i mitt anförande.
            </seg>
            <seg n="46053629">
              Regeringen har i regleringsbrev för Ams den 21 december 2006
              och i regleringsbrev den 19 december 2007 för Arbetsförmedlingen
              föreskrivit att Ams och Arbetsförmedlingen mer aktivt ska använda
              kompletterande aktörer för att ta till vara deras kompetens och
              kunskaper i åtgärder för personer som står långt från arbetsmarknaden.
            </seg>
            <seg n="78482ba2">
              Inom det uppdrag som Ams fick startades den 15 juni 2007 en försöksverksamhet
              med privata aktörer en verksamhet som var ämnad att pågå fram
              till och med den 31 mars 2008 men för vilken tiden förlängdes
              med tre månader eftersom upphandlingen försenades på grund av
              överklaganden. Denna försöksverksamhet har granskats av Inspektionen
              för arbetslöshetsförsäkringen, IAF.
            </seg>
            <seg n="8370bd41">
              IAF är en statlig myndighet som lyder under regeringen. Myndigheten
              utövar bland annat tillsyn över arbetslöshetskassorna och Arbetsförmedlingens
              handläggning av ärenden som har samband med arbetslöshetsförsäkringen
              genom att granska om de håller sig till juridiskt bindande regler.
            </seg>
            <seg n="a5b6ff19">
              Utifrån sitt uppdrag fann IAF att det var angeläget att granska
              den försöksverksamhet som bedrivits med de kompletterande aktörerna
              och som omfattade arbetssökande som uppbar arbetslöshetsersättning.
            </seg>
            <seg n="2ff5926e">
              Fru talman! IAF kom i sin granskning bland annat fram till att
              Arbetsförmedlingens myndighetsutövning i arbetslöshetsförsäkringen
              inte hade säkerställts i avtalen mellan Ams, Arbetsförmedlingen
              och de privata aktörerna. Vidare borde, enligt IAF:s mening, rättssäkerheten
              för den enskilde i väsentligt större utsträckning beaktas än som
              var fallet i verksamheten. Inte heller fanns det något lagstöd
              för att överlämna delar av kontrollfunktionen inom arbetslöshetsförsäkringen
              till privaträttsliga subjekt.
            </seg>
            <seg n="3ad78337">
              IAF kunde dessutom konstatera att det saknades avtalsbestämmelser
              som motsvarar vad som gäller för en förvaltningsmyndighet som
              ger Arbetsförmedlingen som just förvaltningsmyndighet möjlighet
              att fullfölja sina uppdrag i kontrollfunktionen angående bland
              annat dokumentation, insyn, jäv, sekretess och tillsyn.
            </seg>
          </u>
          <note n="fbb5d101">
            Fru talman! I Vänsterpartiets KU-anmälan ifrågasätter vi om regeringen
            i de aktuella regleringsbreven uppfyller det som framgår av 11
            kap. 6 § tredje stycket, regeringsformen. Syftet i 11 kap. 6 §
            tredje stycket är att tillse att rättssäkerheten upprätthålls
            i alla delar av en förvaltningsuppgift som innefattar myndighetsutövning
            det vill säga att lagstiftaren i de fall det genom lagstöd ges
            möjlighet att överlämna sådan förvaltningsuppgift till privaträttsliga
            subjekt ställer villkor som privaträttsliga subjekt, privata aktörer,
            måste uppfylla, villkor vilkas syfte är att säkerställa säkerheten.
          </note>
          <u who="marianne_berg_455b30" xml:id="i-4cdf661ca6a7293a-0" n="c9e5c6ee" prev="i-34e8d6eb6b2bd293-0">
            <seg n="70ebe2eb">
              Rättssäkerheten vid myndighetsutövning kan sägas vila på följande
              grundstenar: dokumentation, regler om insyn i verksamheten, jäv,
              sekretess, tillsyn, straffansvar och rätten att ta del av allmänna
              handlingar.
            </seg>
            <seg n="8f98450e">
              Fru talman! Vid granskningen har IAF utgått från avtalsunderlagen
              och avtalen mellan Ams, Arbetsförmedlingen och de privata aktörerna.
              Till detta kommer att man har gjort en hel del intervjuer med
              kontaktpersoner på berörda arbetsförmedlingar.
            </seg>
            <seg n="ee439f40">
              Avtalsinbjudan innehåller mycket, men den innehåller inte de
              uttryckliga villkor som sägs omfatta just rättssäkerheten vid
              handläggning av ärenden inom Arbetsförmedlingen alltså inga regler
              som garanterar den enskildes rättssäkerhet.
            </seg>
            <seg n="d886e294">
              Fru talman! Vid intervjuerna med arbetsförmedlingarnas kontaktpersoner
              framkom att de privata aktörerna inte tillräckligt utförligt hade
              dokumenterat sökandenas jobbaktivitet. Detta medför naturligtvis
              att Arbetsförmedlingen i en del ärenden inte kunde uppfylla sin
              egen kontroll- och dokumentationsskyldighet.
            </seg>
            <seg n="a1edb4d5">
              Kontaktpersonerna vid arbetsförmedlingarna fick många gånger
              informera de privata aktörernas jobbförmedlare om vilka krav arbetslöshetsförsäkringen
              ställer på den arbetslöse. Många hade ringa eller inga kunskaper
              alls om eller erfarenheter av kraven i arbetslöshetsförsäkringen.
              Detta är illa. Kontaktpersonerna fick också fungera som stödpersoner
              till de olika privata aktörerna, som stöd i frågor som kunde gälla
              enskilda sökande eller arbetsmetoder för olika målgrupper.
            </seg>
            <seg n="d75fcbc4">
              Nu vill jag stanna upp en stund och gå tillbaka till det första
              regleringsbrevet, det till Ams. Vad står det då där? Jo, där står
              bland annat: Genom att andra aktörers kunskap och erfarenheter
              blir en kompletterande del av den offentliga arbetsförmedlingen,
              kan arbetssökanden få mer individuellt anpassade tjänster och
              service i syfte att korta arbetslöshetstiden.
            </seg>
            <seg n="f317354b">
              Andra aktörers kunskap och erfarenheter nej, jag får inte detta
              att gå ihop.
            </seg>
            <seg n="949f1fe4">
              Om de nu besatt denna kunskap och erfarenhet, varför fick arbetsförmedlingarnas
              kontaktpersoner informera dem i olika frågor, tillika ge råd och
              stöd? Varför saknades det i vissa ärenden utförlig dokumentation?
              Hur går detta ihop med syftet att kompletterande aktörer just
              skulle tillföra kunskap och kompetens? Det rimmar ju inte.
            </seg>
            <seg n="102b49b6">
              I detta ärende, liksom i många andra genom åren, skyddar utskottsmajoriteten
              sin regering. I sitt ställningstagande tassar de likt katten kring
              het gröt och anser inte att någon kritik mot regeringen är befogad.
              Men för att vara på den riktigt säkra sidan och inte stöta sig
              med någon berörd myndighet eller privat aktör tassar de lite till
              i sitt ställningstagande. Jag citerar: Det kan emellertid, med
              hänsyn till de svårigheter som föreligger att göra en säker gränsdragning
              mellan förvaltningsuppgifter som innefattar myndighetsutövning
              och andra förvaltningsuppgifter, finnas anledning att vara uppmärksam
              på problematiken vid utformning jag repeterar: på problematiken
              vid utformning av uppdrag som tangerar en myndighets verksamhet
              som innefattar en myndighetsutövning mot enskilda.
            </seg>
            <seg n="454a72a8">
              Detta tassande känner jag igen. Det liknar mycket av det som
              har tagits upp i kammaren under denna mandatperiod.
            </seg>
            <seg n="ad4a3fe9">
              Herr talman! När regeringen skickade ut regleringsbreven borde
              de ha tänkt till och insett risken för att myndighetsutövning
              i någon utsträckning kunde komma att utövas av privata aktörer
              och då tydligt precisera relevanta avgränsningar i uppdraget till
              Ams respektive Arbetsförmedlingen. Detta gjordes dock inte. Enligt
              Vänsterpartiets mening har regeringen alltså inte tillräckligt
              beaktat 11 kap. 6 § tredje stycket regeringsformen.
            </seg>
          </u>
          <note type="speaker" n="cd29e910">
            Anf. 23 ANNIE JOHANSSON (c):
          </note>
          <u who="annie_johansson_b0eb81" xml:id="i-d1a286eb668e33e9-0" n="118756cc">
            <seg n="e7348d4d">
              Herr talman! Under lång tid, även under tidigare regeringar,
              har Arbetsförmedlingen eller som myndigheten då hette: Arbetsmarknadsstyrelsen,
              Ams använt sig av andra aktörer för olika kompletterande kurser
              och utbildningar. I Sverige ligger också exempelvis sedan Hedenhös
              den viktiga arbetslöshetsförsäkringen på privaträttsliga subjekt,
              nämligen på arbetslöshetskassor som är starkt slingrade till våra
              fackförbund.
            </seg>
            <seg n="5d43e611">
              Enligt regeringsformens 11 kap. 6 § tredje stycket kan en förvaltningsuppgift
              överlämnas till bolag, föreningar, samfällighet, stiftelser, registrerat
              trossamfund och till enskild individ. Om det rör myndighetsutövning
              måste en sådan överlämning stadgas i lag. Detta är grunden till
              vår granskning i detta specifika ärende. I KU-anmälan har man
              bett oss att granska om regeringen i sina två regleringsbrev till
              Arbetsförmedlingen gällande år 2007 och 2008 tillräckligt beaktat
              11 kap. 6 § i regeringsformen. I regleringsbrevet står det att
              Arbetsförmedlingen mer aktivt ska använda kompletterande aktörer
              för att ta till vara deras kompetens och kunskap för att få in
              människor som står väldigt långt från arbetsmarknaden i sysselsättning.
            </seg>
            <seg n="7c8d1e73">
              KU har granskat detta genom att studera ett JO-beslut från år
              2000 om a-kassornas myndighetsutövning. Vi har läst rapporter
              från IAF, Inspektionen för arbetslöshetsförsäkringen, som granskat
              verksamheten och kommit med en rapport i mars 2009 och en uppföljande
              rapport i december 2009. Vi har också med anledning av vad vi
              läst ställt skriftliga frågor till regeringen och Regeringskansliet.
            </seg>
            <seg n="febe73ef">
              Konstitutionsutskottets majoritet, med allianspartierna och Miljöpartiet,
              har en gemensam ståndpunkt. Vänsterpartiet och Socialdemokraterna
              vågade inte samskriva sig i en så känslig politisk fråga. Det
              är min tolkning av det hela eftersom ställningstagandet och reservationen
              inte skiljer sig markant mer än att Vänsterpartiet och Socialdemokraterna
              vill kritisera regeringen för saker som redan åtgärdats.
            </seg>
            <seg n="f66ea628">
              Alliansen och Miljöpartiet har en mer nykter skrivning där vi
              slår fast att det eftersom det är svåra gränsdragningar mellan
              förvaltningsuppgift och myndighetsutövning finns anledning att
              vara uppmärksam på problematiken vid utformningen av uppdrag framöver
              som tangerar just myndighetsutövning. Återigen, herr talman, visar
              v och s att de har partipolitiska syften och argument i ett så
              viktigt granskningsärende som handlar om delegation av myndighetsutövning.
            </seg>
            <seg n="61f310a4">
              Vid sidan av den offentliga arbetsförmedlingen har det sedan
              länge funnits alternativa aktörer, och kompletterande aktörer
              är inget främmande i svensk arbetsmarknadspolitik. Arbetsförmedlingens
              monopol avskaffades 1993. Det finns alltså i dag inga hinder i
              regelverken för den som vill bedriva privat arbetsförmedling.
              Dessa har en viktig uppgift för att minska utanförskapet, och
              det är nödvändigt att använda även andra kontaktnät och arbetsformer
              än dem den offentliga arbetsförmedlingen har. Det ger också ökade
              möjligheter att erbjuda individanpassade tjänster.
            </seg>
            <seg n="d9460f98">
              Kompletterande aktörer i form av jobbcoachning har också visat
              sig vara framgångsrika. Arbetsförmedlingens granskning av de externa
              jobbcoacherna visar att fler än hälften av de arbetssökande anser
              att det i hög grad har ökat deras chanser att få fler arbeten.
              Resultaten från Arbetsförmedlingens granskning visar även att
              24 procent har fått arbete 14 dagar efter avslutad jobbcoachning.
            </seg>
            <seg n="e7e5ab25">
              Från den 1 juli införs nu valfrihet inom Arbetsförmedlingen.
              Tidigare har Arbetsförmedlingen valt aktör, och nu är det den
              arbetssökande själv som väljer bland de listade aktörerna. Det
              ger Arbetsförmedlingen möjlighet att inom arbetsmarknadspolitiken
              öka valfriheten för den enskilde arbetssökande, framför allt vid
              användningen av kompletterande aktörer, till exempel jobbcoacher.
              Systemet bygger givetvis på att det inte uppstår någon priskonkurrens
              mellan leverantörerna och att aktörerna som listas av Arbetsförmedlingen
              uppfyller en rad kvalitetskriterier.
            </seg>
            <seg n="d6f16eb3">
              Jag ska nu läsa upp ett citat: Det är dags att förändra den statliga
              arbetsförmedlingen den borde få en annan och därmed ny skepnad.
              Arbetsmarknadens parter med sina trygghetsråd, privata arbetsförmedlingar,
              omställnings- och rekryteringsföretag löser redan i dag en stor
              del av arbetsförmedlingens uppgifter och dessutom betydligt mer
              effektivt.
            </seg>
            <seg n="3cf48300">
              Så skrev fackförbunden Unionen och IF Metall i en gemensam debattartikel
              2008 i en uppmaning till regeringen att se värdet av andra aktörer,
              i detta fall fackföreningar, som slussar människor tillbaka till
              arbetslivet. Det är ett mycket bra initiativ. Det är tillsammans
              man kan skapa en dynamisk arbetsmarknad, och kan organisationer
              och företag med rätt kompetens komplettera det offentliga är det
              utmärkt. Mångfald berikar.
            </seg>
            <seg n="7a7c9621">
              Herr talman! När man nu överför vissa förvaltningsuppgifter till
              andra subjekt gäller det att skilja på vad som är myndighetsutövning
              och inte. Myndighetsutövning kräver lagstöd för att delegeras.
              Arbetsförmedlingen säger själv i sin rapport till regeringen rörande
              det nu aktuella ärendet att myndighetsutövningen ska ligga kvar
              på det offentliga, alltså Arbetsförmedlingen, och att samspelet
              med övriga aktörer därför är viktigt. Arbetsförmedlingen ska behålla
              sin myndighetsroll, sitt kontrollansvar och myndighetsansvar.
            </seg>
            <seg n="3bc1e4a2">
              Inspektionen för arbetslöshetsförsäkringen, IAF, gjorde under
              2009 två granskningar. Vid den första, som reservanterna och Marianne
              Berg i KU skjuter in sig på, finns märkbar kritik om att det är
              viktigt att rättssäkerheten upprätthålls och att dokumentationen
              och insynen har varit bristfällig. Vid sin uppföljande rapport
              i december 2009 konstaterar dock IAF att rollerna mellan Arbetsförmedlingen
              och de kompletterande aktörerna har tydliggjorts i informationsmaterial
              och vid informationsträffar. Uppföljningen visar att den tidigare
              felaktiga ansvarsfördelningen mellan kompletterande aktörer och
              Arbetsförmedlingen när det gäller myndighetsutövning i kontrollen
              av a-kassan har ändrats i de nya avtalen och tydliggjorts i informationen.
            </seg>
            <seg n="e6113233">
              Regeringen konstaterar också i sitt svar till oss i KU att Arbetsförmedlingen
              varit tydlig med att någon delegation av myndighetsutövning till
              kompletterande aktörer inte har skett och inte kommer att ske.
              Några önskemål att myndighetsutövning ska överlåtas har heller
              inte framförts, och det har heller aldrig varit regeringens avsikt.
              Av den anledningen har man inte behövt göra några närmare överväganden
              vad gäller 11 kap. 6 § regeringsformen.
            </seg>
            <seg n="101d1c13">
              Regeringen har nu också gett IAF ett kompletterande uppdrag i
              sitt regleringsbrev inför år 2010, och det är att noga följa just
              hur kontrollfunktionen av a-kassan hos Arbetsförmedlingen sköts
              med de kompletterande aktörerna. Av den anledningen är vi, Alliansen
              och Miljöpartiet, en bred majoritet som ställer oss bakom majoritetens
              ställningstagande som jag härmed, herr talman, yrkar på godkännande
              av.
            </seg>
          </u>
          <note type="speaker" n="b15b63ce">
            Anf. 24 MARIANNE BERG (v) replik:
          </note>
          <u who="marianne_berg_455b30" xml:id="i-6dbed8d06ceda53e-2" n="c9e5c6ee">
            <seg n="78118b3b">
              Herr talman! Jag vill först bara påpeka att det inte är den uppföljande
              rapporten vi debatterar här i dag.
            </seg>
            <seg n="cd75e8f1">
              När Annie Johansson i sitt anförande tog upp rättssäkerheten
              sade hon att vi bara diskuterar detta ur politisk synvinkel. Jag
              har en kort fråga till Annie Johansson: Är rättssäkerheten viktig
              för dig? Du anser att vår reservation bara bygger på politiska
              åtaganden.
            </seg>
          </u>
          <note type="speaker" n="249f5a4a">
            Anf. 25 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-d1a286eb668e33e9-1" n="118756cc">
            <seg n="a54c4dea">
              Herr talman! Jag tackar Marianne Berg så mycket för den frågan.
              Rättssäkerheten är oerhört viktig, och precis som IAF i sin första
              rapport i mars 2009 påpekade var den vid det tillfället lite svajig.
              Av den anledningen fortsatte IAF i en uppföljande rapport att
              granska just detta. Man kom fram till att myndighetsrollen och
              kontrollansvaret blir tydligare och att kontrollansvaret ligger
              kvar hos Arbetsförmedlingen. Rättssäkerheten är oerhört viktig.
            </seg>
            <seg n="7a8d1c13">
              Vad jag menar när jag pratar om politiska ställningstaganden
              är att Vänsterpartiet och Socialdemokraterna totalt blundar för
              den uppföljande rapporten, där IAF kommer fram till att det man
              påpekade åtta månader tidigare har åtgärdats och tydliggjorts.
              Regeringen skriver också tydligt i sitt svar till oss i konstitutionsutskottet
              att man inte har haft anledning att över huvud taget granska detta
              enligt 11 kap. 6 § regeringsformen, eftersom ordet myndighetsutövning
              inte varit aktuellt.
            </seg>
            <seg n="f93579cb">
              Av den anledningen menar jag att reservanterna i Vänsterpartiet
              och Socialdemokraterna är politiskt färgade i sitt ställningstagande.
              Man tittar på den första rapporten men väljer att totalt blunda
              för den andra rapporten, där det slås fast att det har förändrats
              och tydliggjorts.
            </seg>
          </u>
          <note type="speaker" n="8f4183c9">
            Anf. 26 MARIANNE BERG (v) replik:
          </note>
          <u who="marianne_berg_455b30" xml:id="i-6dbed8d06ceda53e-3" n="c9e5c6ee">
            <seg n="6d1e09f9">
              Herr talman! Jag vill åter påpeka att det inte är den rapporten
              KU-anmälan bygger på. Annie Johansson nämner den hela tiden för
              att trolla bort det mesta, som Alliansen alltid gör. Den kritik
              som IAF verkligen kom med i den första rapporten instämmer Annie
              Johansson i. Den var befogad; det har du sagt.
            </seg>
            <seg n="42244bb2">
              Man ger ett regleringsbrev till Ams och Arbetsförmedlingen och
              lyfter hela tiden fram att de privata aktörerna ska komma in med
              kunskap, erfarenhet och kompetens. Jag har sedan läst rapporten.
              Vad bestod de privata aktörernas kunskap, erfarenhet och kompetens
              av? Jag vill säga: inget. De fick hela tiden vara i kontakt med
              Arbetsförmedlingens kontaktpersoner. Arbetsförmedlingen skulle
              ge råd och stöd och informera om vad som verkligen gällde. Man
              lade till privata aktörer och sade att vi ska få kunskap, kompetens
              och erfarenhet, men det visade sig att de inte besatt något av
              det.
            </seg>
          </u>
          <note type="speaker" n="d061c4a7">
            Anf. 27 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-d1a286eb668e33e9-2" n="118756cc">
            <seg n="1d53664a">
              Herr talman! Jag blir oerhört irriterad när jag hör Marianne
              Berg tala illa om företagsamhet, valfrihet och initiativkraft
              i det här landet. Privata arbetsförmedlingar och de människor
              som arbetar där besitter den kunskap som krävs för den anställning
              de har. Det är jag helt övertygad om.
            </seg>
            <seg n="63a4446d">
              Det är kanske inte heller oväntat att Marianne Berg både i sitt
              anförande i den inledande debatten och nu tar upp de tvivel som
              hon har när det gäller privata aktörer och företagsamhet. Det
              vittnar om vad Vänsterpartiet tycker i dessa frågor.
            </seg>
            <seg n="bae3ac8a">
              Marianne Berg riktar också kritik mot mig för att jag tar upp
              den andra rapporten från IAF, som kom i december 2009, eftersom
              KU-anmälan, menar Marianne Berg, inte bygger på den andra rapporten
              utan bara skjuter in sig på den första rapporten, där det finns
              kritik. Men konstitutionsutskottets roll är att granska ett skeende,
              en helhet. Vi kan inte bara välja ut delar som är riktigt kritiska
              eller riktigt positiva, utan det handlar om att se både positiva
              och negativa aspekter, lyssna in helheten och därefter komma fram
              till vårt ställningstagande. Att, som Vänsterpartiet och Socialdemokraterna
              gör i det här specifika granskningsärendet, sluta analysera efter
              mars 2009 gynnar inte granskningen, konstitutionsutskottet eller
              förbättringen av de kompletterande aktörerna och rättssäkerheten.
            </seg>
          </u>
          <note n="499b5cc0">
            Vissa frågor om jäv för statsråd utrikesminister Carl Bildt (avsnitt
            2.7)
          </note>
          <note type="speaker" n="85778a4f">
            Anf. 28 MARIANNE BERG (v):
          </note>
          <u who="marianne_berg_455b30" xml:id="i-34e8d6eb6b2bd293-1" n="c9e5c6ee" next="i-4cdf661ca6a7293a-1">
            <seg n="a550be7a">
              Herr talman! Vår utrikesminister Carl Bildt har vid flera tillfällen
              varit aktuell för granskning i KU. Det har bland annat gällt hans
              styrelseuppdrag i Lundin Oil och deras verksamhet i Sudan. Det
              har gällt styrelseuppdrag och ekonomiska intressen som inte ska
              gå hand i hand med rollen som en utrikesminister har. Tidigare
              har också en jävssituation varit uppe för granskning, nämligen
              att Carl Bildt satt med vid regeringens sammanträde när man beslutade
              om ett förlängt tillstånd för prospektering för den tilltänkta
              gasledningen i Östersjön, ett projekt som bolaget Vostok Nafta
              hade stora intressen i, samma bolag som utrikesministern hade
              varit styrelseledamot av.
            </seg>
            <seg n="70048c3f">
              Men inte vid något av de tillfällen jag hittills räknat upp har
              högermajoriteten i utskottet haft någon som helst kritik mot Carl
              Bildt. I dag gäller detsamma: ingen kritik.
            </seg>
            <seg n="b82b9bbc">
              I dag gäller det frågan om jäv med anledning av Carl Bildts deltagande
              vid regeringssammanträdet den 22 oktober 2009, då det beslutades
              om villkorlig frigivning för Biljana Plavšić, före detta president
              i Republika Srpska. Hon dömdes 2003 av FN:s internationella krigsförbrytartribunal
              i Haag till elva års fängelse för brott mot mänskligheten som
              skedde under kriget på Balkan under 1990-talet. Vid denna rättegång,
              som gällde brott mot mänskligheten, vittnade bland annat utrikesminister
              Carl Bildt, som tidigare kommit i kontakt med Biljana Plavšić
              i sin tidigare egenskap av FN:s sändebud i Bosnien. Vittnesmålet
              gällde Plavšićs agerande efter fredsavtalet, då hon ansågs ha
              haft ett positivt samarbete med väst. Carl Bildt beskrev hennes
              agerande som modigt, eftersom det inneburit stora risker för henne
              själv.
            </seg>
            <seg n="4a21f938">
              Herr talman! Jag anser att Carl Bildts vittnesmål betyder att
              han kände Plavšić väl. Hur kunde han annars så tydligt veta att
              hennes samarbete med väst var så positivt? Och hur kunde han beskriva
              hennes agerande som modigt om han inte själv upplevt det?
            </seg>
            <seg n="3c1f0d2a">
              Att han kände Plavšić väl tycker jag blev tydligt när regeringen
              den 26 april 2007 prövade och avslog Biljanas ansökan om nåd.
              Carl Bildt deltog inte vid det beslutet, sedan han anmält sig
              själv som jävig. Regeringen avslog ytterligare en nådeansökan
              den 4 december 2008. Där finns det ingenting att säga om Carl
              Bildt, för vid det sammanträdet befann han sig på en tjänsteresa.
            </seg>
          </u>
          <note n="650c370c">
            Allt väl så långt! Men den 22 oktober 2009 beslutade regeringen
            att Plavšić skulle friges villkorligt den 27 oktober 2009. Vid
            detta beslut, herr talman, deltog Carl Bildt.
          </note>
          <u who="marianne_berg_455b30" xml:id="i-4cdf661ca6a7293a-1" n="c9e5c6ee" prev="i-34e8d6eb6b2bd293-1">
            <seg n="16183457">
              Carl Bildt han tycker säkert om att jag säger det är mästarnas
              mästare, som med ord alltid försöker trolla bort sitt eget agerande.
              Han förklarar sitt deltagande vid beslutet med att det i praktiken
              inte var regeringen som fattade beslut, utan krigsförbrytartribunalen.
              Men, herr talman, detta tricksande håller inte. I detta ärende
              gällande villkorlig frigivning beslutar Sveriges regering, ingen
              annan. Tribunalen ska få yttra sig, och det var något som den
              också gjorde.
            </seg>
            <seg n="d5ee2f1a">
              Herr talman! Någon formell skillnad mellan de två regeringsbeslutens
              status föreligger inte. Detta leder till att det inte finns någon
              grund för att förhålla sig på två olika sätt, som Carl Bildt valde
              att göra. Ena gången ansåg han sig jävig, men inte den andra.
            </seg>
            <seg n="eec010f1">
              Bestämmelserna om jäv syftar till att undvika att beslutsfattares
              opartiskhet kan ifrågasättas. Det är också mycket viktigt att
              vi alla i detta land känner tilltro till att beslut fattas endast
              på objektiva grunder. Men utrikesministerns inkonsekvens i detta
              ärende kan inte leda till något annat än kritik enligt oss vänsterpartister,
              som tillsammans med Socialdemokraterna har en gemensam reservation
              i ärendet.
            </seg>
          </u>
          <note type="speaker" n="cb46ad61">
            Anf. 29 KARL SIGFRID (m):
          </note>
          <u who="karl_sigfrid_de7156" xml:id="i-a70e850c1194f5a3-0" n="7ef08d2b" next="i-d01f507c0d4ccc89-0"/>
          <note n="75fb9d91">
            Herr talman! Den 22 oktober 2009 beslutade regeringen att villkorligt
            frige Biljana Plavšić. Plavšić hade av krigsförbrytartribunalen
            i Haag dömts för handlingar i samband med kriget i Balkan under
            1990-talet och avtjänat sitt straff i Sverige. Före beslutet att
            frige Plavšić kontaktade svenska myndigheter krigsförbrytartribunalen
            som välkomnade att frigivning verkställdes i enlighet med det
            svenska regelverket. I regeringsbeslutet att frige Plavšić deltog
            utrikesminister Carl Bildt.
          </note>
          <u who="karl_sigfrid_de7156" xml:id="i-d01f507c0d4ccc89-0" n="7ef08d2b" prev="i-a70e850c1194f5a3-0">
            <seg n="c2bc5053">
              Två och ett halvt år tidigare, den 26 april 2007, hade Bildt
              avstått från att delta i ett regeringsbeslut som även det rörde
              Plavšić , i det fallet en nådeansökan. Anledningen till att Bildt
              var frånvarande den 26 april var att han ville undvika jävsproblematik.
              Bildt hade nämligen som FN-sändebud vittnat i den rättegång som
              resulterade i domen mot Plavšić. Det skapade hos honom viss oro,
              och han valde att vara försiktig.
            </seg>
            <seg n="ffd87cee">
              Detta är bakgrunden till den granskningsanmälan som konstitutionsutskottet
              har haft att behandla. Anmälaren anser att Bildt agerade inkonsekvent
              genom att först frånvara vid ett regeringsbeslut om Plavšić med
              hänvisning till jäv för att vid ett senare tillfälle delta i ett
              annat beslut som även det rörde Plavšić.
            </seg>
            <seg n="3efcdc6f">
              Bestämmelserna om jäv i förvaltningslagen gäller inte formellt
              regeringen men tillämpas ändå i praktiken, vilket är klokt. Jäviga
              beslutsfattare är naturligtvis oacceptabelt på alla nivåer vare
              sig beslutsfattaren är offentliganställd eller förtroendevald.
              Att granska påstådda jävssituationer är därför en angelägen uppgift
              för konstitutionsutskottet.
            </seg>
            <seg n="2e080104">
              Syftet med regler mot jäv är att den som är jävig, det vill säga
              partisk, riskerar att ta hänsyn till faktorer som enligt regelverket
              ska vara irrelevanta. I det fall den som är jävig kanske fattar
              ett beslut på enbart sakliga grunder kan medborgarna misstänka
              att så inte var fallet vilket skadar förtroendet för staten.
            </seg>
            <seg n="3bee6291">
              Exempel på jävssituationer är när beslutsfattaren själv är part
              i målet, när beslutsfattaren har ett personligt intresse av att
              beslutet ska gå i en viss riktning eller när ärendet angår en
              nära anhörig.
            </seg>
            <seg n="a35c23b2">
              I det nu aktuella fallet med Carl Bildt har utskottsmajoriteten,
              Alliansen och Miljöpartiet i det här fallet, inte funnit att det
              fanns omständigheter som gjorde utrikesministern jävig när regeringen
              fattade beslut om Plavšić i oktober 2009. Någon kan då fråga sig
              varför Carl Bildt var frånvarande från ett regeringsbeslut som
              även det handlade om Plavšić i april 2007. Situationen är egentligen
              inte särskilt märklig.
            </seg>
            <seg n="afef41c3">
              Det är nog tvärtom ganska vanligt att beslutsfattare som är osäkra
              på huruvida de är jäviga låter bli att delta i ett beslut. Därefter
              kan det hända att beslutsfattaren inser att det trots allt inte
              föreligger något jäv och deltar i framtida beslut i samma ärende.
              Det här beteendet att vara försiktig när det råder osäkerhet är
              ett klokt beteende som i första hand ska uppmuntras.
            </seg>
            <seg n="df8d6a7f">
              Den premiss som tycks ligga till grund för Socialdemokraternas
              och Vänsterpartiets reservation är att den som en gång av försiktighetsskäl
              har anmält jäv därmed är jävig i objektiv mening och med automatik
              förpliktas att frånvara från samtliga framtida beslut som rör
              samma ärende. Det är en filosofi som snarare straffar än uppmuntrar
              ett klokt och försiktigt agerande.
            </seg>
          </u>
          <note type="speaker" n="869fb1a6">
            Anf. 30 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-c3d0af1283cb5f01-1" n="8ef03aeb" next="i-87470484b1524546-1"/>
          <note n="1c4b1ab0">
            Herr talman! Det här ärendet handlar om jäv och om Carl Bildt
            skulle vara jävig i regeringsärenden.
          </note>
          <u who="mikael_johansson_59a1c4" xml:id="i-87470484b1524546-1" n="8ef03aeb" prev="i-c3d0af1283cb5f01-1">
            <seg n="80c57725">
              Jag har haft en undran under ärendets gång när det rullat fram
              i KU. Om han nu själv tyckte att han var jävig vid det första
              tillfället som det talas om i det här fallet må han ju tycka det.
              Det får han tycka. Han är fri som person att fatta det beslutet.
            </seg>
            <seg n="15e9ac43">
              Vid ett annat tillfälle kommer han fram till: Nu är jag inte
              jävig. Jag kan vara med på regeringsbeslutet. Det kan väl knappast
              tas till intäkt för att han egentligen ska ha kritik för att han
              är jävig och har varit jävig hela tiden.
            </seg>
            <seg n="f5f453e3">
              Tänk om han sagt att han inte var jävig vid något av tillfällena.
              Tänk om Carl Bildt skulle säga att han inte är jävig någon gång
              oavsett vilket regeringsbeslut han än deltar i. Det skulle vi
              knappast acceptera i KU.
            </seg>
            <seg n="12f68b53">
              Vi skulle rimligtvis, förhoppningsvis, över alla partigränser
              komma fram till slutsatsen i vissa lägen att han faktiskt borde
              ha anmält jäv, om han i formell mening var jävig.
            </seg>
            <seg n="fbe5ea5f">
              I det här fallet är det knappast så att KU, som är den instans
              som ska granska det konstitutionella, kan uttala sig om och hävda
              att Carl Bildt är velig, eller inkonsekvent, som vi benämner det
              i lite mer fina ordalag. Det är väljarna som har den friheten
              och möjligheten att peka ut Carl Bildt som velig. KU bör nog försöka
              att hålla sig inom de ramar som finns.
            </seg>
            <seg n="a2113692">
              Marianne Berg tar upp resonemanget om att Carl Bildt har vittnat
              till förmån för den person som regeringen ska besluta om och att
              Carl Bildt då påtalade att hon var modig. Det är knappast ett
              personligt omdöme. Det finns ingenting som pekar på att han har
              känt henne. Jag tycker inte att det faktum att han vittnar och
              säger att hon var modig ska tas till intäkt för att han har känt
              henne.
            </seg>
            <seg n="9a358a90">
              Jag tar mig friheten att hävda att Gandhi på sin tid i Indien,
              som levde långt före min tid, och som jag inte känner utan snarare
              känner till från berättelser från den tiden i historien, vittnesuppgifter
              eller i efterhand, var modig i vilket sammanhang som helst. Men
              jag känner honom definitivt inte. Det är omöjligt.
            </seg>
            <seg n="73fcf8d6">
              Det resonemanget från Marianne Bergs sida känns inte riktigt
              hållbart i det här fallet. Därför går det inte att kritisera Carl
              Bildt.
            </seg>
          </u>
          <note n="171e5353">
            Statsrådet Cristina Husmark Pehrssons agerande i förhållande
            till Försäkringskassan (avsnitt 3.1)
          </note>
          <note type="speaker" n="3a2f5e6e">
            Anf. 31 BILLY GUSTAFSSON (s):
          </note>
          <u who="billy_gustafsson_83b08d" xml:id="i-8c73c21e89b45515-0" n="202d0bf3">
            <seg n="0e7cb2dd">
              Herr talman! Fokus i granskningsärendet har varit om statsrådet
              Cristina Husmark Pehrsson har uttalat sig eller i övrigt agerat
              på ett sådant sätt att det otillbörligt har påverkat Försäkringskassans
              tillämpning av gällande lagstiftning.
            </seg>
            <seg n="581a906f">
              Det svenska systemet med självständiga myndigheter bygger bland
              annat på de rättsliga regleringar som finns i regeringsformen.
              Där klargörs att regeringen styr riket, och det är regeringen
              som kollektivt fattar beslut i regeringsärenden. Det är motsatsen
              till ministerstyre.
            </seg>
            <seg n="039613f3">
              Enligt 11 kap. 7 § får regeringen inte bestämma hur en förvaltningsmyndighet
              ska besluta i ett ärende som rör myndighetsutövning eller tillämpning
              av lag. Genom åren har utskottet vid skilda tillfällen uttalat
              att statsråd bör visa återhållsamhet med uttalanden som skulle
              kunna påverka myndighets beslut gentemot enskilda eller vid tillämpning
              av lag.
            </seg>
            <seg n="cf2e6b6c">
              Under den här mandatperioden har utskottet fört principiella
              diskussioner om olika aspekter på KU:s granskningsarbete. Jag
              tror att det var Ingvar Svensson som i sitt inledningsanförande
              åberopade en promemoria som har tagits fram där man tar upp just
              principiella aspekter på KU:s granskningar. Det är denna promemoria
              jag avser i det här sammanhanget.
            </seg>
            <seg n="954b3aa9">
              I fråga om granskningar av statsråds uttalanden sägs i promemorian
              att dessa ska göras utifrån objektiva grunder, det vill säga att
              man ska värdera uttalandena i förhållande till i vilket sammanhang
              de har fällts och med hjälp av vanligt sunt förnuft ta ställning
              till vad statsrådet kunde avse att uppnå med uttalandet.
            </seg>
            <seg n="b8278a74">
              Med detta som inledning och bakgrund, herr talman, måste man
              ställa sig frågan: I vilket sammanhang och mot vilken bakgrund
              ska det aktuella uttalandet och agerandet ses? Den minnesgode
              minns säkert att det var minst sagt stor massmedial uppmärksamhet
              kring Försäkringskassans tillämpning av de regler som infördes
              den 1 juli 2008. Det kom att handla bland annat om ett informationsbrev
              från Försäkringskassan, men också om exempel på konsekvenserna
              för enskilda personer, alltså tillämpning av lag visavi enskild
              person, vilket återspeglades i medierna.
            </seg>
            <seg n="e93ba3b8">
              Den minnesgode håller säkert med mig om att det inte är någon
              överdrift att påstå att kritiken var kraftig och att regeringens
              politik uppfattades sakna empati och medmänsklighet. Det är för
              de allra flesta uppenbart att statsrådet ville påverka Försäkringskassan
              att ändra sin tolkning av lagstiftningen och därmed kunna hantera
              och komma ur ett opinionsmässigt besvärligt läge.
            </seg>
            <seg n="ebaa895e">
              Herr talman! När man tänker efter kan man fråga sig: Om hon inte
              ville uppnå en förändring i Försäkringskassans tillämpning vad
              ville hon då uppnå med att uttala sig? Allt sunt förnuft säger
              att det var avsikten. Annars hade hon inte sagt någonting. Jag
              tycker att det i sammanhanget är totalt irrelevant att statsrådet
              sedan tillägger att hon inte kan blanda sig i myndighetens tolkning
              och tillämpning. Hon är ju inte obegåvad. Tror någon på allvar
              att vi får höra ett statsråd säga att hon eller han medvetet har
              gått över gränserna och ägnar sig åt ministerstyre? Tror någon
              verkligen det? Nej, vi kommer naturligtvis alltid att få höra
              att man inte lägger sig i myndighetens beslut. Det ligger liksom
              i sakens natur.
            </seg>
            <seg n="a758e724">
              I granskningen, i debatten och i diskussionen har det gjorts
              ett stort nummer av att regeringen och man hävdar att det är detta
              som statsrådet ville påpeka gjorde en ändring i propositionen
              i förhållande till den Ds som remitterades inför regeringens beslut
              om propositionen.
            </seg>
            <seg n="ae09f22c">
              Nu vill jag att ni lyssnar noggrant. Förändringen innebar att
              orden av livshotande karaktär togs bort. Men samma exempel på
              vad som skulle uppfattas som livshotande karaktär fanns kvar i
              propositionen, på samma sätt som i det remitterade underlaget.
            </seg>
            <seg n="3c774c7d">
              Man ska också observera att regeringen samtidigt skärpte skrivningarna
              om att rätten till undantag skulle tillämpas restriktivt genom
              att byta orden särskilda skäl till synnerliga skäl. Det var väl
              Andreas Norlén, som inte är kvar i kammaren, som för en liten
              stund sedan hade en utläggning om synnerliga skäl. Vi vet allihop
              att synnerliga skäl är starkare skäl än särskilda skäl.
            </seg>
            <seg n="3177c2bf">
              Om Försäkringskassans ursprungliga tolkning var juridiskt korrekt
              kommer vi aldrig att få veta eftersom ingen domstol fick pröva
              frågan som en följd av att Försäkringskassan ändrade sin tolkning
              efter det att statsrådet Husmark Pehrsson hade uttalat sig och
              agerat.
            </seg>
            <seg n="2a4d12f9">
              Det kan ifrågasättas om det juridiskt egentligen blev någon skillnad
              mellan det förslag som remitterades och det som slutligen sedan
              fanns med i propositionen. Men det får vi som sagt var aldrig
              veta eftersom statsrådet gick ut och uttalade sig och agerade.
            </seg>
            <seg n="6454b4e8">
              Detta för mig över till det som jag tycker är det grundläggande
              i detta, nämligen den rollfördelning som den svenska ordningen
              bygger på. Den har fyra inslag: Regeringen lägger fram lagförslag,
              som regeringen äger självständigt och fullständigt. Riksdagen
              tar sedan ställning till dem och stiftar utifrån dem lag. Myndigheten
              har sedan i sin tur, i tredje led, att tillämpa lagen. Rättspraxis
              utformas därefter av domstol. I det här fallet bryts ordningen
              eftersom statsrådet går in och agerar i led tre, det vill säga
              i det led där myndigheter självständigt ska ta ställning till
              hur man ska tolka den av riksdagen stiftade lagen.
            </seg>
            <seg n="9a9e6ebe">
              Herr talman! Jag tycker att det är både oroväckande och i någon
              utsträckning häpnadsväckande att man från majoriteten tar så lätt
              på att statsrådet ignorerar dessa för vår ordning så principiella
              inslag.
            </seg>
            <seg n="70c3bac6">
              Sett i sitt sammanhang med oklar lagstiftning och med stor negativ
              medial uppmärksamhet kan ingen annan rimlig slutsats dras än att
              statsrådet Husmark Pehrssons avsikt var att påverka Försäkringskassans
              tillämpning och tolkning av lagen.
            </seg>
            <seg n="6c86fb06">
              Vi menar från oppositionen att utskottet måste ta tydligt avstånd
              från detta och att statsrådet Cristina Husmark Pehrsson härvidlag
              förtjänar kritik.
            </seg>
            <seg n="f612e5b9">
              Herr talman! Jag står självfallet bakom den reservation som finns
              fogad till avsnittet men för tids vinnande yrkar jag inte bifall
              till den.
            </seg>
          </u>
          <note type="speaker" n="b02f834f">
            Anf. 32 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-6405993e654f46f1-1" n="8ef03aeb">
            <seg n="21b98303">
              Herr talman! Jag ska komplettera den bild som Billy Gustafsson
              nyligen gav av själva ärendet och vill därför följa upp min citationsteknik
              för att klarare delge lyssnare och läsare vad som har föregått
              ärendet.
            </seg>
            <seg n="be05db1b">
              Cristina Husmark Pehrsson uttalade sig i en intervju i Sveriges
              Radio den 3 juli. Jag försöker saxa de citat som är mer principiella,
              och jag går inte in i detaljerna. Så här säger hon: Jag har tagit
              del av brevet som Försäkringskassan skickade ut, och jag gjorde
              själv en notering att detta var inget väl formulerat brev. Hon
              fortsätter: Jag vill också säga att jag beklagar om den som är
              sjuk får ett bemötande som är felaktigt eller inte värdigt, och
              jag kan bara beklaga om det har blivit en felformulering, för
              något livshotande tillstånd står det inte i propositionen om.
            </seg>
            <seg n="1af160bc">
              Därefter säger hon: Jag utgår från att Försäkringskassan nu tittar
              över formuleringen i brevet och vad det kan få för konsekvenser.
              Själv kommer jag naturligtvis att noga följa den tillämpning av
              lagstiftningen som riksdagen har beslutat om. Detta säger hon
              alltså den 3 juli.
            </seg>
            <seg n="83db9940">
              Det här är ganska tydligt och klart. Jag tror att den som i vilket
              annat sammanhang som helst får en sådan uppläxning skulle lyssna
              på den och egentligen ta ganska direkt order och ändra sig. Men
              eftersom vi inte har ministerstyre i Sverige är det rimligt att
              det inte ska sägas så här.
            </seg>
            <seg n="683ebd05">
              Dagen efter, den 4 juli, säger Cristina Husmark Pehrsson på följande
              sätt i Sveriges Radios Eko , vilket gör det lättare att höra exakt
              vad hon säger. Jag tar också här de mer principiella delarna av
              citatet. Hon säger: Jag har i efterhand sett det här brevet och
              påpekat för Försäkringskassans ledning att jag tycker att det
              inte var en bra formulering. Sedan kan jag inte lägga mig i deras
              tolkning och tillämpning.
            </seg>
            <seg n="636c58e4">
              Det är ett väldigt snitsigt sätt att komma undan frågeställningen
              om ministerstyre. Det är självklart att hon vet vad som gäller.
              Och hon vet vad som gäller.
            </seg>
          </u>
          <note type="speaker" n="75d42157">
            Anf. 33 MARGARETA CEDERFELT (m):
          </note>
          <u who="unknown" xml:id="i-41af5cc4ac596e4e-0" n="2e33a1e0">
            <seg n="aa9fa350">
              Herr talman! Den här delen av debatten handlar om ett uttalande
              av socialminister Cristina Husmark Pehrsson. Låt mig inledningsvis
              säga att från majoritetens sida har vi inte kunnat se att ministern
              på något sätt har ägnat sig åt att styra eller otillbörligt påverka
              myndigheten Försäkringskassan.
            </seg>
            <seg n="69e29f34">
              Vad är det egentligen som har hänt? Jag tycker att det är väldigt
              viktigt att gå tillbaka i händelseförloppet. Ministern har uttalat
              sig, därom råder det ingen tvekan. Men vad har ministern uttalat
              sig om? Jo, om innehållet i en proposition och innehållet i ett
              beslut som vi fattade här i riksdagen under en väldigt turbulent
              tid när det pågick debatter i medierna och här i riksdagen. Det
              var interpellationsdebatter och frågestunder med mera. Kan det
              verkligen räknas som ministerstyre att ministern i det sammanhanget
              skulle uttala sig och ge ett förtydligande, en kommentar, rörande
              innehållet i propositionen och riksdagsbeslutet?
            </seg>
            <seg n="d514136d">
              Jag tycker att den här debatten förtjänar att föras tillbaka
              till vad detta faktiskt handlar om. Det handlar om ett politiskt
              beslut som ministern uttalat sig om.
            </seg>
            <seg n="7422311e">
              Vad jag också vill säga i det här sammanhanget, för det är väldigt
              viktigt, är att precis som vi har framhållit här i debatterna
              tidigare är förarbeten med mera viktiga för hur en proposition
              utformas och för hur besluten tas.
            </seg>
            <seg n="89a40bcd">
              Det finns ett förarbete. Det vet säkert oppositionen också. Den
              23 september 2004 tillsatte den dåvarande regeringen en särskild
              utredare, Anna Hedborg, som fick i uppdrag att göra en genomgripande
              analys av socialförsäkringarna.
            </seg>
            <seg n="3347291d">
              År 2006 tillträdde Alliansen, och vårterminen 2007 initierades
              en reform av sjukförsäkringen. Proposition 2007/08:136 En reformerad
              sjukskrivningsprocess för ökad återgång i arbete överlämnades
              till riksdagen. Här fanns ett fokus på rehabilitering och stöd
              för sjukskrivna. Första delen handlade om att minska ohälsan och
              innebar bland annat en förändrad sjukskrivningsprocess med mer
              precisa tidsregler just för att underlätta för medborgarna att
              få veta vad som gäller. Utifrån det perspektivet uttalade sig
              ministern. Detta vet säkert Billy Gustafsson som brukar vara väldigt
              påläst när det gäller våra ärenden i konstitutionsutskottet.
            </seg>
            <seg n="18337c33">
              Det handlar om att det fanns ett förändrat uttryckssätt i propositionen
              i förhållande till utredningen. Eftersom det är oerhört angeläget
              att det finns en klarhet i vad som är beslutat kan inte vi från
              majoritetens sida se annat än att ministern har uttalat sig utifrån
              de beslut vi har tagit här i riksdagen.
            </seg>
          </u>
          <note type="speaker" n="10702b59">
            Anf. 34 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-8c73c21e89b45515-1" n="202d0bf3">
            <seg n="b0c825d1">
              Herr talman! Jag hade inte tänkt begära replik. Vi fick verkligen
              skäppan full från Per Bill och majoriteten när det gäller hur
              illa vi från oppositionen uppför oss, vad vi tycker och tänker,
              att detta enbart är politiskt motiverat och att vi inte gillar
              innehållet i förslagen. Det slog mig nu att det här är ett bra
              exempel på att ni har helt fel.
            </seg>
            <seg n="c4ae26b1">
              Vi tyckte att det var bra att Försäkringskassan ändrade sig.
              Det beslut som man ändrade sig till var så mycket bättre än det
              som man ursprungligen hade avsett att genomföra. Det vill jag
              gärna få till protokollet, så kan vi få balans apropå det här
              med politiserande respektive konstitutionell granskning.
            </seg>
            <seg n="ad133d77">
              Jag har samtidigt en fråga till Margareta. Margareta Cederfelt
              sade att vad ministern gjorde var att ge ett förtydligande. Om
              en myndighet sitter och grunnar på hur man ska tillämpa en lagstiftning
              och kommer fram till hur man ska göra, och ministern säger: Stopp
              och belägg, jag vill göra ett förtydligande! betyder inte det
              även för Margareta Cederfelt att ministern då förväntar sig att
              förtydligandet ska leda till en konsekvens, det vill säga att
              myndigheten tar intryck av förtydligandet?
            </seg>
          </u>
          <note type="speaker" n="56e79c91">
            Anf. 35 MARGARETA CEDERFELT (m) replik:
          </note>
          <u who="unknown" xml:id="i-41af5cc4ac596e4e-1" n="2e33a1e0">
            <seg n="2d43843f">
              Herr talman! Det var glädjande att höra att Billy Gustafsson
              anser att det beslut som vi har tagit här i riksdagen kring sjukförsäkringen
              var till det bättre. Jag önskar att det också hade framgått av
              de reservationer som lämnades från oppositionens sida när socialförsäkringsutskottets
              betänkande debatterades och riksdagen sedermera beslutade om detta.
            </seg>
            <seg n="d4fafd8a">
              Men låt oss gå tillbaka till själva uttalandet! Visst måste det
              vara så att ett statsråd har rätt och möjlighet att uttala sig
              utifrån innehållet i en proposition och utifrån det beslut som
              riksdagen har fattat? Jag hoppas att Billy Gustafsson också har
              den uppfattningen.
            </seg>
            <seg n="4b559239">
              Den nu aktuella debatterade anmälan handlar inte om myndighetsutövning
              eller maktmissbruk, utan den handlar om att ministern uttalade
              sig i ett ärende om den förändring som gjorts i propositionen
              jämfört med vad som hade föreslagits i den remitterade promemorian.
              Därom råder det ingen tvekan. Det är också vad de svar visar som
              vi har fått i utredningen vi har gjort inom konstitutionsutskottet.
            </seg>
          </u>
          <note type="speaker" n="d8bc7a7e">
            Anf. 36 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-8c73c21e89b45515-2" n="202d0bf3">
            <seg n="77f8a28f">
              Herr talman! Kolleger i utskottet! Det blir naturligtvis mycket
              enklare att diskutera om vi inte medvetet förvanskar varandras
              uttalanden.
            </seg>
            <seg n="d90825bb">
              Jag sade aldrig att vi tyckte att förändringarna i sjukförsäkringen
              var bra. Men det finns grader även i helvetet, och det blev en
              bättre ordning när Försäkringskassan ändrade sin ursprungliga
              avsikt. Det var det jag sade, och jag tror faktiskt, herr talman,
              att det går att bevisa genom att titta i protokollet.
            </seg>
            <seg n="6cec5cf3">
              Sedan fick jag inte svar på vad det betyder för Margareta Cederfelt
              när man gör ett förtydligande. Betyder inte det att man vill att
              den man ger förtydligandet till ska påverkas av det? Varför gör
              man det annars?
            </seg>
          </u>
          <note type="speaker" n="7e8c2668">
            Anf. 37 MARGARETA CEDERFELT (m) replik:
          </note>
          <u who="unknown" xml:id="i-41af5cc4ac596e4e-2" n="2e33a1e0">
            <seg n="adf8e28f">
              Herr talman! Jag tycker att hela den här debatten känns märklig.
              Jag uppfattar den som en fortsättning på den debatt som fördes
              när socialförsäkringsutskottet debatterade sjukförsäkringen.
            </seg>
            <seg n="db678f58">
              Vad det handlar om är en minister som har uttalat sig om ett
              beslut som riksdagen har fattat. Vi kan från utskottsmajoritetens
              sida inte se att det föreligger någon konstitutionell tveksamhet
              kring detta. Vi kan inte se att det har begåtts något fel här.
            </seg>
          </u>
          <note type="speaker" n="0310af1d">
            Anf. 38 STEFAN TORNBERG (c):
          </note>
          <u who="stefan_tornberg_8ae8f2" xml:id="i-4ad6e4695a8108f8-0" n="3e3a2ddb">
            <seg n="3862d10d">
              Herr talman! Sjukförsäkringsfrågor, försäkringsprocessen och
              Försäkringskassan är frågor som minst sagt har diskuterats flitigt
              här i kammaren under den här mandatperioden. Det är inte tu tal
              om att det är angeläget att göra detta eftersom det är ett system
              som berör den grundläggande välfärden i vårt samhälle.
            </seg>
            <seg n="6801ed14">
              Det är lite grann mot den bakgrunden man ska se detta. Även om
              vi inte har att granska den politiska bakgrunden till detta finns
              det ju en sådan till det uttalande som Cristina Husmark Pehrsson
              gjorde och den granskning som vi i KU har haft att göra.
            </seg>
            <seg n="bdf3772a">
              Konstitutionsutskottet har vid ett flertal tillfällen genom åren
              granskat statsrådsuttalanden och konstaterat att det är självklart
              att statsråd har rätt att göra uttalanden. Det finns anledning
              att från statsråds sida visa viss återhållsamhet när det gäller
              myndighetsutövning mot enskilda samt tillämpning av lag.
            </seg>
            <seg n="858c1f48">
              I KU har vi även fört en diskussion om när uttalanden görs i
              egenskap av statsråd och i andra sammanhang. Vi har i KU:s granskning
              konstaterat att till och med utrikesministerns blogg är en del
              av statsrådsutövningen. I snart sagt alla sammanhang är statsråd
              således statsråd. I det nu aktuella fallet är det ingen tvekan
              om att det var i egenskap av statsråd som Cristina Husmark Pehrsson
              uttalade sig.
            </seg>
            <seg n="8fbb905e">
              Det som hände var att Cristina Husmark Pehrsson i medierna omtalade
              att hon påpekat för Försäkringskassans ledning att det brev som
              Försäkringskassan sänt till personer som berördes av de nya reglerna
              innehöll en enligt hennes mening olycklig och felaktig formulering.
              Uttalandet bottnade i att det skett en förändring från den tidigare
              departementspromemorian till den proposition och det beslut som
              riksdagen senare fattade. I propositionen och beslutet finns ingenting
              om att sjukdomen måste vara av livshotande karaktär.
            </seg>
            <seg n="32e814f1">
              Enligt min mening är det självklart och rimligt att ett statsråd
              påpekar den typen av faktaförhållanden och skiljaktigheter mot
              det som faktiskt har varit regeringens beslut och som legat till
              grund för riksdagens beslut.
            </seg>
            <seg n="df469421">
              Det intressanta, inte minst med tanke på Billy Gustafssons replik
              att förändringen i Försäkringskassans information, för det var
              informationen man förändrade, var positiv. Mot den bakgrunden
              måste det ha varit bra att påpekandet kom så att den felaktiga
              informationen inte fortsatte att gå ut till de personer som berördes.
              Lagar och förordningar låg kvar, liksom tillämpningen, men felaktig
              information gick ut från Försäkringskassan.
            </seg>
            <seg n="9127ecb4">
              Skulle dessa felaktigheter ha varit kvar? Skulle statsrådet verkligen
              ha avstått från att påpeka den uppenbara misstolkningen av det
              besked som kommit tidigare i processen? Jag tycker att det hade
              varit mycket uppseendeväckande om man inte påpekat det.
            </seg>
            <seg n="963bcbb5">
              Vi har inte ministerstyre, utan regeringen styr via sina myndigheter.
              Därför är det viktigt att myndigheterna utgår från de beslut som
              är fattade av regeringen, men också av riksdagen. Som Mikael Johansson
              sade vet statsrådet Husmark Pehrsson vad som gäller. Därför undviker
              hon att ägna sig åt ministerstyre.
            </seg>
          </u>
          <note n="639e5c43">
            Regeringens hantering av förändringar i sjukförsäkring och arbetslöshetsförsäkring
            (avsnitt 3.1)
          </note>
          <note type="speaker" n="088c2393">
            Anf. 39 BILLY GUSTAFSSON (s):
          </note>
          <u who="billy_gustafsson_83b08d" xml:id="i-8c73c21e89b45515-3" n="202d0bf3">
            <seg n="1c6bc9cd">
              Herr talman! Vi ska nu debattera hur regeringen skött och genomfört
              förändringarna i sjuk- och arbetslöshetsförsäkringarna vid det
              senaste årsskiftet. Man skulle kunna sammanfatta regeringens hantering
              av förändringarna i dessa för vanligt folks trygghet så avgörande
              försäkringskonstruktioner med orden hafsigt och slarvigt. Observera
              att det handlar om försäkringar, inte om bidrag som högeralliansen
              föraktfullt brukar uttrycka det. Att förändringarna dessutom genomförts
              med en total brist på empati och förståelse för människor i utsatta
              situationer gör inte saken bättre.
            </seg>
            <seg n="2d5849dc">
              Jag tänkte kommentera en del inslag i den process som föregått
              förändringarna den 1 januari för att ge en bakgrund till slutsatsen
              hafsigt och slarvigt. Egentligen är det skandal att det i ett
              rättssamhälle får gå till på det sätt som skett i det här fallet.
            </seg>
            <seg n="1e3328c6">
              För alla som vill se är det uppenbart att beredning och genomförande
              hanterats på ett sådant sätt, med en enorm tidspress, att det
              blivit helt oacceptabla konsekvenser för enskilda människor. Det
              är särskilt anmärkningsvärt, herr talman, med tanke på att regeringen
              haft ett och ett halvt år på sig; ändringarna från årsskiftet
              är en konsekvens av ändringar den 1 juli 2008. Det är alltså regeringen
              som försatt sig själv i en ur processynpunkt oacceptabel och ohanterbar
              situation och därför varit tvungen att ignorera regelverk och
              etablerad processordning.
            </seg>
            <seg n="9241f5a9">
              Om det varit en mindre betydelsefull fråga kunde man kanske ha
              haft ett visst överseende, men det här är inte vilken fråga som
              helst. Den handlar om grundläggande trygghet för enskilda människor.
              Att ett för vanliga människor så genomgripande förslag ges en
              remisstid på tre veckor visar på en häpnadsväckande nonchalans
              och bristande förståelse för de villkor människor lever under.
            </seg>
            <seg n="56376282">
              Det faktum att lagändringarna inte kom ut från trycket förrän
              två veckor respektive två dagar innan de skulle träda i kraft
              var inte enligt de riktlinjer som finns, vilket statsministern
              medgav i utfrågningen i utskottet. Trots det tycker majoriteten
              i utskottet inte att det är anmärkningsvärt. Speciellt märkligt
              blir det mot bakgrund av att situationen uppstod för att regeringen
              var senfärdig och hade försatt sig själv i den situationen. Det
              blev alltså hafsigt och slarvigt.
            </seg>
            <seg n="18ad6353">
              När jag vid utfrågningen av statsministern konstaterade att vi
              är överens om att det är principiellt fel när en regering agerar
              som om det fanns ett riksdagsbeslut trots att det inte finns invände
              aldrig statsministern mot mitt konstaterande. Inte heller invände
              statsministern mot mitt andra konstaterande, nämligen att vi även
              var överens om det olämpliga i att arbetsmarknadsministern tio
              dagar före årsskiftet gick ut i medierna och påstod att de allra
              flesta skulle tjäna ekonomiskt på övergången från Försäkringskassan
              till Arbetsförmedlingen. Det har i sak visat sig vara helt felaktigt.
              Tvärtom har nära nog hälften förlorat, en del så mycket som 10
              000 kronor per månad.
            </seg>
            <seg n="1adf8e81">
              Herr talman! Det blev hafsigt och slarvigt, men trots det, och
              trots att statsministern inte hade några invändningar mot mina
              konstateranden att vi har en samsyn om brister i flera avseenden,
              törs utskottsmajoriteten inte andas ens ett uns av kritik, något
              som för mig förefaller egendomligt. Apropå utfrågningarna medgav
              statsrådet Cristina Husmark Pehrsson att det fanns oklarheter
              och missuppfattningar i frågan om rätt till förlängd sjukpenning
              för personer som påbörjat ett introduktionsprogram hos Arbetsförmedlingen
              men inte kunnat fullfölja programmet eftersom de varit för sjuka,
              vilket i efterhand visat sig vara en stor andel av dem som tvingades
              ut ur försäkringen och in i ett introduktionsprogram som var en
              återvändsgränd.
            </seg>
            <seg n="b64d6651">
              Det här är exempel på konsekvenserna när man gör så stora förändringar
              utan verklig beredning och rimlig tid till ett rättssäkert genomförande.
              Det är uppenbart för alla som vill se hur det verkligen är att
              rättsosäkerheten var betydande för vanligt folk i samband med
              dessa förändringar. Förutom det jag nämnde om oklarheter vid rättstillämpningen
              kan var och en som inte är partipolitiskt förblindad se rättssäkerhetsbrister
              när enskilda människor tvingades agera utifrån förslag till lagändringar
              som ännu inte trätt i kraft. Som om detta inte var nog ledde det
              för många till att de dessutom förlorade pengar. Det är oacceptabelt
              i en rättsstat, men så blir det när det är hafsigt och slarvigt.
            </seg>
            <seg n="8970ac63">
              Man tvingas kanske leva med att majoriteten gentemot opposition
              inte har något större förtroendekapital, för man tar uppenbarligen
              inget intryck av vad vi i oppositionen tycker och inte heller
              av vad som framkom i utfrågningarna av framför allt statsministern.
              Man kan dock tycka att majoriteten lite grann borde fundera på
              varför Riksrevisionen har en kritisk inställning till hur regeringen
              hanterat förändringarna inom Försäkringskassan. Riksrevisionen
              konstaterar att Försäkringskassan efter ändringarna den 1 juli
              2008 aldrig fick en rimlig chans att ordentligt hinna införa rehabiliteringskedjan.
            </seg>
            <seg n="d047ba99">
              Enligt Riksrevisionen blev det problem när de nya reglerna skulle
              tillämpas, och man säger att inte ens i dag klarar Försäkringskassan
              att hålla rehabiliteringskedjans strama tidsgränser. Då kanske
              någon säger att detta handlar om förfluten tid, men Riksrevisionen
              säger att kort förberedelsetid har kännetecknat även de senast
              genomförda förändringarna. Det framförs också från revisionens
              sida att handläggare på Försäkringskassan fortfarande upplever
              att vissa regler är otydliga, och därmed äventyras en enhetlig
              rättstillämpning.
            </seg>
            <seg n="736711fa">
              Det jag nu har pekat på tolkningsproblem och ett fortsatt stort
              antal klagomål till JO gör att man måste dra slutsatsen att det
              finns brister i regeringens styrning av Försäkringskassan.
            </seg>
            <seg n="502b8b9f">
              Sammantaget kan man rimligen inte komma till någon annan slutsats
              efter utskottets granskning än att regeringens hantering av ändringarna
              i sjuk- och arbetslöshetsförsäkringen har så stora brister att
              det verkligen finns fog för kritiken. I det här fallet tänker
              jag frångå det vanliga talet om för tids vinnande och yrkar bifall
              till reservation 6.
            </seg>
          </u>
          <note type="speaker" n="5d955f61">
            Anf. 40 MARIANNE BERG (v):
          </note>
          <u who="marianne_berg_455b30" xml:id="i-6dbed8d06ceda53e-4" n="c9e5c6ee">
            <seg n="402b8cc0">
              Herr talman! Jag håller med i stort sett hela Billy Gustafssons
              inlägg. Vi har också en gemensam reservation i detta ärende. Egentligen
              skulle jag alltså inte stå här, men jag vill ändå ta upp en sak
              som jag har funderat mycket på. Billy Gustafsson var också inne
              på det. Det handlar om hur regeringen innan något beslut hade
              fattats i riksdagen till berörda personer kunde göra ett utskick
              och begära att de skulle ta ställning till något som egentligen
              inte fanns. Jag förstår det inte.
            </seg>
            <seg n="a164ae14">
              Vid utfrågningen av socialförsäkringsministern hade hon inget
              att säga om detta, inte ens något negativt att det var taffligt
              och illa skött. Nej, hon bedyrade att allt var så bra. Information
              och telefonsamtal från kassan hade verkligen gått fram till alla
              försäkringstagarna. Det tyckte hon var jättebra och positivt.
            </seg>
            <seg n="043ab67c">
              Jag kan hålla med om att det är bra och positivt när försäkringstagarna
              får information och stöd i vissa saker, men hur ska man kunna
              ge det när något beslut inte är taget? Det är under all kritik!
              Den rättsosäkerhet som genom detta agerande uppstod för många
              försäkringstagare är helt oacceptabel. Det handlar faktiskt om
              människor, inte om grus eller cement!
            </seg>
            <seg n="5582e00f">
              Ska det vara så här i fortsättningen? Är det okej att inte invänta
              riksdagens beslut? Ja, tydligen är det helt okej för den högerregering
              vi har i dag. Något svar från socialförsäkringsminister Cristina
              Husmark Pehrsson på frågan vad som hade hänt om riksdagen hade
              röstat ned förslaget fick utskottet inte. Detta är illa skött!
              Detta ärende handlar, som jag sade, faktiskt om människor och
              inte om grus eller cement.
            </seg>
            <seg n="000b72fe">
              Att bereda ett ärende är inte den nuvarande regeringens starka
              sida. Det har vi vid flera tillfällen fått erfara under denna
              mandatperiod. Men jag tycker att det minst sagt är magstarkt att
              gå ut till försäkringstagare med ett budskap om något som ännu
              inte är beslutat. I slutändan är det alltid den enskilde som drabbas
              värst av regeringens forcerande, så även denna gång. Fastän det
              inte var tid för en god beredning, som saknades, hastades allt
              fram i elfte timmen. Det är helt obegripligt!
            </seg>
            <seg n="de5ef60c">
              Herr talman! Det sista jag vill ta upp här i mitt anförande är
              hur man ska se på detta ur ett demokratiskt perspektiv. Är regeringens
              handlande i detta ärende verkligen helt okej? Är det okej att
              skicka ut information om något som egentligen inte finns eftersom
              något beslut inte har tagits? Ni i högeralliansen i utskottet
              tycks tycka att det är helt okej, men mitt svar är naturligtvis
              att det aldrig är okej att sköta ett ärende på detta vis. Återigen
              har ni visat hur lite ni bryr er om dem som blir drabbade.
            </seg>
          </u>
          <note type="speaker" n="5f373c9f">
            Anf. 41 PER BILL (m):
          </note>
          <u who="per_bill_c30ad8" xml:id="i-c303eabfc7db2765-4" n="98b44f4a">
            <seg n="0b2da46d">
              Herr talman! Det här är väl ett av mandatperiodens hetaste diskussionsämnen.
              Mycket av det har redan sagts i dag fast med ett ganska tydligt
              vänsterperspektiv. Jag ska ta den korta versionen men kan naturligtvis
              återkomma till en längre version om vi får några meningsmotsättningar
              i repliker.
            </seg>
            <seg n="969542ea">
              Detta grundar sig på en huvudproposition som trädde i kraft den
              1 juli 2008 där man aviserade ytterligare ändringar. Vi fick en
              följdproposition som trädde i kraft den 1 januari 2010. Det var
              en mycket lång process och mycket diskussioner och arbete med
              flera departement. Det var också en lång process att informera:
              Hur skulle man göra detta?
            </seg>
            <seg n="81067f13">
              Några kreativa förslag kom fram och genomfördes. Ett av dem,
              som vi har sett flera gånger tidigare, är att man går ut i budgetpropositionen
              och aviserar att det ska komma ytterligare en proposition, och
              så berättar man delar av innehållet eftersom det har budgetpåverkande
              effekter. Men man gick också ut med information från Försäkringskassan,
              på uppdrag av regeringen, till varje berörd person. Det var ett
              skriftligt brev och ett personligt möte med handläggaren.
            </seg>
            <seg n="da1888e1">
              Man kan naturligtvis diskutera huruvida man ska göra den typen
              av informationsinsatser eller inte. Marianne Berg är helt inne
              på att man inte ska det. Men givet hur propositionerna låg och
              att det fanns stor osäkerhet och mycket diskussion i medierna
              om vad som gällde var det en okej åtgärd att gå ut och tala om
              att under förutsättning att riksdagen antar ett visst lagförslag
              kommer följande att hända. Man kunde naturligtvis ha låtit bli
              detta, men då hade väl diskussionen i dag handlat om varför man
              inte gick ut tidigare och berättade om detta.
            </seg>
            <seg n="91c3798a">
              Inget av dessa sätt att informera är konstitutionellt fel och
              inget är heller konstitutionellt helt rätt. Det här är så att
              säga ett av flera sätt, och som jag ser det är det ett fullt godtagbart
              sätt att göra det på. Det är ett sätt som kan användas även i
              framtiden, men det gäller att påpeka att det är under förutsättning
              att betänkandet går igenom i riksdagen.
            </seg>
            <seg n="cef6cb91">
              Herr talman! Det stämmer att de sista ändringarna kom ut från
              trycket bara några dagar före ikraftträdandet. Men innebörden
              var ju genom de andra åtgärderna känd i förväg. Det är ändå viktigt
              att här göra ett påpekande, och det har vi gjort förut också,
              att det är önskvärt med längre tid mellan det att något kommer
              ut från trycket och ikraftträdandet. Fyra veckor är grunden. Två
              veckor kan accepteras om det är tajt. Sedan har vi väl lite lakoniskt
              talat om att det absolut måste komma ut innan lagen har trätt
              i kraft. Det har ju hänt ett antal gånger att olika regeringar
              inte har klarat ens det.
            </seg>
            <seg n="783fe6ea">
              Vi har inte bara gjort detta påpekande. Vi har dessutom kommit
              med en liten hint eller man ska kanske inte använda engelska uttryck
              pekat i den riktning som vi tror att man kan gå. I och med digitaliseringen
              kanske det här förfarandet kan snabbas upp genom att man gör det
              digitalt. Kanske har vi därmed gjort att kommande regeringar får
              ytterligare ett par veckor på sig i framtiden.
            </seg>
          </u>
          <note type="speaker" n="e9d57b54">
            Anf. 42 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-8c73c21e89b45515-4" n="202d0bf3">
            <seg n="c1a8e3d2">
              Herr talman! Inte heller den här gången hade jag tänkt begära
              replik, men det var nästan som att Per Bill bad om det. Eftersom
              jag är en mycket vänlig själ och kamratligt lagd tänkte jag: Då
              ska jag naturligtvis villfara den önskan.
            </seg>
            <seg n="4c98f7b4">
              Granskning innebär naturligtvis med nödvändighet att man tittar
              på saker som har hänt, det vill säga att man tittar på det efteråt.
              Men det är kanske några som följer vår diskussion här, på läktaren,
              på tv eller på annat sätt. Då tror jag att de är lite nyfikna
              på vilka slutsatser man kan dra för framtiden av det här granskningsbetänkandet
              och de ställningstaganden som vi har gjort.
            </seg>
            <seg n="a2cee5a4">
              Jag tror nämligen att många ställer sig frågan: Varför var det
              okej att enskilda människor förlorade stora pengar på att förändringarna
              genomfördes under sådan tidspress? Vad är förklaringen till alla
              de människor som känner att deras rättssäkerhet sattes ur spel?
            </seg>
            <seg n="1cb5df7d">
              Jag tror att det är frågor som människor ställer sig. Därför
              har jag en fråga eller egentligen två till Per Bill. Det är en
              direkt fråga och en mer principiell.
            </seg>
            <seg n="5018e523">
              Den första frågan är: Ska vi, om ni vinner valet i höst, utgå
              från att kommande förändringar förändringar kommer ju alltid;
              det är inte ett statiskt förhållande också kommer att genomföras
              under en sådan här tidspress och med bristfällig utredning, så
              att människor riskerar att förlora stora pengar? Är det detta
              vi kan förvänta oss i fråga om kommande förändringar om ni vinner
              valet?
            </seg>
            <seg n="e77a894a">
              Sedan är det den principiella frågan, som Per Bill kommenterade
              lite och som både Marianne Berg och jag tog upp: Är det okej i
              framtiden, enligt Per Bill, att regeringen agerar som om riksdagen
              har fattat ett beslut när man inte har gjort det? Är det okej
              från någon mer generell och principiell utgångspunkt, eller gäller
              det bara så länge det är moderatledda regeringar?
            </seg>
          </u>
          <note type="speaker" n="223a06bc">
            Anf. 43 PER BILL (m) replik:
          </note>
          <u who="per_bill_c30ad8" xml:id="i-c303eabfc7db2765-5" n="98b44f4a">
            <seg n="5872fed8">
              Herr talman! Det är självklart alltid bättre att göra saker i
              mycket god tid, med mycket långa beredningar och ordentligt med
              remissinstanser och tidig information till riksdagen. Det innebär
              inte att det inte även i framtiden kommer att uppstå pressade
              situationer där flera departement är involverade i stora reformer
              och där det kommer att uppstå tidspress.
            </seg>
            <seg n="54c8938d">
              Svaret är: Nej, kan vi undvika tidspress ska vi naturligtvis
              göra det. Men om tidspress uppstår går det att göra på det sätt
              som regeringen gjorde här. Det går även om olyckan skulle vara
              framme och vi skulle få en rödgrön regering någon gång inom de
              närmaste 20 åren. Det handlar om att man går ut och informerar
              en grupp som är berörd: Under förutsättning att riksdagen fattar
              ett visst beslut kommer det att innebära det här och det här och
              det här.
            </seg>
            <seg n="252b698e">
              Det är inte någon huvudregel. Det är inte någon näst-bästa-regel.
              Men om det uppstår riktig tidspress är svaret ja.
            </seg>
          </u>
          <note type="speaker" n="faa65b81">
            Anf. 44 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-8c73c21e89b45515-5" n="202d0bf3">
            <seg n="e2d55735">
              Herr talman! Tack, Per Bill! För nu inser jag att vi kommer att
              få en stor majoritet för vår reservation. Vi verkar vara helt
              överens. Om tidspress uppstår för att man utsätts för en situation
              som man inte själv kan påverka skulle det möjligen kunna vara
              okej.
            </seg>
            <seg n="5151c484">
              Men i det här fallet var det inte så. Det var regeringen själv
              som hade satt sig i den här situationen, så att det blev en sådan
              tidspress. På samma sätt är det med frågan om att agera innan
              riksdagen har fattat ett beslut.
            </seg>
            <seg n="d10a329d">
              Jag uppfattar det faktiskt som att vi är väldigt överens. Jag
              blir oerhört förvånad över att vi inte kunde enas kring den uppfattning
              som vi ger uttryck för i den här reservationen.
            </seg>
          </u>
          <note type="speaker" n="e03f4bae">
            Anf. 45 PER BILL (m) replik:
          </note>
          <u who="per_bill_c30ad8" xml:id="i-c303eabfc7db2765-6" n="98b44f4a">
            <seg n="9fc9dc73">
              Herr talman! Jag blev lite perplex i början av Billy Gustafssons
              anförande när han pratade om att även statsministern nog i princip
              hade varit inne på Billy Gustafssons linje eftersom han inte tydligt
              hade tagit avstånd från den.
            </seg>
            <seg n="584a26ea">
              Det är väl därför som Billy Gustafsson nu tycks tro att även
              jag och Billy har exakt samma åsikter i den här frågan. Det har
              vi inte, och det tror jag inte heller att vi kommer att ha efter
              valet.
            </seg>
          </u>
          <note type="speaker" n="8f13be8f">
            Anf. 46 STEFAN TORNBERG (c):
          </note>
          <u who="stefan_tornberg_8ae8f2" xml:id="i-87c07c817500a20c-0" n="3e3a2ddb" next="i-6c53327cdff73a7f-0">
            <seg n="838d2905">
              Herr talman! Det här med beredningar är någonting som KU återkommande
              ägnar sig åt. Man lär väl också få göra det i framtiden. Det görs
              självklart utifrån den utgångspunkten att regeringens beredning
              av ärenden är någonting som är mycket viktigt.
            </seg>
            <seg n="69a7aeff">
              Som KU skriver är det viktigt att få frågorna allsidigt belysta
              och att konsekvenserna är kända på förhand, så långt det är möjligt.
              KU har också konstaterat att det är regeringen som äger den här
              beredningsprocessen men att det är viktigt med en planering och
              framförhållning.
            </seg>
            <seg n="78996e4c">
              När man hör företrädarna för reservanterna kan det låta lite
              grann som att vi från majoriteten tycker att det här är ett exemplariskt
              skött ärende när det gäller beredningsprocess och framförhållning.
              Så är det inte. Man kan gå in och läsa utskottets ställningstagande
              på hemsidan. Där konstateras det att det här är en snävt tilltagen
              process och dessutom en mycket sen kungörelse.
            </seg>
            <seg n="83925d93">
              Som Per Bill påpekar levererar vi också förslag på förbättringar.
              Vi i KU ger lite tips om hur det här kan lösas på ett bättre sätt.
            </seg>
            <seg n="25e88df6">
              Men det är viktigt att ha i minnet att även om det här var en
              snävt tilltagen process kom inte besluten som någon överraskning.
              Det här var politiska sakförhållanden som var kända lång tid innan.
              Det gällde ambitionerna men också de beslut som fattades inför
              2008 års lagförändringar. Det som senare skulle komma förutskickades
              ju. Även i budgetpropositionen för 2010 fanns det här med.
            </seg>
            <seg n="89dda717">
              Sedan blev det en långdragen process kring det här, och den slutgiltiga
              delen blev mycket snäv. Men det var också ett omfattande reformarbete,
              helt enkelt.
            </seg>
            <seg n="1769b983">
              Jag kan vara lite förvånad när det gäller den här frågan. Även
              om man hade hållit sig inom de stipulerade gränserna, de önskvärda
              gränserna, när det gäller beredning och kungörelse hade det ändå
              varit nödvändigt att informera de berörda. Det hade annars varit
              för sent för dem att anpassa sig och vidta de här åtgärderna.
              Även om processen hade varit mer långdragen hade det alltså varit
              nödvändigt med en information från Försäkringskassan.
            </seg>
            <seg n="6b29d2e9">
              Jag är glad över att Försäkringskassan gav den informationen.
              De skrev brev till de berörda och tog personlig kontakt med dem
              för att informera dem om de konsekvenser som skulle kunna komma
              ifall riksdagen senare skulle fatta ett beslut.
            </seg>
            <seg n="de5d0ee7">
              Om man inte hade gjort det hade konsekvenserna blivit mycket
              stora, och då hade vi haft stor anledning att diskutera det här
              i kammaren.
            </seg>
          </u>
          <note n="a417260f">
            Anf. 47 CECILIA WIGSTRÖM i Göteborg (fp):
          </note>
          <u who="stefan_tornberg_8ae8f2" xml:id="i-6c53327cdff73a7f-0" n="3e3a2ddb" prev="i-87c07c817500a20c-0">
            <seg n="2a20c6d5">
              Herr talman! Den här KU-anmälan gäller regeringens hantering
              av förändringarna i sjukförsäkringen. Att minska utanförskapet
              och hjälpa människor tillbaka till arbetslivet har varit en av
              de stora utmaningarna för allianspartierna sedan vi fick svenskarnas
              förtroende att styra Sverige efter 2006.
            </seg>
            <seg n="5e06da93">
              Socialdemokraterna med stöd av Miljöpartiet och Vänsterpartiet
              hade sett till att dölja arbetslöshet genom att stoppa in människor
              i sjukförsäkringen, ofta med förtidspension på livstid och endast
              64 procent av lönen att leva på. Det var ett oerhört inhumant
              system, där sjukförsäkringen hade blivit en utvisning från arbetsmarknaden
              och från varje omsorg från Försäkringskassans sida. Rehabilitering
              var ett bortglömt ord.
            </seg>
            <seg n="848ce24c">
              Att Alliansen nu har sett till att människor får nya livschanser,
              rehabilitering och en väg att ta sig tillbaka för att kunna bidra
              till samhället, ha ett jobb att gå till och arbetskamrater att
              skoja med på fikarasten är viktigt och bra. Det här är en helt
              ny process. Självklart behöver vi följa upp hur den fungerar.
            </seg>
            <seg n="24bce979">
              KU-anmälan rör specifikt det nya introduktionsprogrammet till
              arbetsmarknaden. Anmälan gör gällande att beredningen av propositionen
              har varit bristfällig, att tiderna har varit för snäva och att
              regeringen inte har styrt Försäkringskassan på ett tillfredsställande
              sätt.
            </seg>
            <seg n="5bbe8cb9">
              Propositionerna som anmälan berör föregicks av remissbehandling.
              Beredningen har således skett enligt regeringsformens krav.
            </seg>
            <seg n="9b3e9711">
              När det gäller de tider som står till buds för genomförandet
              har de varit något snäva, men det är tyvärr vanligt förekommande
              det händer alldeles för ofta oavsett regeringens färg. I riktlinjer
              för författningstryck har det lagts fast att tiden mellan att
              en författning kommer ut från trycket och att den ska träda i
              kraft borde vara minst fyra veckor. Vid en granskning av konstitutionsutskottet
              1996 visade det sig att endast 40 procent av alla propositioner
              höll denna tidsram.
            </seg>
            <seg n="c6f34d42">
              För sex år sedan gjorde KU om den granskningen. Då hade antalet
              propositioner som höll tidsramarna endast ökat väldigt lite.
            </seg>
            <seg n="cf8f783c">
              De här två aktuella propositionerna om sjukförsäkringen och arbetslöshetsförsäkringen
              kom ut från trycket två veckor respektive två dagar innan de skulle
              träda i kraft. Det har alltså varit för snäv tid även denna gång.
              Vi påpekar från konstitutionsutskottets sida att det endast i
              speciella undantagsfall får vara mindre än två veckor mellan att
              en författning kommer ut från trycket och att den börjar gälla.
            </seg>
            <seg n="f8708ddd">
              Men för att råda bot på den tidsbrist som kanske enskilda skulle
              få uppleva, de som berördes av de här förändringarna, gav regeringen
              ett uppdrag till Försäkringskassan att kontakta samtliga berörda,
              inte bara en gång utan två gånger, först med brev och sedan med
              telefonsamtal. De skulle från september, alltså fyra månader innan,
              få möjlighet att förbereda sig. Det var också tydligt i informationen
              att det byggde på att riksdagen slutligt skulle godkänna propositionerna.
            </seg>
            <seg n="c9c54d01">
              Anmälan hävdar också att regeringen styr Försäkringskassan på
              ett bristfälligt sätt. Det påståendet är fullständigt gripet ur
              luften. Försäkringskassan har fått alla de medel de har bett om
              hos regering och riksdag för att kunna utföra sitt arbete med
              bra service till medborgarna.
            </seg>
            <seg n="02c3159e">
              De mycket långa handläggningstiderna från 2004 har vänts. Jämfört
              med 2008 har handläggningstiderna förbättrats för tolv av de förmåner
              som Försäkringskassan hanterar. Exempelvis har andelen sjukpenningsärenden
              som handlagts inom 30 dagar ökat från 71 procent för fyra år sedan
              till 88 procent förra året.
            </seg>
            <seg n="2c189881">
              Tillgängligheten i Försäkringskassans kundservice har ökat från
              62 till 81 procent. Men det är självklart att arbetet med att
              öka servicen måste fortgå.
            </seg>
            <seg n="9c002313">
              Vi kan nu konstatera, herr talman, att denna förändring av sjukförsäkringen
              var nödvändig och i flesta fall har blivit något gott för de berörda
              som har varit sjukskrivna länge. Av de personer som gick över
              till Arbetsförmedlingens introduktionsprogram från den 1 januari
              ett program som är till för att kartlägga personens förutsättningar
              för jobb och behov av stöd har två av tre stannat kvar i programmet.
              Endast en av tre har varit så pass sjuk att den personen har varit
              tvungen att gå tillbaka till sjukförsäkringen.
            </seg>
            <seg n="c5e69a41">
              Två av tre arbetstränar nu för fullt utifrån sina förutsättningar.
              De har fått nya livschanser. Livstids förtidspension och utanförskap
              har bytts mot en aktiv rehabilitering med hänsyn till varje persons
              förmåga.
            </seg>
            <seg n="fba0d111">
              Regeringens utövande av ägandet i Carnegie Investment Bank AB
              och försäljningen av aktierna i banken (avsnitt 3.2)
            </seg>
          </u>
          <note n="e3cfce95">
            I regeringsformen 7 kap. 1 § föreskrivs att det för beredningen
            av regeringsärenden ska finnas ett regeringskansli, och enligt
            2 § ska behövliga upplysningar och yttranden inhämtas från berörda
            myndigheter vid beredningen av regeringsärenden. Det står inget
            om att detta beredningskrav är absolut eller hur upplysningar
            ska hämtas in.
          </note>
          <note type="speaker" n="19ab832f">
            Anf. 48 MORGAN JOHANSSON (s):
          </note>
          <u who="morgan_johansson_91c3d5" xml:id="i-9f051350def949c7-0" n="a2a67ccf" next="i-5ef524890d7c013f-0">
            <seg n="4ec9a52b">
              Herr talman! Så här sent på dagen tjänar man på att försöka göra
              en lång historia kort. Det är lite svårt med det här ärendet.
              Det är rätt komplicerat.
            </seg>
            <seg n="c20fffeb">
              Hanteringen av Carnegieaffären från regeringens och Riksgäldens
              sida ger om man tittar på underlaget ett både sorgligt och amatörmässigt
              intryck. Det har redan kostat skattebetalarna över 100 miljoner
              kronor, och det kan komma att kosta många hundra miljoner kronor
              mer.
            </seg>
            <seg n="2a55ddaa">
              Herr talman! Bakgrunden är att staten tog över en bank på ett
              tvivelaktigt sätt, pumpade in över 2 miljarder kronor i den och
              sålde den sedan till ett mycket lågt pris vid en tid när bankaktierna
              stod som lägst. Man trasslade på vägen in sig i två rättsprocesser
              som kan leda till en mångmiljonsmäll för skattebetalarna. Det
              är rättsprocesser som regeringen redan har lagt ut över 20 miljoner
              kronor på i advokatkostnader.
            </seg>
            <seg n="766c3064">
              Hela processen kantas av mörkläggning, hemligstämplingar och
              åsidosättande av offentlighetsprincipen. Så är historien i ett
              nötskal.
            </seg>
            <seg n="029a827f">
              Låt oss börja från början. Carnegie var en bank för inte så länge
              sedan där bankdirektörer och fondmäklare kunde leva loppan. Det
              är omvittnat. Det var en bank som utmärktes av bonusexcesser och
              guldkantade fallskärmsavtal. Det var champagnekorkar som small
              på Stureplan. 25-åriga finansvalpar kunde bli miljonärer över
              en natt.
            </seg>
            <seg n="9ae391bd">
              Det var samtidigt en bank som stod den borgerliga regeringen
              nära. När regeringen skulle driva igenom sina utförsäljningar,
              varifrån rekryterade man då de som skulle sköta det? Jo, från
              Carnegie. Carnegie var på många sätt regeringens egen lilla husbank
              i början av mandatperioden, trots att Finansinspektionen ganska
              tidigt börjat intressera sig för bankens vidlyftighet.
            </seg>
            <seg n="7e8ba7b2">
              Som sagt var det champagnekorkar, men säg den lycka som varar.
              När finanskrisen slog till 2008 hamnade banken omedelbart på obestånd.
              Det är inte konstigt. Med de bonusar och utlåningsexcesser som
              banken ägnat sig åt var det bara väntat att Carnegie skulle bli
              finanskrisens första offer.
            </seg>
            <seg n="d0bccfba">
              Men av någon anledning var statsmakterna snabba att agera. Trots
              att Carnegie var en mycket liten spelare på marknaden, inte alls
              att jämföra med våra storbanker, gjorde Riksbanken och regeringen
              plötsligt bedömningen att den var systemviktig.
            </seg>
            <seg n="1bf38dc3">
              Utan att blinka och på en eftermiddag pumpade man in 2,4 miljarder
              av skattebetalarnas pengar för att rädda banken. Och utan att
              blinka sade man att man var beredd att gå in med ytterligare 2,6
              miljarder om det skulle behövas.
            </seg>
            <seg n="7b44cad4">
              Jag kan inte låta bli att jämföra den uppvisningen i handlingskraft
              från Riksbankens och senare regeringens sida med den handlingsförlamning
              som samtidigt präglade regeringen när det gäller fordonsindustrin.
              Till fordonsindustrin skulle det inte gå ett öre av skattebetalarnas
              pengar. Det vore slöseri, sade man. Men när det gällde en misskött
              bonusbank var man plötsligt beredd att gå in med mångmiljardbelopp.
            </seg>
            <seg n="79553b4e">
              Staten ska inte ta över Saab, hette det. Samtidigt tog man över
              en bank. Det gick tydligen bra att äga.
            </seg>
            <seg n="ff555bae">
              Det är skillnad som natt och dag mellan regeringens syn på Saab
              å ena sidan och regeringens syn på Carnegie å andra sidan. Men
              det är klart, det är väl också skillnad, antar jag, på bilarbetare
              och bankdirektörer. Bilarbetare är det inte så noga med, men regeringens
              egen lilla husbank måste naturligtvis räddas till varje pris.
            </seg>
            <seg n="f059fe29">
              Vad blev det då för pris? Det vet vi inte. Till att börja med
              har staten fortfarande inte fått tillbaka sina 2,4 miljarder.
              När staten skulle sälja banken några månader efter att man tagit
              över den valde Riksgälden nämligen en tidpunkt när bankaktierna
              stod som lägst våren 2009. Man fick bara ut drygt 2,2 miljarder.
              Allt tyder på att det var en mycket billig peng.
            </seg>
            <seg n="db7f3942">
              Aktiespararna har låtit göra en oberoende värdering av banken.
              Deras bedömning är att banken skulle kunna ha sålts för ett mycket
              högre pris. Jag citerar Günther Mårder som var Aktiespararnas
              tillförordnade vd: Köpeskillingen är långt under det värde som
              återspeglades i Carnegies börskurs före övertagandet. Kan detta
              verkligen vara en bra affär? Var detta en bra affär för staten?
            </seg>
            <seg n="92aed487">
              Sett i backspegeln har de fått rätt. Bankens finansiella kapital
              ökade med inte mindre än 1,8 miljarder kronor under 2009.
            </seg>
            <seg n="eb5d0a03">
              Vad som inträffade var alltså att staten sålde en guldklimp till
              ett mycket lågt pris, och vinnarna blev männen bakom finansbolagen
              Altor och Bure de som köpte banken. Altor är registrerat i skatteparadiset
              Jersey, så det är där de framtida vinsterna kommer att hamna.
              Förlorarna är skattebetalarna som alltså fortfarande inte fått
              tillbaka de pengar som Riksbanken och regeringen pumpade in.
            </seg>
            <seg n="e8461a25">
              Men förlusten för skattebetalarna kan bli ännu större. När staten
              tog över banken blev samtidigt 11 000 småsparare av med sina tillgångar
              i banken. De har nu stämt staten, eftersom de menar att staten
              sålt banken för en spottstyver och att det egentliga värdet var
              högre. Därför, tycker de, borde de tidigare ägarna få del av ett
              överskott.
            </seg>
            <seg n="2a10b113">
              Om de vinner dessa processer kan det kosta skattebetalarna många
              hundra miljoner kronor mer. En uppgift för några månader sedan
              gjorde till och med gällande att staten redan erbjudit dessa småsparare
              700 miljoner kronor i förlikning. Vi får se hur det slutar. Advokatkostnaderna
              fortsätter att ticka på och är nu uppe i över 20 miljoner kronor
              bara för staten. Den här affären kommer att bli dyr för skattebetalarna.
            </seg>
            <seg n="dc69ea65">
              Inte nog med det drog Bo Lundgren, Riksgäldens chef, dessutom
              på egen hand i gång ytterligare en rättsprocess utan att ens informera
              regeringen om det, anmärkningsvärt naturligtvis också det.
            </seg>
            <seg n="29af3452">
              Då kan man ställa frågan: Ska nu konstitutionsutskottet ha några
              synpunkter på det här? I budgetlagens 29 § sägs att statens ägande
              ska hanteras affärsmässigt. Är det affärsmässigt att sälja en
              bank när aktierna står som lägst och på vägen dra in staten i
              två mycket dyra rättsprocesser? Nej, skulle jag vilja säga. Men
              den borgerliga majoriteten har inte velat andas en stavelse till
              kritik om detta i sitt utlåtande.
            </seg>
            <seg n="8f63c349">
              Som om inte det här skulle vara nog kantas hela historien av
              formella fel ända från början. När Bo Lundgren företrädde regeringen
              på bolagsstämman i Carnegie hade han ingen fullmakt, trots att
              man enligt aktiebolagslagen ska ha det. Det utgick ingen kallelse
              till stämman, trots att riksdagsledamöter enligt statens ägarpolicy
              ska kunna gå på bolagsstämmor i bolag som ägs av staten. Riksgälden
              och regeringen hemligstämplade en granskningsrapport från Riksrevisionen
              i ett försök att mörklägga hela affären, men den hemligstämpeln
              hade inget stöd i sekretesslagen. Man försökte till och med i
              ett skede avtala bort offentlighetsprincipen när den här rapporten
              gavs till Carnegies gamla aktieägare, för man ville absolut inte
              att det skulle komma ut.
            </seg>
            <seg n="a96c53a8">
              För att inte tala om bristen på dokumentation. I ett skede av
              granskningen fick vi en promemoria som på fyra sidor sammanfattade
              42 möten i Regeringskansliet. Promemorian var upprättad flera
              månader efter att det sista mötet i Regeringskansliet hade hållits,
              trots att konstitutionsutskottet vid upprepade tillfällen sagt
              att dokumentationen i Regeringskansliet måste föras på ett sådant
              sätt att man kan följa ärendena.
            </seg>
            <seg n="ff9d6238">
              Nu försöker de borgerliga hävda att konstitutionsutskottet bara
              ska ägna sig åt att granska och titta på formella fel, annars
              blir det politik. Okej. Här har vi alltså inte mindre än fyra
              strikt formella fel. De borgerliga vill ändå inte andas minsta
              anmärkning mot regeringen i detta? Varför? Jo, som vi har konstaterat
              tidigare i dag vill de borgerliga bara anmärka på regeringen i
              de fall där regeringen själva erkänner, och det har de inte gjort
              i det här fallet. Annars vågar man inte säga något.
            </seg>
            <seg n="7c29c1d2">
              Herr talman! Den här affären har skötts ytterst klantigt av Riksgäldskontorets
              chef Bo Lundgren och av ansvariga statsrådet Mats Odell. Har statsministern
              haft något ansvar i detta? Vid utfrågningarna av honom som vi
              har haft har han egentligen sin vana trogen kanske man skulle
              kunna säga bara hänvisat till Lundgren och Odell. Han verkade
              knappt veta vad affären handlade om första gången vi frågade ut
              honom.
            </seg>
            <seg n="24ba8566">
              Ett så passivt ledarskap har inte stöd i regeringsformen. Statsministern
              är den enda ministern som väljs av riksdagen. Statsministern ansvarar
              inför riksdagen, och han ska kunna försvara de ärenden som hans
              statsråd har hand om. En statsministers uppgift kan inte bara
              vara att utse statsråd och sedan gå och dricka kaffe resten av
              mandatperioden.
            </seg>
            <seg n="80394bbd">
              Jag spinner vidare på Mikael Johanssons liknelse med fotbollen
              tidigare i dag. Tänk er en fotbollstränare som möter medierna
              efter en förlorad fotbollsmatch och uppträder så här:
            </seg>
            <seg n="6d9f5424">
              Ja, vi förlorade i dag.
            </seg>
            <seg n="d394dd35">
              Varför gjorde ni inga mål?
            </seg>
            <seg n="da4fa730">
              Jag har delegerat uppgiften att göra mål till två anfallare,
              så det får du fråga dem om.
            </seg>
            <seg n="d26cdd2d">
              Varför släppte ni in så många mål då?
            </seg>
            <seg n="e3c503e4">
              Jag har delegerat uppgiften att försvara målet till målvakten
              och två försvarare, så det får ni fråga dem om.
            </seg>
            <seg n="dac06bdc">
              En sådan tränare, herr talman, skulle inte bli särskilt långvarig
              i något landslag. Vi får väl se hur det går för Reinfeldt.
            </seg>
          </u>
          <note n="618fbc16">
            Anf. 49 ANDREAS NORLÉN (m):
          </note>
          <u who="morgan_johansson_91c3d5" xml:id="i-5ef524890d7c013f-0" n="a2a67ccf" prev="i-9f051350def949c7-0">
            <seg n="f4ad77f1">
              Herr talman! Den 15 september 2008 gick den amerikanska investmentbanken
              Lehman Brothers under. President Bush och finansminister Hank
              Paulson valde att låta Lehman Brothers falla.
            </seg>
            <seg n="d2f6dadd">
              Med facit i hand är det uppenbart att det var ett stort misstag.
              Lehman Brothers konkurs sände chockvågor genom hela det finansiella
              systemet och medförde att finanskrisen mycket snabbt blev akut
              och världsomspännande.
            </seg>
            <seg n="2c1c5088">
              Förtroendet för systemet utraderades på ett ögonblick, och banker
              och företag fick stora svårigheter att finansiera sig genom de
              lån som under normala förhållanden är självklara inslag i deras
              verksamhet. Banker över hela världen började vackla, och omfattande
              räddningsoperationer drogs i gång av regeringar i många länder.
            </seg>
            <seg n="7e3ede0c">
              Den nya lagen bygger på Sveriges erfarenheter från 1990-talets
              bankkris. Grundtankarna är dels att finansiella institutioner
              som är viktiga för förtroendet för det finansiella systemet inte
              ska tillåtas gå i konkurs, dels att staten och skattebetalarna
              ska skyddas från förluster så långt det bara är möjligt. I första
              hand ska eventuella förluster bäras av de systemviktiga institutionernas
              ägare.
            </seg>
            <seg n="bee27e8d">
              Genom lagstiftningen fick regeringen riksdagens godkännande att
              ge stöd åt systemviktiga institutioner. Regeringen fick också
              riksdagens godkännande att utpeka en stödmyndighet som kunde ges
              i uppdrag att handlägga stödärenden och avveckla det ägande i
              finansiella institutioner som kunde uppkomma till följd av stödåtgärder.
              Regeringen beslutade därefter i enlighet med stödlagen att utse
              Riksgäldskontoret till stödmyndighet.
            </seg>
            <seg n="bf25014f">
              I oktober 2008 stod det klart att Carnegie Investment Bank AB
              hade allvarliga problem. Förtroendet för banken var av flera skäl
              skadat och banken kunde inte finansiera sin verksamhet genom reguljära
              lån på marknaden. Banken vände sig då till staten med en begäran
              om stödlån. Carnegiebanken ansågs vara en systemviktig finansiell
              institution och kunde därmed inte tillåtas gå under. Om banken
              hade fallit hade det kunnat ge upphov till stora skadeverkningar
              i det svenska finansiella systemet, vilket i sin tur hade lett
              till ytterligare påfrestningar för svenska företag och svenska
              hushåll.
            </seg>
            <seg n="bb0418aa">
              Den 26 och 28 oktober 2008 beviljades Carnegiebanken totalt 2,4
              miljarder kronor i stödlån av Sveriges riksbank. När den nya stödlagen
              strax därefter trädde i kraft skulle det här lånet överföras till
              Riksgäldskontoret.
            </seg>
            <seg n="f95ade23">
              Regeringen beslutade den 10 november 2008 kl. 8.00 att bemyndiga
              Riksgäldskontoret att bevilja stödlån enligt stödlagen till Carnegie.
              Riksgälden och Carnegie ingick kl. 10.00 ett låneavtal som gällde
              2,4 miljarder kronor. Som säkerhet för lånet ställde bankens moderbolag
              samtliga aktier i banken och i finansföretaget Max Mathiessen
              Holding AB. Lånet betalades ut kl. 14.31 genom att beloppet överfördes
              till Riksbanken. Finansinspektionen beslutade kl. 15.00 att dra
              in Carnegies banktillstånd, främst till följd av att Carnegie
              inte hade presenterat tillräckliga åtgärder efter tidigare kritik
              från Finansinspektionen. Riksgälden sade då upp stödlånet, i enlighet
              med villkoren i låneavtalet, och tog över banken.
            </seg>
            <seg n="d760f537">
              Herr talman! Räddningsplanen fungerade. Carnegie Investment Bank
              AB gick inte under, bankens kunder krävde inte att få ut sina
              medel genast, bankens övriga långivare sade inte upp sina lån
              och bankens anställda flydde inte. Carnegie blev inte Sveriges
              motsvarighet till Lehman Brothers. Det svenska finansiella systemet
              slapp den chock det hade inneburit om ett systemviktigt institut
              hade fallit. I stället har det svenska systemet klarat krisen
              väl jämfört med läget i många andra länder. Det har vi glädje
              av nu när uppgången kommer.
            </seg>
            <seg n="7703957f">
              Nu kommer vi in på den del av händelseförloppet som är föremål
              för två anmälningar till konstitutionsutskottet.
            </seg>
            <seg n="c78ede9a">
              Den ena anmälan handlar om regeringens utövande av ägandet i
              Carnegie. Den andra handlar om försäljningen av banken. I båda
              fallen har KU:s majoritet kommit fram till att det inte finns
              anledning att kritisera regeringens agerande, medan oppositionen
              har reserverat sig. Låt mig kommentera oppositionens synpunkter.
            </seg>
            <seg n="ecf7c6f8">
              När det gäller ägandet av banken handlar kritiken om fyra punkter.
            </seg>
            <seg n="3a0c2c5c">
              För det första menar oppositionen att aktiebolagslagen kräver
              att den som företräder annan på bolagsstämma ska ha en fullmakt
              och att det, eftersom Bo Lundgren inte hade fått en sådan, rådde
              oklarhet på vilken grund riksgäldsdirektören företrädde staten
              vid bolagsstämman i Carnegiebanken. Det är dock helt tydligt,
              herr talman, att regeringen genom sitt beslut den 10 november
              gav Riksgäldskontoret i uppdrag att hantera stödet till Carnegie
              Investment Bank och att detta innefattade att utöva det ägande
              av aktier i banken som kunde uppkomma till följd av stödet. Det
              är helt klart.
            </seg>
            <seg n="a862c3b0">
              För det andra menar oppositionen att dokumentationen av mötena
              i det så kallade stabilitetsrådet har varit bristfällig. Stabilitetsrådet
              är ett organ för informellt samråd mellan bland andra Finansinspektionen,
              Riksbanken, Riksgälden och Finansdepartementet. Det är inte fråga
              om beslutsmöten utan enbart om informationsutbyte. Då krävs inte
              att man skriver och arkiverar protokoll.
            </seg>
            <seg n="5bbfb7ce">
              För det tredje menar oppositionen att det är olämpligt att delegera
              till en myndighet att självständigt förvalta ägandet av ett bolag.
              Jag kan konstatera att delegeringen till Riksgälden har skett
              helt i enlighet med den stödlag vars huvuddrag samtliga riksdagspartier
              har ställt sig bakom. Den här kritiken riktar sig alltså mot att
              riksdagen har gett regeringen befogenheter som regeringen har
              använt. KU är dock riksdagens kontrollorgan och inte till för
              att kritisera riksdagens beslut.
            </seg>
            <seg n="721bc718">
              För det fjärde kommer nu, herr talman, det mest fantastiska klagomålet
              från oppositionen. Statens ägarpolicy säger att riksdagens ledamöter
              ska bjudas in att närvara som åhörare vid bolagsstämmorna i statens
              bolag och att inbjudan ska vara riksdagen till handa senast två
              veckor i förväg. Detta skedde inte när det gällde den bolagsstämma
              i Carnegie Investment Bank AB som hölls strax efter att Riksgäldskontoret
              hade tagit över aktierna. Det här menar oppositionen att regeringen
              bör kritiseras för. Den här kritiken har sin grund i en KU-anmälan
              av socialdemokraten Leif Pagrotsky som skriver att han gärna hade
              velat närvara vid stämman i Carnegiebanken.
            </seg>
            <seg n="e9c95b76">
              Låt oss se vad oppositionens kritik innebär. Mitt i den värsta
              finansiella krisen sedan 1930-talet har staten just tvingats att
              ta över en bank för att värna stabiliteten i det finansiella systemet.
              Då är det viktigt att snabbt få kontroll över banken, byta ut
              styrelsen och lugna kunder, långivare och anställda genom ett
              kvickt och kraftfullt agerande. Annars riskerar man att förtroendet
              för det finansiella systemet undergrävs och att värdet på banken
              minskar, till skada för skattebetalarna. Dessutom försökte Carnegiebankens
              gamla styrelse genom skrivelser till bolagsverket agera även efter
              att staten hade tagit över, vilket ytterligare illustrerar vikten
              av att handla snabbt.
            </seg>
            <seg n="07d59db1">
              I det läget menar oppositionen på fullt allvar att man borde
              ha tagit en paus, skickat brev till riksdagen, bjudit in riksdagsledamöterna
              och väntat i mer än två veckor innan man höll bolagsstämma och
              bytte ut styrelsen. I ett akut krisförlopp är två veckor en evighet.
              Ändå menar oppositionen att riksdagen skulle ha väntat i fjorton
              långa dagar med att ta kontrollen över banken för att Leif Pagrotsky
              skulle sitta och lyssna på bolagsstämman. Här står det svenska
              finansiella systemet på spel och det oppositionen klagar på är
              att Pagrotsky inte blev inbjuden.
            </seg>
            <seg n="07d260bf">
              När det slutligen gäller försäljningen av banken och Max Mathiessen
              gick den till så att Riksgäldskontoret lät meddela att företagen
              var till salu och inbjöd alla intresserade att lämna anbud på
              aktierna i banken. Det här resulterade i att tre bud lämnades
              in. Efter att ha analyserat buden fann Riksgäldskontoret att investmentbolagen
              Altor och Bure gemensamt hade lämnat in det mest fördelaktiga
              budet.
            </seg>
            <seg n="b4a65006">
              Enligt Riksgäldskontorets bedömning kommer betalningen för aktierna,
              inklusive ett vinstdelningsarrangemang, att innebära att staten
              får tillbaka de utlånade 2,4 miljarder kronorna samt får ersättning
              för risktagande och kostnader. Hanteringen av Carnegieärendet
              innebär alltså dels att det svenska finansiella systemet räddades
              från allvarliga påfrestningar, dels att skattebetalarna troligen
              inte förlorar en krona på affären. Slutet gott, allting gott,
              frestas man att säga, men oppositionen är inte nöjd. De klagar
              på att försäljningen gick för fort och genomfördes vid fel tidpunkt
              och menar att det därmed kan ifrågasättas om den genomfördes på
              ett affärsmässigt sätt.
            </seg>
            <seg n="f7da54fa">
              Det här är en egendomlig kritik. Det var väl känt på marknaden
              att banken var till salu. Alla som ville hade möjlighet att lämna
              anbud. Tre bud avgavs. Buden ligger påfallande nära varandra.
              Det indikerar tydligt att det betalade priset motsvarar aktiernas
              marknadsvärde vid tidpunkten för försäljningen.
            </seg>
            <seg n="9ae73470">
              Det är möjligt att man hade fått ett annat pris om man hade sålt
              vid en annan tidpunkt. Om det priset hade varit högre eller lägre
              än det man faktiskt fick är det däremot ingen som vet och ingen
              som någonsin kommer att kunna ta reda på. Riksgäldskontoret bedömde
              att bankens värde riskerade att minska om man skulle låta staten
              kvarstå som ägare under obestämd tid, bland annat till följd av
              risken för att personalen då skulle söka sig bort från banken.
              Enligt den bedömningen fanns det alltså en risk för att priset
              hade blivit lägre om man hade väntat med att sälja.
            </seg>
            <seg n="67eac1d0">
              Morgan Johansson är tvärsäker på att priset hade blivit högre.
              Eftersom Morgan Johansson uppenbarligen har förmågan att se in
              i framtiden förstår jag inte varför Morgan Johansson inte har
              blivit miljonär på aktieaffärer eller på stryktipset.
            </seg>
            <seg n="4b00f987">
              Morgan Johansson vill att KU på basis av hans spekulationer om
              vad som möjligen kunde ha hänt i en oviss framtid ska kritisera
              regeringen för att Riksgäldskontoret sålde Carnegiebanken till
              ett marknadsmässigt pris som troligen kommer att hålla skattebetalarna
              skadeslösa. En sådan kritik är självfallet helt orimlig.
            </seg>
            <seg n="59797e4e">
              Sammanfattningsvis, herr talman, kan jag säga att
            </seg>
            <seg n="95ad2974">
              Det är, herr talman, allt som allt inte illa. Det är inte alls
              illa.
            </seg>
          </u>
          <note n="64639b18">
            I Sverige agerade regeringen snabbt. En lag om statligt stöd
            till kreditinstitut arbetades fram och förelades riksdagen som
            i bred och blocköverskridande enighet godkände den nya lagen.
            Lagen trädde i kraft den 30 oktober 2008.
          </note>
          <note type="speaker" n="85b71dae">
            Anf. 50 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-9f051350def949c7-1" n="a2a67ccf" next="i-5ef524890d7c013f-1">
            <seg n="8fcb97a7">
              Herr talman! Andreas Norlén försöker göra det här till något
              slags personfråga om mig och Leif Pagrotsky. Han undrar varför
              jag inte har blivit miljonär på aktieaffärer. Det har jag kanske.
              Det vet inte Andreas Norlén. Däremot har Leif Pagrotsky gjort
              ganska bra aktieaffärer. Han vet rätt mycket om hur det fungerar
              i den verksamheten.
            </seg>
            <seg n="523a7d15">
              Det här handlar inte om huruvida Leif Pagrotsky fick vara med
              på en bolagsstämma eller inte. Det handlar om hur riksdagen ska
              tillförsäkras insyn i sådana här skeenden.
            </seg>
            <seg n="829d87dc">
              Andreas Norlén hänvisar själv till 90-talet och hur man löste
              bankkrisen då. Jag vill erinra Andreas Norlén om att det då sattes
              upp en bankstödsnämnd med deltagande från alla partier. Alla var
              med och kunde fatta den här typen av beslut från början.
            </seg>
            <seg n="3696bf09">
              När man valde att gå fram den här gången gjorde man precis tvärtom.
              Då överlät man allt åt Bo Lundgren, Riksgälden, att sköta detta
              utifrån egen ficka. Han kunde stövla in på Carnegie Bank och säga
              att det är han som äger banken. Det är skillnaden mellan hur man
              gjorde den här gången och hur man gjorde förra gången.
            </seg>
            <seg n="7fdc194b">
              Nu har ni vecklat in er i två rättsprocesser, nämligen den ena
              som Carnegies gamla aktieägare har dragit i gång och den andra
              som Bo Lundgren själv har dragit i gång. Sedan säger Andreas Norlén:
              Slutet gott, allting gott. Det vet vi inte. Vi vet fortfarande
              inte hur mycket detta kommer att kosta skattebetalarna. Det fanns
              uppgifter om ett förlikningsbud på 700 miljoner kronor som skattebetalarna
              skulle skjuta till för att bli fri från stämningarna. De skulle
              tas från den speciella stabilitetsfond som finns.
            </seg>
            <seg n="020f18d9">
              Okej. Ni ville socialisera banken. Fine. När ni sedan skulle
              sälja den, var ni tvungna att sälja den just vid en tidpunkt när
              bankaktierna stod som lägst? Är det affärsmässigt, Andreas Norlén?
            </seg>
          </u>
          <note n="be9ab917">
            Anf. 51 ANDREAS NORLÉN (m) replik:
          </note>
          <u who="morgan_johansson_91c3d5" xml:id="i-5ef524890d7c013f-1" n="a2a67ccf" prev="i-9f051350def949c7-1">
            <seg n="fedc4695">
              Herr talman! Här fick vi veta vad det här egentligen handlar
              om. Det här handlar inte om omsorg om skattebetalarnas pengar
              eller omsorg om det finansiella systemet. Här handlar det om att
              socialdemokraterna är sura för att de inte har fått vara med.
              Det sade Morgan Johansson klart och tydligt här. Det handlar om
              deras möjlighet till insyn och påverkan.
            </seg>
            <seg n="583c8064">
              Riksdagens möjligheter till insyn och påverkan är självklart
              av stor betydelse. Men i ett akut krisläge, när staten olyckligtvis
              snabbt måste ta kontroll över en bank, verkar det för mig helt
              orimligt att kräva att det arbetet ska skjutas upp i över två
              veckor för att Leif Pagrotsky, Morgan Johansson och andra riksdagsledamöter
              ska bjudas in för att lyssna på en bolagsstämma. Menar Morgan
              Johansson på fullt allvar att bolagsstämman i Carnegie faktiskt
              skulle ha försenats i över två veckor för att riksdagens ledamöter
              skulle bjudas in att lyssna på bolagsstämman? Inser inte Morgan
              Johansson att det var bråttom att ta över kontrollen i detta akuta
              krisläge?
            </seg>
            <seg n="0505f39c">
              Morgan Johansson talar om de två rättsprocesserna, som om det
              vore märkligt att vissa delar av ärendet prövas rättsligt och
              som om prövningarna beror på att Riksgälden eller regeringen gjort
              något misstag. Om en bank tas över enligt stödlagen finns det
              enligt stödlagen en rätt för de tidigare ägarna att få värderingen
              prövad i den så kallade Prövningsnämnden. Det är en rättssäkerhetsgaranti.
              Det är inget konstigt att de tidigare ägarna använder sig av den
              möjligheten.
            </seg>
            <seg n="ccb3f0ec">
              På samma sätt rör processen i Helsingforss tingsrätt en bestämmelse
              i avtalet mellan Carnegie och Riksgälden. Båda parter biträddes
              av advokater när avtalet ingicks. Det är väl märkligt, kan man
              tycka, att i efterhand ifrågasätta ett avtalsvillkor som frivilligt
              har ingåtts. Men det är knappast vare sig unikt eller något annat
              att en part försöker komma ifrån ett avtalsvillkor som parten
              i efterhand upplever är anmärkningsvärt eller oförmånligt. Tycker
              Morgan Johansson verkligen det?
            </seg>
          </u>
          <note type="speaker" n="a4a97ccb">
            Anf. 52 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-9f051350def949c7-2" n="a2a67ccf" next="i-5ef524890d7c013f-2">
            <seg n="f7f9d8af">
              Herr talman! Återigen försöker Andreas Norlén göra det här till
              en personfråga eller partifråga.
            </seg>
            <seg n="fc6599ea">
              Ibland när det ekonomiska systemet det är delvis nationens framtid
              vi pratar om står på spel kan det vara bra att försöka samla sig,
              att försöka lösa uppgiften tillsammans, som vi gjorde under 90-talet.
              Den här gången valde regeringen att lägga allt i knät på Bo Lundgren:
              Var så god! Bolla med alla hundra miljarderna så får vi se hur
              det går.
            </seg>
            <seg n="61e7c095">
              Det här är inte ett sätt att ta ansvar för Sverige i en krissituation.
              Så har vi inte gjort tidigare i alla fall.
            </seg>
            <seg n="7576041b">
              Vi pekar i vår reservation på att när man gör så, bara överlåter
              allt på en person, när inte de som har kunskap om detta lägger
              sina kloka huvuden ihop, riskerar man att göra en mängd formella
              fel och få de rättsprocesser vi nu ser.
            </seg>
            <seg n="aad5703a">
              Huruvida vi inom socialdemokratin är sura eller inte beror snarare
              på att vi vill tillsammans ta ansvar för nationens framtid när
              stora värden står på spel.
            </seg>
            <seg n="ad7d4536">
              Jag ställde en fråga. Okej, ni ville socialisera banken, ta över
              banken. Sedan skulle ni tre månader senare tvunget sälja banken
              när bankaktierna stod som allra lägst. Jag ifrågasatte om det
              var affärsmässigt hanterat. Jag har fortfarande inte fått något
              svar på frågan. Du har en chans till.
            </seg>
            <seg n="84447231">
              Var det särskilt klokt att stressa fram en försäljning av banken?
              Nu har Riksgälden själv sagt att försäljningen skedde under stor
              tidspress. Var det särskilt affärsmässigt och klokt att stressa
              fram en sådan försäljning i en tid när bankaktierna stod som lägst?
              Om ni hade väntat lite kanske skattebetalarna hade fått tillbaka
              alla de miljoner som hade pumpats in i banken.
            </seg>
          </u>
          <note n="a03f5259">
            Anf. 53 ANDREAS NORLÉN (m) replik:
          </note>
          <u who="morgan_johansson_91c3d5" xml:id="i-5ef524890d7c013f-2" n="a2a67ccf" prev="i-9f051350def949c7-2">
            <seg n="0d6b7429">
              Herr talman! Mycket talar för att skattebetalarna kommer att
              hållas skadeslösa, att staten kommer att få tillbaka det stödlån
              på 2,4 miljarder som har givits och ersättning för risk och kostnader
              i samband med hanteringen.
            </seg>
            <seg n="4a611372">
              Det är som jag sade i mitt anförande självfallet möjligt att
              man hade fått ett annat pris om man hade sålt vid någon annan
              tidpunkt. Men Morgan Johansson har fortfarande inte kunnat berätta
              exakt hur hans kristallkula ser ut när han är helt säker på att
              det priset hade varit högre än det som faktiskt betalades.
            </seg>
            <seg n="d226b1f2">
              Riksgäldskontoret gjorde bedömningen att det fanns risker med
              att staten kvarstod som ägare under en längre tidsperiod. Det
              var risker som bestod i att bankens värde skulle komma att försämras,
              till exempel därför att nyckelpersoner skulle välja att lämna
              företaget. De riskerna nämnde Morgan Johansson ingenting om i
              sin replik.
            </seg>
            <seg n="f1356be2">
              Sanningen är att hanteringen har varit en stor framgång för staten
              och skattebetalarna, precis som jag anförde i mitt huvudtal. Vi
              räddade det finansiella systemet. Carnegiebanken finns kvar. Det
              blev inget nytt Lehman Brothers i Sverige. Det finansiella systemet
              i Sverige står väl rustat för att möta den uppgång som nu kommer.
              När vi påpekar detta blir svaret från oppositionen att Leif Pagrotsky
              fick inte vara med på bolagsstämman. Det är en lite anmärkningsvärd
              hållning. Det är bra att vi kunde anta stödlagen i bred enighet
              i Sveriges riksdag. Det är bra att vara överens i kristider. I
              stödlagen fanns det stöd för att överlåta uppgifterna till Riksgäldskontoret,
              precis på det sätt som regeringen nu har gjort. Jag förstår inte
              riktigt vad oppositionen klagar på.
            </seg>
          </u>
          <note type="speaker" n="d1005b51">
            Anf. 54 STEFAN TORNBERG (c):
          </note>
          <u who="stefan_tornberg_8ae8f2" xml:id="i-87c07c817500a20c-1" n="3e3a2ddb" next="i-6c53327cdff73a7f-1">
            <seg n="04a06a68">
              Herr talman! Det var lite häpnadsväckande att höra Morgan Johanssons
              beskrivning av Carnegie Investment Bank som en bank där de anställda
              levde loppan och vältrade sig i bonusexcesser och som de borgerliga
              partiernas favoritbank. Morgan Johansson glömde att berätta att
              den affärsrelation som den nuvarande regeringen tog över med Carnegie
              Bank för regeringens handläggande inleddes under den regering
              som Morgan Johansson själv var statsråd i. Man kan fundera över
              om moralen i banken var annorlunda på den tiden och hur det kan
              komma sig att den dåvarande socialdemokratiska regeringen ville
              ingå affärsrelationer med en sådan bank och sådana anställda.
            </seg>
            <seg n="d45565c5">
              Tre minuter senare beskrivs banken som en småspararbank med 11
              000 delägare som har förlorat stora pengar genom att regeringen
              har socialiserat banken. Herr talman! Jag har lite svårt att hänga
              med i turerna.
            </seg>
            <seg n="dbac9274">
              Det jag kan förstå är att en regering med Morgan Johansson som
              statsråd hade låtit Carnegie Bank gå i konkurs. Det är det mest
              dramatiska beskedet egentligen. Sett från de erfarenheter vi hade
              redan då, från vad som har hänt på den amerikanska marknaden med
              Lehman Brothers konkurs och vad som kunde ha hänt i Sverige om
              regeringen, staten, hade låtit en systemviktig bank gå i konkurs,
              visar regeringens hanterande av Carnegie Investment Bank att det
              har varit viktigt med ett snabbt och resolut agerande. Finanskrisen
              har av alliansregeringen hanterats på ett förtjänstfullt sätt.
              Andreas Norlén har också på ett bra sätt gått igenom den kritik
              som finns i reservationen mot de påstådda formella bristerna och
              på punkt efter punkt avvisat dem.
            </seg>
            <seg n="d0d33d63">
              Riksgäldskontoret hade att förvalta de aktier som staten blev
              ägare till vid tillämpningen av stödlagen. Det var en stödlag
              som vi alla var överens om.
            </seg>
            <seg n="3258a1b8">
              Självklart är det Riksgäldskontoret som företräder staten när
              det gäller att hantera aktierna. Ägarpolicyn med kallelse av riksdagsledamöterna
              till bolagsstämmorna var helt omöjlig att hantera i ett sådant
              akut läge. Det var mycket viktigt med ett snabbt agerande från
              staten för att göra det hela säkert men också för att komma vidare
              med framtidsplanerna. Vad hade det annars funnits att sälja? Vad
              är det man säljer i en bank? Ja, det är de anställda, de som är
              berörda. Känner de en osäkerhet om anställningsförhållanden och
              vad som komma skall söker de ju sig någon annanstans. Jag tror
              inte att staten hade fått tillbaka sina pengar om vi hade dragit
              ut på den processen. Likadant är det helt klart så att stabilitetsrådet
              är ett informationsorgan där det inte fattas några beslut.
            </seg>
          </u>
          <note n="c7fa9353">
            Anf. 55 CECILIA WIGSTRÖM i Göteborg (fp):
          </note>
          <u who="stefan_tornberg_8ae8f2" xml:id="i-6c53327cdff73a7f-1" n="3e3a2ddb" prev="i-87c07c817500a20c-1">
            <seg n="84d646b3">
              Herr talman! I september 2008 begärdes investmentbanken Lehman
              Brothers i USA i konkurs, och det var början på den största finansiella
              kris världen har sett sedan den stora depressionen på 30-talet.
              Banksystem runt om i världen riskerade att kollapsa. Riksdagen
              antog därför en stödlag för att behålla stabiliteten i det svenska
              banksystemet och bemyndigade därmed regeringen att bemyndiga Riksgäldskontoret
              att stödköpa banker om nödvändigt för att vårt banksystem inte
              skulle utsättas för samma kostnader för samhället som i USA.
            </seg>
            <seg n="128d98d0">
              Senare fick den svenska investmentbanken Carnegie ekonomiska
              problem men också legala problem med sina tillstånd från Finansinspektionen.
              Banken riskerade alltså att gå i konkurs då man inte hade vare
              sig pengar eller tillstånd, och Riksgälden agerade med hjälp av
              stödlagen som alla partier i riksdagen hade ställt sig bakom.
            </seg>
            <seg n="47bcfc5f">
              När Riksgälden väl hade tagit över banken behövde man agera snabbt
              för att banken inte skulle tappa sina tillstånd hos Finansinspektionen.
              En ny styrelse tillsattes snabbt, och därmed hann Riksgälden inte
              kalla till bolagsstämma i vanlig ordning såsom statens ägarpolicy
              föreskriver. Med tanke på att vi var i den värsta krisen sedan
              depressionen har jag svårt att förstå oppositionens upprördhet
              över att statens ägarpolicy inte kunde följas till punkt och pricka,
              att Leif Pagrotsky och andra riksdagsledamöter inte kunde bjudas
              in i tid. När det gäller att välja mellan att efterleva budgetlagens
              krav på hushållning med statens resurser och att efterleva statens
              ägarpolicy är det självklart för mig att budgetlagens krav går
              före. Här stod miljarder på spel, och det gällde att värna skattebetalarnas
              pengar.
            </seg>
            <seg n="735119d2">
              Tanken med stödlagen var aldrig att staten skulle vara en långsiktig
              ägare åt banker och särskilt inte en investmentbank. För att behålla
              kompetensen hos banken bestämde Riksgäldskontoret att inleda en
              försäljningsprocess tidigt i en öppen budgivning. Det är lätt
              att säga nu i efterhand, såsom oppositionen gör, att det hade
              varit bättre att sälja banken senare. Det är lätt att säga det
              nu när vi vet att vi klarat krisen och att Sverige står bättre
              rustat än något annat land, men det visste vi inte då. Krisen
              kunde snarare ha blivit värre och värre.
            </seg>
            <seg n="be559bd3">
              Vi fick information under utfrågningen om att Riksgälden och
              styrelsen tog ställning till tre bud och gjorde då en avvägning
              mellan att få högsta pris och att få garantier för att staten
              skulle få en del av bankens framtida vinster för att täcka skattebetalarnas
              kostnader för räddning av banken. Finansmarknadsminister Mats
              Odell tydliggjorde under utfrågningen att regeringen agerat i
              enlighet med stödlagen och bemyndigat Riksgäldskontoret att äga
              och eventuellt avyttra aktier. Det behövdes därmed inte ett särskilt
              beslut för Riksgäldskontoret att företräda staten vid bolagsstämman.
            </seg>
            <seg n="09001f61">
              Finansmarknadsminister Mats Odell har också tillförsäkrat sig
              att Riksgälden skötte uppköpet och försäljningen av Carnegie på
              bästa sätt. Genom ett tillägg i myndighetsinstruktionen för Riksgälden
              och i regleringsbrevet har man säkerställt att Riksgälden skulle
              rapportera regelbundet till regeringen om hela processen. Myndighetens
              arbete har utvärderats fortlöpande i en mål- och resultatdialog
              från departementet med Riksgäldskontoret.
            </seg>
            <seg n="d8dc37a1">
              Försäljningen av Carnegie har skett på det sätt som förutskickades
              i propositionen till stödlagen och med stöd av ett bemyndigande
              som riksdagen har gett regeringen. Det har skett på ett affärsmässigt
              sätt. Riksdag, regering och Riksgälden har agerat föredömligt
              och på så sätt kunnat garantera stabiliteten i det svenska finansiella
              systemet samtidigt som en stor internationell finanskris pågick
              i omvärlden.
            </seg>
          </u>
          <note type="speaker" n="50c9a3b6">
            Anf. 56 INGVAR SVENSSON (kd):
          </note>
          <u who="ingvar_svensson_8d7de2" xml:id="i-a44fd12b5d61e2e1-1" n="406b139f">
            <seg n="3d1568fc">
              Fru talman! Många av Morgan Johanssons retoriska figurer hör
              egentligen hemma på populismens bakgård, till exempel det här
              med regeringens lilla husbank, och han hade mage att kritisera
              Riksbanken från riksdagens talarstol. Jag skulle vilja använda
              ett uttryck som han använde, nämligen amatörmässigt. Det är just
              hur jag skulle vilja karakterisera hela granskningsprocessen från
              oppositionens sida i det här ärendet amatörmässigt. Jag tror inte
              att jag under alla mina 15 år i konstitutionsutskottet har varit
              med om att man hanterat en granskningsprocess så amatörmässigt
              som just denna. Vi har i granskningen fokuserat på att granska
              Riksgäldskontoret, inte regeringen. Men det är inte konstitutionsutskottets
              uppgift.
            </seg>
            <seg n="9608719a">
              Göran Magnusson, då utskottets vice ordförande, lärde mig en
              sak: Så fort riksdagen hade fattat ett beslut skulle vi hålla
              tassarna borta från granskningsprocesserna. Här har riksdagen
              fattat ett beslut, och regeringen har fullföljt riksdagens beslut.
              Ingen har kunnat konstatera att den processen har varit felaktig
              eller att bemyndigandet från regeringen till Riksgäldskontoret
              har varit felaktigt. Det har skötts på ett korrekt sätt.
            </seg>
            <seg n="bea580f0">
              Sedan kan man ha synpunkter på Riksgäldskontorets agerande. Det
              kan jag ha förståelse för, men det är inte det som konstitutionsutskottet
              ska granska. Vi ska granska regeringens agerande och regeringens
              styrning av sammanhangen. Jag kan bara konstatera att fokus har
              varit på Riksgäldskontorets arbete, och även i debatten här är
              det bara Riksgäldskontoret man hela tiden fokuserar på. Tyvärr
              går mina kolleger i fällan och försöker försvara Riksgäldskontoret.
              Det behöver man inte, det är inte vår business i det här granskningsarbetet
              att göra det.
            </seg>
            <seg n="e3b0c64f">
              Vi kan konstatera att regeringen har skött sina åligganden på
              ett bra sätt och enligt alla gällande regler. Därmed skulle man
              lämna frågan därhän.
            </seg>
          </u>
          <note type="speaker" n="c11a3da6">
            Anf. 57 LEIF PAGROTSKY (s):
          </note>
          <u who="leif_pagrotsky_0992af" xml:id="i-3427af1cb307afb8-0" n="20bcf2a5">
            <seg n="18a09c61">
              Fru talman! Jag vet inte om det hör till vanligheterna att anmälaren
              deltar i granskningsdebatten, men vid mitt korta besök här var
              jag angelägen om att få höra hur frågan om riksdagens insyn i
              de här centrala frågorna om finanskrisen hanterats. Jag hörde
              mitt namn nämnas i samtliga anföranden. Jag blev angripen av moderater,
              folkpartister och andra för att jag hade satt utskottet i arbete
              för mitt personliga nöje att gå på bolagsstämmor. Det fanns inte
              en tillstymmelse till någonting av de principiella frågor om riksdagens
              ställning i det svenska statsskicket som den här anmälan handlar
              om.
            </seg>
            <seg n="f48f92ba">
              Bakgrunden är att jag har följt frågan om Carnegie från mycket
              nära håll. Jag är vice ordförande i riksbanksfullmäktige, jag
              har deltagit i samtliga direktionsmöten i Riksbanken under hela
              finanskrisen. Jag var med om alla turer kring Carnegie, och jag
              blev oerhört upprörd över den brist på respekt för regelverket
              som jag såg när frågorna gick över från Riksbanken till Riksgäldskontoret.
            </seg>
            <seg n="1425804f">
              Jag tycker att jag har rätt att få min oro tagen på allvar och
              inte bli behandlad på ett så nedsättande sätt som den blir av
              moderater och folkpartister i den här debatten.
            </seg>
            <seg n="de6b4fa7">
              Riksdagen har fattat beslut som innebär att regeringen ska tillse
              att de beslut som fattas i så här viktiga frågor kan granskas
              i efterhand. Det har inte skett i det här fallet. Inte ett enda
              dokument finns upprättat om Riksgäldskontoret inför de beslut
              som fattades. Ingen kallelse skickades till någon bolagsstämma
              över huvud taget. Det var kontoret på fickan som gällde. Det var
              inte tal om att ha en kortare kallelsetid. Jag kan tänka mig att
              man kan göra som Riksbanken, som på kvällen kallar till ett möte
              på morgonen när det råder akuta situationer, när det råder kris.
              Men här valde man att över huvud taget inte kalla någon alls.
              Och det behövdes ju inte eftersom en person med kontoret på fickan
              gick för att sköta bolagsstämman.
            </seg>
            <seg n="c9452057">
              Jag ringde till Riksgäldskontoret för att få del av beslutsunderlaget,
              hur man resonerade när man valde att fullständigt strunta i regeringens
              och riksdagens riktlinjer för styrelsearvodering, att ta bort
              bonusar i statliga företag i vissa fall och annat, något som helt
              struntades i. Jag bad att få se hur man gick till väga. Jag bad
              att få se underlag för valet av styrelseledamöter. Då fick jag
              det häpnadsväckande svaret: Det fanns inget underlag på pränt
              någonstans i något enda avseende för någon av de frågor som skulle
              tas upp på bolagsstämman. Det var då jag bestämde mig för att
              begära en granskning för att se om regeringen, som styr riket,
              har skött tillsynen av hur finanskrisen förvaltas av Riksgäldskontoret.
            </seg>
            <seg n="df61043e">
              Det här är ju inte en fråga vilken som helst. Det är ett fullständigt
              exceptionellt mandat som riksdagen har gett till regeringen och
              Riksgäldskontoret att hantera en total borgen från svenska folket
              som kan leda till nästan vad som helst. Det är fullständig frihet
              utan krav på att det ska vara representation i Riksgäldskontorets
              styrelse från riksdagen till exempel. Det finns inga insynsmöjligheter
              över huvud taget.
            </seg>
            <seg n="43d80404">
              När det här sedan förvaltas av regeringen och myndigheten på
              detta ansvarslösa sätt säger den borgerliga majoriteten: Det var
              för Pagrotskys höga nöjes skull. Han ville gå på bolagsstämma,
              han fick inte det, och därför ska vi sitta här och ägna oss åt
              detta.
            </seg>
            <seg n="c43511a7">
              Det handlar om riksdagens ställning i Sverige och den devalvering
              av riksdagens auktoritet som har skett under den här mandatperioden,
              och som nu bekräftas med det lojala tillstyrkande av allt regeringen
              gör på alla fronter.
            </seg>
            <seg n="0c3ba179">
              Jag skulle uppskatta om vi fick en debatt om det här, om någon
              ville begära replik när det gäller de frågor jag nu har väckt
              till försvar mot de angrepp som jag blivit utsatt för av ledamöter
              som uppenbarligen inte har ett hum om hur finanskrisen har rullat.
            </seg>
          </u>
          <note n="69d53a34">
            Regeringens styrning av Apoteket AB (avsnitt 4.1)
          </note>
          <note type="speaker" n="69da2f7e">
            Anf. 58 MORGAN JOHANSSON (s):
          </note>
          <u who="morgan_johansson_91c3d5" xml:id="i-f421b6f4af36f980-0" n="a2a67ccf">
            <seg n="3684c46c">
              Fru talman! Debatten fortsätter, men jag måste säga att det vi
              precis såg var hur häpnadsväckande platt man lade sig från de
              borgerligas sida. När man får en debattutmaning på det här sättet
              vågar man inte ens begära replik. Det är helt otroligt!
            </seg>
            <seg n="aa752292">
              Vi får se hur det blir i det här ärendet, för nu går vi vidare
              till apoteksfrågan.
            </seg>
            <seg n="0df44138">
              Fru talman! Det här ärendet är släkt med det ärende som vi diskuterade
              för några timmar sedan och som gällde sparkandet av TLV:s chef
              Ann-Christin Tauberman. Hon fick sparken i februari 2009, för
              hon ville inte föreslå en så hög vinstmarginal till de nya privata
              apoteksjättarna som de själva ville ha.
            </seg>
            <seg n="fe3bb99f">
              När man sedan går framåt några månader till september 2009, ja,
              då får hela statliga Apotekets styrelse också sparken, för att
              de inte ville finna sig i de inskränkningar av sin verksamhet
              som regeringen ville göra. Så det finns en konsekvens så att säga
              när regeringen sparkar. De privata apoteksjättarna ska tillförsäkras
              en rejäl vinstmarginal vinster som sedan för övrigt kan placeras
              på Jersey, också detta släkt med det förra ärendet. Ni kanske
              känner till att hälften av de privatiserade apoteken ägs av ett
              bolag registrerat i skatteparadiset Jersey, bland annat Altor
              som ju också fick köpa Carnegiebanken billigt av regeringen. Det
              har vi också talat om tidigare i dag.
            </seg>
            <seg n="c1f2b9e5">
              Dessutom ska de nya apoteksjättarna gynnas av att apoteket helt
              bakbinds, att det statliga alternativet inte ska få konkurrera
              framgångsrikt. Då kan man fråga sig: Vad är då konstitutionellt
              i detta? Jo, sättet på vilket regeringen nu kväver sitt eget bolag,
              ett tidigare mycket framgångsrikt företag med 20 miljarder kronor
              i omsättning, 60 000 anställda, ett av landets absolut starkaste
              varumärken.
            </seg>
            <seg n="de639bab">
              Hur gick det då till när man skulle kväva bolaget? Jo, regeringen
              bestämde sig ju för att sälja ut två tredjedelar av alla apotek.
              Resten, en tredjedel, skulle statliga Apoteket Aktiebolag få behålla.
              Men styrningen av bolaget överläts till ett nytt statligt bolag
              som heter omstruktureringsbolaget, OAB, ett slags brevlådeföretag
              med fyra anställda. Apoteket AB blev då dotterbolag till det här
              bolaget.
            </seg>
            <seg n="2e317636">
              Genom att upprätta det här mellanledet kan man förhindra all
              insyn och kontroll. Offentlighetsprincipen gäller inte OAB och
              enligt regeringen inte heller statens ägarpolicy. Då kan man till
              exempel förvägra riksdagsledamöter att vara med på Apotekets bolagsstämmor.
              Också det har vi hört om tidigare i dag.
            </seg>
            <seg n="15f8a184">
              I hemlighet började man sedan sätta tvångströja på Apoteket med
              en serie bolagsstämmobeslut. Jag kan läsa upp något av det som
              man tvingade Apoteket till i ett särskilt dokument som heter Stand
              still-bestämmelser. Först och främst skulle all planering av det
              pågående Icasamarbetet avbrytas. Apoteket AB skulle avbryta all
              produktmarknadsföring och utbudsannonsering. Samtliga kampanjer
              som Apoteket ägnade sig åt skulle ställas in. Man skulle inte
              genomföra några produktlanseringar. Man skulle inte bygga om några
              apotek, med vissa undantag. Man skulle sälja ut det som kallas
              för dosdispenseringsverksamheten, en mycket viktig verksamhet
              för Apoteket. Och man skulle bara tills vidare få behålla en del
              som heter Apoteket Pharmacy, men i förlängningen också få göra
              sig av med den.
            </seg>
            <seg n="2ca92034">
              Vad man ser här är alltså att regeringen lägger ut vägen för
              de nya privata jättarna att ta för sig hur mycket som helst av
              marknaden och sedan bakbinder sitt eget statliga bolag. Det är
              så den här kniptångsmanövern ser ut.
            </seg>
            <seg n="1339349f">
              De två sista delarna som jag talade om, dosdispenseringsverksamheten
              och Pharmacy, var nog det som till slut fick bägaren att rinna
              över för Apotekets styrelse och som gjorde att de inte längre
              tyckte att de kunde finna sig i att bli kvävda på det här sättet.
              Styrelsens ordförande, Per Båtelson, fattade då pennan och skrev
              till OAB, omstruktureringsbolaget. Han skrev så här: Styrelsen
              uppfattar att Apoteket omstrukturering AB genom de nya ägarinstruktionerna
              inte längre anser att Apoteket AB ska vara en konkurrenskraftig
              aktör på en omreglerad marknad och är beredd att riskera en väl
              fungerande läkemedelsförsörjning. Vi anser också att ägaren, det
              vill säga regeringen och OAB, medvetet försöker montera ned ett
              av Sveriges starkaste varumärken utan att ta hänsyn till de negativa
              konsekvenser det får för värdet på Apoteket AB. Vidare skrev han:
              Ur ett ägarperspektiv finns rimligen ett uppdrag att säkra värdet
              på Apoteket AB. Det som nu sker innebär att de värden som under
              flera decennier byggts upp av Apoteket nu riskerar att kraftigt
              reduceras. Med den hårdhänta och arroganta behandling som nu Apoteket
              AB har utsatts för finns en uppenbar risk att omregleringen äventyras.
            </seg>
            <seg n="c274040b">
              Han skriver vidare: Vår bestämda uppfattning är att styrelsen
              och ledningen för Apoteket Omstrukturering AB det vill säga regeringens
              förlängda arm i detta avseende överreagerar på trycket från de
              internationella aktörerna när man nu på ett högst påtagligt sätt
              begränsar Apoteket AB:s verksamhetsförutsättningar. Vi menar dessutom
              att styrelsen för Apoteket Omstrukturering AB visar stor undfallenhet
              för påtryckningar i omreglerings- och försäljningsprocessen, vilket
              skapar osäkerhet om vilka förutsättningar som kommer att gälla
              på den svenska apoteksmarknaden.
            </seg>
            <seg n="f06a9a93">
              Det är ord och inga visor. Man förstår hur hård konflikten är.
              Bilden är solklar. Apoteket AB vill inte i detta läge stillatigande
              låta sig ledas till slaktbänken av regeringen och OAB. Apotekets
              styrelse vill värna sitt fina företag. Det är en uppvisning i
              integritet som styrelsen och särskilt Per Båtelson ska ha all
              heder av.
            </seg>
            <seg n="2f28f44d">
              Hur reagerar regeringen på detta? Jo, man sparkar hela styrelsen
              i Apoteket AB. Det är socialminister Göran Hägglund själv som
              ringer Båtelson och ger honom sparken, trots att det formellt
              sett är OAB, alltså omstruktureringsbolaget, som äger Apoteket
              och trots att Hägglund påstår att han aldrig har sett de ägarinstruktioner
              som jag läste om tidigare. De är hemligstämplade, till och med
              för regeringen, påstår man. Trots detta väljer Göran Hägglund
              och statssekreteraren att ringa runt och ge hela Apotekets styrelse
              sparken. Utan att veta hur konflikten mellan OAB och Apoteket
              ser ut sparkar Göran Hägglund styrelseordföranden i företag med
              20 miljarder kronor i omsättning och 60 000 anställda. Det är
              inte omdömesgillt.
            </seg>
            <seg n="f3333abb">
              Förklaringen är dock enkel. Göran Hägglund sitter i knät på de
              privata apoteks- och läkemedelsjättarna, och de vill få bort Apotekets
              styrelse och så expedieras det. Det är precis som man gjorde med
              Tauberman på TLV.
            </seg>
            <seg n="ee7c879e">
              Detta är inte ett affärsmässigt sätt av staten att hantera sitt
              ägande.
            </seg>
            <seg n="4a587dac">
              Genom hemlighetsmakeriet lever man inte på långa vägar upp till
              riksdagens beslut från 2008 där riksdagen slog fast att omregleringen
              bör ske i en öppen och uppföljningsbar process. Tvärtom hemligstämplades
              för riksdagen de ägardirektiv som utlöste hela krisen. Det var
              först när konstitutionsutskottet begärde ut dem på oppositionens
              initiativ som allmänheten och Göran Hägglund fick se vad omstruktureringsbolaget
              höll på att göra med Apoteket.
            </seg>
            <seg n="629418f7">
              Det är också tydligt att styrningen av Apoteket AB har varit
              och är oklar. Ingen vet än i dag var gränserna går mellan regeringens
              styrning av Apoteket och OAB:s styrning av Apoteket. Det är ett
              slags dubbelkommando som är mycket olyckligt för bolaget. Det,
              fru talman, borde konstitutionsutskottet ha uttalat.
            </seg>
          </u>
          <note type="speaker" n="32eb474c">
            Anf. 59 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-6405993e654f46f1-2" n="8ef03aeb">
            <seg n="95380569">
              Fru talman! Låt mig belysa något i den utfrågning vi hade med
              socialminister Göran Hägglund. Syftet är att visa hur inkonsekvent
              regeringen hanterar olika ärenden.
            </seg>
            <seg n="07d1722a">
              Morgan Johansson frågade Göran Hägglund: Om det är så, varför
              var det du som ringde styrelseordföranden Per Båtelson i september
              förra året och gav honom sparken?
            </seg>
            <seg n="8e550e34">
              På detta svarade socialminister Göran Hägglund, kristdemokrat:
              Som svar på den konkreta frågan: Apoteket AB:s styrelse med Per
              Båtelson som ordförande var tillsatt när vi, regeringen, var direktägare.
              För min del kändes det som en hederssak att eftersom det var jag
              som hade tillsatt honom var det också jag som framförde budskapet
              till honom. Det var skälet till att jag ringde Per Båtelson, sade
              vad OAB hade kommit fram till och berättade att vi inte gjorde
              någon annan bedömning och att ett pressmeddelande om detta skulle
              gå ut i närtid, samma dag. Konsekvensen var att styrelsen lämnade.
            </seg>
            <seg n="24b42261">
              Jag tyckte helt enkelt att hedern krävde av mig att det var jag
              som förde det samtalet med honom.
            </seg>
            <seg n="7b558c58">
              Så svarade den kristdemokratiske socialministern Göran Hägglund
              på frågan om varför han ringde direkt till styrelseordföranden.
            </seg>
            <seg n="457aa351">
              Låt oss jämföra med TLV:s generaldirektör som också tillsattes
              av kristdemokratiske socialministern Göran Hägglund. I det fallet
              ansåg Göran Hägglund tydligen inte att det var en hederssak att
              ringa henne och ge henne sparken, trots att hon var på departementet.
              Vi borde nog ha ställt frågan till Göran Hägglund om varför det
              inte också var en hederssak att ringa henne, men vi glömde det.
            </seg>
          </u>
          <note type="speaker" n="1d8b4d27">
            Anf. 60 MARGARETA CEDERFELT (m):
          </note>
          <u who="unknown" xml:id="i-41af5cc4ac596e4e-3" n="2e33a1e0">
            <seg n="9e5817b1">
              Fru talman! Sedan kl. 11 har vi debatterat konstitutionsutskottets
              ärenden. Jag undrar ibland om vi sitter i samma utskott, för vi
              tycks ha olika perspektiv på vad det är vi granskar. När det gäller
              Apoteket uppfattar jag att den debatt som vi för här är mer politisk
              än konstitutionell. Det finns ett politiskt beslut bakom den förändring
              som görs i Apoteket. Det finns utredningar, propositioner och
              riksdagsbeslut. Om detta har Morgan Johansson inte nämnt något.
            </seg>
            <seg n="ea4002b2">
              Processen med att utveckla och förbättra apoteksmarknaden initierades
              direkt efter valet 2006 helt i enlighet med Alliansens vallöften.
            </seg>
            <seg n="a5694825">
              Det statliga apoteksmonopolet har funnits sedan 1971. Dessförinnan
              var apoteksmarknaden i Sverige fri. Apotekare drev sina egna apotek.
              Det fanns företag och bolag som såg till att apoteksmarknaden
              fungerade. Sedan blev det ett statligt monopol. Det tar tid och
              det är en svår process att utveckla en monopolverksamhet till
              en fungerande fri marknad.
            </seg>
            <seg n="28a2d8fc">
              Som jag nämnde beslutade alliansregeringen tidigt under mandatperioden
              att tillsätta en utredning med uppgift att utarbeta ett underlag
              för hur marknaden skulle kunna omregleras, utvecklas och öppnas
              för konkurrens så att nya aktörer skulle kunna delta. Det är en
              komplex fråga när det gäller apoteksmarknaden och tillgången på
              läkemedel. Det är en verksamhet som inte får gå fel. Det måste
              bli rätt och ordning och reda i verksamheten.
            </seg>
            <seg n="2494205d">
              Här har ett statligt monopol brutits upp, och det finns det erfarenhet
              av i Sverige. Jag kan nämna många områden där det blivit en konkurrensutsatt
              marknad, vilket till stora delar uppskattas av medborgarna. Det
              gäller telefoni, energi, infrastruktur och mycket annat.
            </seg>
            <seg n="317b9350">
              Det finns alltså en omfattande kunskap att luta sig mot när det
              gäller att öppna statliga monopolverksamheter till en fungerande
              fri marknad.
            </seg>
            <seg n="6f4449d6">
              Något som är viktigt i de här sammanhangen är att säkerställa
              att det finns möjlighet för nya aktörer att etablera sig på marknaden.
              Det är också viktigt att se till att den tidigare statliga monopolverksamheten
              kan fortsätta utan att konkurrera ut de nya företagen.
            </seg>
            <seg n="8585f1b5">
              Vad var syftet med att bryta det tidigare statliga monopolet?
              Det var ju att förbättra tillgängligheten, helt i enlighet med
              vad många medborgare uttryckt. Många har varit förundrade över
              att det i Sverige inte har varit möjligt att få service efter
              kl. 18. Syftet var också ett bättre tjänsteutbud och låga läkemedelskostnader.
              Det var förstås också viktigt att se till att behålla kraven på
              hög kompetens och säkerhet.
            </seg>
            <seg n="d953ccb5">
              Med den förändring som har gjorts har det också blivit generösare
              öppettider och en vitaliserad apoteksmarknad. Den delen ska vi
              inte debattera, för den finns det ett politiskt beslut bakom.
              Jag vill ändå nämna det eftersom det är en viktig del när det
              gäller att säkerställa att monopolverksamheten blir förändrad.
            </seg>
            <seg n="ed7f0e34">
              Hur har förändringen gått till? En utredning tillsattes i december
              2006. Utredningen remissbehandlades. En proposition bereddes och
              regeringens proposition bifölls av riksdagen. Det var också mycket
              tydliga reservationer från oppositionen i frågan.
            </seg>
            <seg n="3c0f38da">
              Vad gjorde riksdagen i sitt beslut? Man bemyndigade regeringen
              att skapa en särskild bolagsstruktur för att kunna sälja ett antal
              apotek och för att säkerställa att den infrastruktur som är nödvändig
              för att bedriva apoteksverksamhet blev tillgänglig, inte bara
              för det statliga tidigare monopolföretaget Apoteket, utan också
              för alla andra aktörer som ville etablera sig. Där kommer servicebolaget
              in.
            </seg>
            <seg n="4e93cff4">
              Omstruktureringsbolaget, som Morgan Johansson har nämnt, fick
              ett väldigt tydligt uppdrag. Det tycker jag är viktigt att betona.
              Det var att säkerställa att omstruktureringsprocessen fullföljs,
              att det finns möjlighet för nya verksamheter och företag att etablera
              sig.
            </seg>
            <seg n="aa35a23b">
              OAB har en hemsida. Där finns alla ägardirektiv. Där finns en
              stor mängd information och tydliga indikationer på att omregleringen
              sker öppet. Men det finns ett visst mått av sekretess och det
              handlar om att göra det möjligt för nya företag att etablera sig.
            </seg>
            <seg n="690dcb77">
              Vad hände i den situation som har nämnts av oppositionen? Apotekets
              styrelse valde att avgå. Vad föranledde detta? Det var det så
              kallade stand still-avtalet som mycket tydligt klargjorde att
              det tidigare monopolföretaget Apoteket AB inte fick använda sin
              monopolsituation till otillbörliga konkurrensfördelar. Man fick
              inte etablera affärsrelationer som skulle kunna innebära att andra
              företag fick svårt att växa och utvecklas på marknaden. Här talar
              vi om samarbetet med Ica.
            </seg>
            <seg n="6442850d">
              Jag tycker inte att det är egendomligt att de beslut som är tagna
              här i riksdagen fullföljs. Det hade varit betydligt mer anmärkningsvärt
              om man inte respekterade de beslut vi har tagit i riksdagen, nämligen
              att bryta ett monopol och göra en marknad mer tillgänglig enligt
              kundernas önskemål och se till att det finns möjlighet för nya
              företag att etablera sig helt i enlighet med riksdagens beslut.
            </seg>
            <seg n="ee9db19b">
              Jag har saknat några frågor från oppositionen. Det låter på er
              som om den förändringsprocess som sker nu sker vind för våg. Så
              är det naturligtvis inte. Riksrevisionen har fått i uppdrag att
              granska hur utvecklingen går. Det kommer att presenteras en rapport
              i juni 2010. Vi har här i riksdagen tidigare debatterat Riksrevisionen
              och fattat beslut om det. Alla är överens om att Riksrevisionens
              arbete är oerhört angeläget. Riksrevisionen kommer att kunna visa
              att deras arbete är viktigt. Konkurrensverket och Konsumentverket
              har fått i uppdrag att under resans gång kontinuerligt utvärdera
              och följa upp utvecklingen och redovisa sitt uppdrag till regeringen
              i december 2010.
            </seg>
            <seg n="ddd2244d">
              Det finns alltså en klart och tydligt reglerad uppföljning av
              vad som händer och sker.
            </seg>
            <seg n="b15cd4e4">
              Omstruktureringsbolagets uppgift är att göra det möjligt för
              fler företag att etablera sig. Fredrik Reinfeldt sade i utfrågningen
              att han svårligen kan se att det skulle finnas någon annan lösning
              för att göra denna utveckling möjlig.
            </seg>
          </u>
          <note type="speaker" n="eb968b05">
            Anf. 61 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-f421b6f4af36f980-1" n="a2a67ccf">
            <seg n="947d79eb">
              Fru talman! Jag reagerade när Margareta Cederfelt påstod att
              jag inte hade nämnt riksdagsbeslutet och de beslut som ligger
              bakom omregleringen och att det bara var politik. Sedan ägnade
              hon en stor del av sitt anförande just åt att bedriva politik,
              det vill säga försvara omregleringen. Vi kan ha olika uppfattning,
              men enligt min uppfattning stiger priserna för medborgarna medan
              vinsterna skickas till skatteparadiset Jersey. Det får vi diskutera
              i ett annat sammanhang.
            </seg>
            <seg n="91d03c91">
              Att jag inte skulle ha nämnt riksdagsbeslutet är inte korrekt.
              Jag byggde upp kritiken mot riksdagsbeslutet i betänkande 2008/09:SoU21
              där det står att omregleringen skulle ske i en öppen uppföljningsbar
              process. Så ser riksdagsbeslutet ut i den delen. Jag satte det
              mot hur processen inte levde upp till de kraven. Man hemligstämplade
              allt man kunde. De nya privata apoteksjättarna fick läsa allt,
              bland annat de nya ägarinstruktionerna. Men när vi riksdagsledamöter
              begärde ut ägarinstruktionerna fick vi inte veta något. När konstitutionsutskottet
              begärde handlingen vågade man inte hålla på den längre. Då släppte
              man handlingen, men innan dess var det total mörkläggning och
              total hemligstämpling av hur konflikten såg ut som ledde till
              att styrelsen i Apoteket blev sparkad.
            </seg>
            <seg n="d8e8fb88">
              Den andra fråga som Margareta Cederfelt ska svara på är: Behandlar
              man sina bolag på ett sådant sätt och kväver dem? Är det verkligen
              affärsmässigt att bete sig så mot sina egna bolag som staten har
              gjort i det här fallet?
            </seg>
          </u>
          <note type="speaker" n="0509c293">
            Anf. 62 MARGARETA CEDERFELT (m) replik:
          </note>
          <u who="unknown" xml:id="i-41af5cc4ac596e4e-4" n="2e33a1e0">
            <seg n="aae7166e">
              Fru talman! Är det inte en öppen uppföljningsbar process när
              Riksrevisionen, Konkurrensverket och Konsumentverket har fått
              klart och tydligt definierade uppdrag och kommer att redovisa
              sina uppdrag för regeringen och riksdagen? Riksrevisionen kommer
              att lämna sin rapport i juni och Konsumentverket och Konkurrensverket
              i december 2010.
            </seg>
            <seg n="7a4288c0">
              OAB är en självständig juridisk person, helt i linje med vad
              riksdagen har beslutat. De ansvarar därmed själva för att de direktiv
              de meddelar Apoteket AB är förenliga med statens direktiv och
              gällande bestämmelser. OAB är ingen myndighet, och ska heller
              inte vara det. Det är ett bolag och omfattas därför inte av 2
              kap. 4 § i offentlighets- och sekretesslagen och därmed inte heller
              av tryckfrihetsordningens bestämmelser om allmänna handlingars
              offentlighet.
            </seg>
            <seg n="c3fdb8eb">
              Man kan ha synpunkter på om Apoteksbolaget skulle ha kallats
              eller inte till den bolagsstämma som omstruktureringsbolaget arrangerade.
              Det handlade om en process för att öppna apoteksmarknaden och
              se till att fler aktörer kan agera.
            </seg>
            <seg n="feeca4e2">
              Morgan Johansson talar om de internationella stora drakarna och
              nämner var de har sina kontor. Men Morgan Johansson nämner inte
              någonting om de apotekare som ser en möjlighet att starta sina
              bolag. Detta är väl politik i allra högsta grad? Jag skulle vilja
              säga att denna debatt handlar väldigt mycket om hur vi värderar
              våra ord. När jag hör ord som inkompetent, inkonsekvent, internationella
              drakar och skatteparadis undrar jag om inte detta är värderingar
              och politiska ord som Morgan Johansson använder sig av.
            </seg>
          </u>
          <note type="speaker" n="c6a3976c">
            Anf. 63 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-f421b6f4af36f980-2" n="a2a67ccf">
            <seg n="fb7fd243">
              Fru talman! Jo, men på samma sätt tror jag att Margareta Cederfelt
              också argumenterar politiskt i en del av sina inlägg när hon så
              att säga försvarar omregleringen.
            </seg>
            <seg n="d3a484da">
              Jag kan inte låta bli att säga att hälften av alla privatiserade
              apotek nu ägs av bolag som är registrerade på Jersey. Det är där
              vinsterna hamnar.
            </seg>
            <seg n="25abead3">
              Det som riksdagen har sagt är att det ska vara en öppen och uppföljningsbar
              process. Ändå var det så att alla dessa handlingar hemligstämplades.
              Det var först när konstitutionsutskottet begärde ut dem långt
              om länge, efter själva krisen, som vi fick ut dem. Det är dessutom
              så att om inte Per Båtelson och de övriga i styrelsen hade haft
              den integritet som de hade och skrivit och protesterat mot regeringen
              och OAB hade vi aldrig fått veta någonting om hur regeringen och
              OAB satt strupgrepp på Apoteket. Det är inte en öppen och uppföljningsbar
              process. Det är snarare tvärtom. Den är sluten och inte möjlig
              att följa upp.
            </seg>
            <seg n="ff3b6f3f">
              Min andra kritik gäller om det verkligen är rimligt, även om
              man ska göra en omreglering, att bakbinda sitt eget bolag på detta
              sätt. Är det verkligen affärsmässigt?
            </seg>
            <seg n="d8dcd8ea">
              Läs än en gång vad Per Båtelson skrev i sin inlaga till OAB:
              Vi anser att ägaren medvetet försöker montera ned ett av Sveriges
              starkaste varumärken utan att ta hänsyn till de negativa konsekvenser
              som det får för värdet på Apoteket AB.
            </seg>
            <seg n="411dc5b4">
              Det är vad styrelsen i Apoteket ansåg sig vara utsatt för i detta
              läge.
            </seg>
            <seg n="077950a3">
              Jag anser inte att det är ett affärsmässigt sätt att hantera
              sitt eget bolag på, tvärtom.
            </seg>
            <seg n="6c280141">
              Budgetlagen säger att statens ägande ska utövas på ett affärsmässigt
              sätt.
            </seg>
          </u>
          <note type="speaker" n="494f0d2b">
            Anf. 64 MARGARETA CEDERFELT (m) replik:
          </note>
          <u who="unknown" xml:id="i-41af5cc4ac596e4e-5" n="2e33a1e0">
            <seg n="136e0c34">
              Fru talman! Affärsmässighet innebär också att man ska se till
              att de resurser som finns och som staten förfogar över tillvaratas
              på ett affärsmässigt sätt. Här handlar det om att säkerställa
              att den omreglerade marknaden ger intäkter till staten, att det
              inte bildas någon form av karteller, att det blir en öppen process
              och att olika former av bindningar motverkas som gör att privatiseringen
              och öppnandet av apoteksmarknaden blir negativ.
            </seg>
            <seg n="6bdee902">
              Jag vill återigen betona att omstruktureringsbolaget faktiskt
              fick i uppdrag att se till att den del av apoteksverksamheten
              som rör konkurrensutsättningen skulle regleras. Omstruktureringsbolaget
              kommer att vara verksamt endast under den tid som avregleringen
              pågår. Därefter upphör omstruktureringsbolaget att existera. Detta
              är också vad vi har beslutat här i riksdagen.
            </seg>
            <seg n="78686af6">
              Här börjar det talas om strupgrepp med mera. Men det är väl inte
              vad det handlar om? Det handlar om att se till att riksdagens
              beslut kan verkställas. Detta är omstruktureringsbolagets uppgift.
            </seg>
          </u>
          <note type="speaker" n="123fc25b">
            Anf. 65 INGVAR SVENSSON (kd):
          </note>
          <u who="ingvar_svensson_8d7de2" xml:id="i-a44fd12b5d61e2e1-2" n="406b139f">
            <seg n="a8e8f78b">
              Fru talman! Även detta granskningsärende är amatörmässigt skött
              från oppositionen, även om det inte är fråga om samma grad av
              amatörmässighet som när det gällde det föregående ärendet som
              vi diskuterade. Här finns inte ett lika tydligt regelverk för
              regeringens styrning. Men samtidigt ligger det ett riksdagsbeslut
              i botten som sedan effektueras av regeringen. Men mycket av granskningen
              har fokuserats på OAB:s verksamhet. Det är på det sättet att om
              riksdagen har fattat ett beslut är det regeringens skyldighet
              att tillse att politiken genomförs.
            </seg>
            <seg n="39152cd2">
              Nu uppstår det en liten diskussion här. Det fanns givetvis oklarheter
              och saker och ting att reda ut, till exempel konflikten mellan
              Apotekets styrelse och OAB:s styrelse. Bland andra Mikael Johansson
              tar upp diskussionen om att det var Göran Hägglund som meddelade
              OAB:s beslut om att man inte längre hade förtroende för Apotekets
              styrelse. Han meddelade det till styrelseordföranden. Man kan
              fundera på varför det var så. Man kan prata om hederssak och så
              vidare. Men den fråga som vi i konstitutionsutskottet måste ställa
              oss är: Är denna frågeställning konstitutionellt intressant? Jag
              tycker inte det.
            </seg>
          </u>
          <note type="speaker" n="7247716a">
            Anf. 66 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-f421b6f4af36f980-3" n="a2a67ccf">
            <seg n="136c222e">
              Fru talman! Jag vill få noterat följande till protokollet. Det
              är i två ärenden som Ingvar Svensson tar till de hårdaste och
              starkaste orden i dag mot oppositionen. Han talar om att det är
              amatörmässigt skött och att det inte finns fog för någonting.
              Det ena ärendet gäller Carnegie och det andra gäller Apoteket.
              I det ena fallet är det Mats Odell som är ansvarigt statsråd kristdemokrat.
              I det andra fallet är det Göran Hägglund som är ansvarigt statsråd
              kristdemokrat. Ingvar Svensson är kristdemokrat. Kan det finnas
              ett samband?
            </seg>
          </u>
          <note type="speaker" n="a33342ae">
            Anf. 67 INGVAR SVENSSON (kd) replik:
          </note>
          <u who="ingvar_svensson_8d7de2" xml:id="i-a44fd12b5d61e2e1-3" n="406b139f">
            <seg n="9c76e6ee">
              Fru talman! Det var en ovanligt dum fråga. Man kan säga att den
              verkligen var amatörmässig.
            </seg>
            <seg n="7716776f">
              Ordet amatörmässig var det Bill som sade. Sedan sade Bull detsamma.
              Morgan Johansson kanske inte kommer ihåg Pelle Svanslös.
            </seg>
            <seg n="b24457ae">
              Det var faktiskt Morgan Johansson som förde in begreppet amatörmässig
              i debatten.
            </seg>
          </u>
          <note type="speaker" n="2b56e967">
            Anf. 68 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-f421b6f4af36f980-4" n="a2a67ccf">
            <seg n="a6a5879a">
              Fru talman! Det var det förvisso. Men jag kunde inte låta bli
              att notera att du, Ingvar Svensson, å ena sidan försöker spela
              rollen av att du vet hur granskningen ser ut och att du har suttit
              här länge, med all rätt. Jag tycker att du ofta har ganska bra
              inlägg. Men så fort det börjar röra sig om dina egna statsråd
              Mats Odell och Göran Hägglund och man börjar kritisera dem agerar
              du med ryggmärgen. Jag tror att det är det som faktiskt är ett
              bekymmer för majoritetssidan under denna period. Ni har varit
              fyra partier, och ni har suttit och bevakat era egna statsråd
              till den grad att ni inte har vågat släppa in någon kritik över
              huvud taget mot någon av dem, för ska man kritisera den ene ska
              man kanske också kritisera den andre. Det fungerar kanske så.
            </seg>
            <seg n="e91b6644">
              När du nu tog i så mycket, både när det gäller Carnegie och när
              det gäller detta ärende som berör kristdemokratiska statsråd,
              tror jag att du i debatten hade tjänat på att tona ned det lite
              grann och kanske tagit själva sakfrågan. Är det förenligt med
              budgetlagens krav på affärsmässighet att hantera sitt eget bolag
              på detta sätt? Är det verkligen förenligt? Är det att leva upp
              till riksdagens beslut om en öppen och uppföljningsbar process
              när man i praktiken hemligstämplar allting så att inte ens riksdagsledamöterna
              kan få se vad konflikten rörde sig om?
            </seg>
            <seg n="9ef654c3">
              Ingvar Svensson, jag hade uppskattat om du hade tagit dessa sakfrågor
              som utgångspunkt för inlägget i stället för denna ryggmärgsmässiga
              reaktion mot oppositionen.
            </seg>
          </u>
          <note type="speaker" n="0fe2500c">
            Anf. 69 INGVAR SVENSSON (kd) replik:
          </note>
          <u who="ingvar_svensson_8d7de2" xml:id="i-a44fd12b5d61e2e1-4" n="406b139f">
            <seg n="63fc37c9">
              Fru talman! Jag tänker normalt sett inte med ryggmärgen, och
              jag brukar faktiskt tänka självständigt. Men det kanske Morgan
              Johansson inte har noterat under de år som han tidvis har varit
              i utskottet.
            </seg>
            <seg n="2e520805">
              Här har vi att titta på riksdagens beslut om regeringen har hanterat
              det på ett riktigt sätt genom ägardirektiv och instruktioner till
              OAB. Sedan kan man alltid fundera på om OAB har fullföljt detta
              på ett riktigt sätt. Morgan Johansson pekar på offentlighetsprincip,
              transparens och så vidare. Men vi granskar faktiskt inte OAB:s
              verksamhet utan vi granskar hur regeringen har hanterat hela denna
              frågeställning.
            </seg>
            <seg n="d1d030d9">
              När det gäller retorik tror jag att det vore förnuftigt av Morgan
              Johansson att någon gång se sig själv i spegeln.
            </seg>
          </u>
          <note n="630c94d5">
            Regeringens styrning av Vattenfall AB (avsnitt 4.2)
          </note>
          <note type="speaker" n="6bad5183">
            Anf. 70 BERIT ANDNOR (s):
          </note>
          <u who="berit_andnor_b8c556" xml:id="i-ea6a3c510184251b-3" n="93601f67">
            <seg n="b778efc3">
              Fru talman! Vattenfall är ett av Sveriges största företag och
              ett av de största energiföretagen i Europa.
            </seg>
            <seg n="1bd0d184">
              Upprinnelsen till det här ärendet är Maud Olofssons agerande
              under hösten 2009 då hon sade sig vara ovetande om Vattenfalls
              så kallade kontrollavtal och om avtalets innebörd ett avtal som
              i mars 2008 beslutades av styrelsen i Vattenfall. Maud Olofsson
              tog tillbaka uttalandet en kort tid efter det att hon hade gjort
              det. Hon erkände att hon nog hade haft en aning om avtalet redan
              våren 2009.
            </seg>
            <seg n="cb07c74e">
              Det här kontrollavtalet är ett avtal som reglerar Vattenfalls
              obegränsade ansvar för bolagets verksamhet i Tyskland i samband
              med en kärnkraftsolycka. Med företagets stora kärnkraftsportfölj
              är de ekonomiska riskerna betydande i händelse av ett kärnkraftshaveri.
              Den tyska lagen är mycket mer långtgående när det gäller ansvar
              och därmed eventuella skadeståndsanspråk.
            </seg>
            <seg n="51acb14b">
              Enligt riksdagens beslut ska den som är ansvarig för ägarstyrningen
              av statliga företag utifrån fastlagda mål aktivt följa företagets
              utveckling och agera för att företaget uppfyller de krav som finns
              på effektivitet, avkastning och strukturanpassning.
            </seg>
            <seg n="c68999f8">
              Den granskning som vi genomfört i det här ärendet har omfattat
              Maud Olofssons sätt att utöva denna ägarstyrning om hon känt till
              avtalet och om hon agerat tillräckligt snabbt och ansvarsfullt.
            </seg>
            <seg n="1bdad64e">
              En del i utskottets arbete har varit utfrågningar av tidigare
              styrelseordföranden Dag Klackenberg och av Maud Olofsson. Vi har
              haft två utfrågningar med både Dag Klackenberg och Maud Olofsson.
              Bakgrunden är de mycket motstridiga uppgifter som har lämnats.
              Naturligtvis har utfrågningarna syftat till att skapa en större
              klarhet kring vad som hänt under den tid då Dag Klackenberg var
              ordförande i Vattenfall och kring hur Maud Olofsson agerat. Det
              tillhör inte vanligheterna att vid två tillfällen behöva kalla
              in de personer som vi frågar ut.
            </seg>
            <seg n="dd84d170">
              Enligt 9 kap. 8 § regeringsformen står statens medel till regeringens
              disposition. Riksdagen har, som sagt, beslutat om riktlinjer.
              Att utöva förvaltning av ett statligt ägt företag innebär att
              aktivt följa företagets utveckling.
            </seg>
            <seg n="3e1c06eb">
              Den granskning vi gjort visar att Maud Olofsson vid endast ett
              tillfälle före det styrelsemöte i Vattenfall i mars 2008 då det
              så kallade kontrollavtalet behandlades träffade ordföranden i
              Vattenfall för strategidiskussioner. Trots upprepade påstötningar
              från Vattenfalls ledning kom inte fler möten till stånd när det
              gäller strategierna för Vattenfall. Enligt Vattenfalls tidigare
              styrelseordförande var kontakten med Maud Olofsson i det närmaste
              obefintlig eller, för att citera vad som sagts: Det var stumt.
            </seg>
            <seg n="d5c3eb69">
              Enligt arbetsordningen för Vattenfalls styrelse ska det förekomma
              så kallad samordning när bolaget står inför särskilt viktiga avgöranden
              i skilda frågor, till exempel när riskprofilen avsevärt förändras.
              Om det nu är så att Maud Olofsson inte nåddes av förfrågningen
              om samtal från styrelsens ordförande borde Maud Olofsson självfallet
              ha reagerat och efter en tid ha ifrågasatt varför ingen samordning
              begärdes och själv ha informerat sig om huruvida det fanns anledning
              att genomföra ett samordningsmöte.
            </seg>
            <seg n="55f97a40">
              Det rör inte vilket företag som helst. Som jag inledde med att
              säga är Vattenfall ett av våra viktigaste och största statliga
              företag. Med tanke på företagets storlek och betydelse borde det
              vara självklart att som ansvarigt statsråd för ägarstyrningen
              sätta sig in i hur bolaget fungerar och hur strategidiskussionerna
              förs, i riskanalyser och så vidare.
            </seg>
            <seg n="dea095fa">
              Bristerna i kontakterna mellan Maud Olofsson och Vattenfalls
              styrelseordförande har fått till följd att Maud Olofsson saknat
              kännedom om de mycket allvarliga risker för Vattenfall men även
              för samhället som avtalet kan komma att innebära. Naturligtvis
              är detta, menar vi, inte godtagbart.
            </seg>
            <seg n="c4bff5e8">
              Kravet på att utvecklingen i statligt ägda bolag aktivt följs
              innebär att Maud Olofsson som ansvarig minister har ett tydligt
              ansvar att hålla sig informerad om bolaget och då på ett sådant
              sätt att så angelägen information som det här är fråga om inte
              förbises.
            </seg>
            <seg n="868cf69c">
              Till detta kommer att Maud Olofsson i samband med de utfrågningar
              vi haft säger att hon ännu, 16 månader efter det att hon först
              begärde information från Vattenfall om ansvaret för atomskador,
              inte vet vad kontrollavtalet innebär. Dessutom har hon under tiden
              från Vattenfall begärt in ytterligare information om vad kontrollavtalet
              innebär.
            </seg>
            <seg n="439142ac">
              Trots det vet hon alltså inte vad avtalet innebär. Hon vet inte
              vilka konsekvenser avtalet har. Inte heller vet hon om det är
              uppsägbart. Eftersom hon inte vet någonting har hon ännu inte
              förmått sig att redovisa för riksdagen vilka konsekvenserna av
              kontrollavtalet är och vilka bedömningar hon gör av möjligheterna
              att säga upp avtalet detta alltså 16 månader efteråt; det är mycket
              anmärkningsvärt med tanke på frågans stora vikt.
            </seg>
            <seg n="f5a16848">
              Det är också väldigt tydligt att det i detta ärende är en mycket
              bristfällig dokumentation när det gäller Näringsdepartementets
              årsakt för Vattenfall. Man kan inte säga att det är en god ordning
              att det, med ett undantag, saknas anteckningar om vad som hänt
              under sammanträden och möten. Den enda anteckning som finns tillfördes
              dessutom akten dagen efter det att Maud Olofsson hade varit i
              konstitutionsutskottet för utfrågning den 20 april 2010, två och
              ett halvt år efter det att mötet ägt rum.
            </seg>
            <seg n="a696f76d">
              Med tanke på de olika minnesbilder som finns och de olika uppgifter
              som finns hos bolagets dåvarande ordförande och hos Maud Olofsson
              om hur regeringens styrning av Vattenfall genomfördes under den
              tid som det handlar om från oktober 2006 till april 2008 då Dag
              Klackenberg avgick hade det varit bra med en mer fullständig dokumentation,
              dessutom gjord i anslutning till de aktuella mötena. Det hade
              underlättat vår granskning. Också detta har utskottet vid ett
              flertal tillfällen tidigare poängterat i samband med ägarstyrningsfrågor.
            </seg>
            <seg n="7de944ba">
              När det gäller dokumentationen påstod Maud Olofsson i samband
              med utskottsutfrågningen mycket klart och tydligt att det fanns
              dokumentation. Dessutom utlovade hon dokumentation till utskottet
              det var inga problem; det var klart att det fanns dokumentation.
              Vad vi fick var overheadbilder och den nyss nämnda anteckning
              som gjordes två och ett halvt år efter det att mötet ägt rum.
            </seg>
            <seg n="b34b365b">
              Vi anser att overheadbilderna, som delvis har visats och som
              har överlämnats till Näringsdepartementet, inte kan ersätta anteckningar.
              Inte heller ger de tillräcklig information om vad som hänt. Därför
              tycker vi att det finns all anledning att kanske i en kommande
              granskning följa upp det hela, att gå igenom dokumentationen i
              bolagsakter och att följa upp arbetet med att utveckla dokumentationen.
            </seg>
            <seg n="80941d60">
              Enligt vår mening kan Maud Olofsson inte undgå kritik för att
              ha brustit i att aktivt följa bolaget så som krävs för förvaltning
              av det och för att det i allt väsentligt saknas dokumentation
              om innehållet i kontakterna mellan bolaget och Näringsdepartementet.
            </seg>
          </u>
          <note type="speaker" n="514513d2">
            Anf. 71 MARIANNE BERG (v):
          </note>
          <u who="marianne_berg_455b30" xml:id="i-6dbed8d06ceda53e-5" n="c9e5c6ee">
            <seg n="c789d2b7">
              Fru talman! Det finns två saker jag vill ta upp i anslutning
              till detta ärende. Berit Andnor har tagit upp mycket som jag därför
              inte behöver gå in på, men två saker tycker jag är viktiga att
              ta upp och betona.
            </seg>
            <seg n="335e323a">
              Det jag tänker ta upp och betona tycker jag på ett tydligt sätt
              styrker att någon styrning och samordning inte har förekommit.
              Det visar sig med stor tydlighet, speciellt när det gäller regeringens
              politik i klimat- och miljöfrågor. Regeringen har flera gånger
              verkligen slagit sig för bröstet och sagt att vi i Sverige är
              ledande inom detta område och att vi är bäst. Jo, jag tackar.
              Så är det verkligen inte. Om nu högerregeringen anser om sig själva
              att de har den bästa miljö- och klimatpolitiken undrar jag hur
              det i hela fridens namn kan komma sig att de i sin styrning av
              Vattenfall inte tog upp bolagets enorma satsningar på fossila
              bränslen. Det är ett stort frågetecken.
            </seg>
            <seg n="22a07942">
              Miljöminister Andreas Carlgren har i pressen kommenterat Vattenfalls
              enorma satsningar på fossila bränslen och sagt att det är oacceptabelt
              att Vattenfall går åt fel håll. Hur var det nu med styrningen
              och samordningen? Det visar sig i denna fråga, liksom i övrigt,
              att det inte fanns någon styrning. Det fanns ingen vilja att ha
              en positivt utvecklad kontakt med Vattenfalls styrelse eller dess
              dåvarande styrelseordförande.
            </seg>
            <seg n="83b9b480">
              Tidigare talare tog upp kontrollavtalet, och det vill jag också
              göra. Det är det beryktade kontrollavtal som vid en eventuell
              kärnkraftsolycka kan sätta hela Sverige i pant. När detta blev
              känt var näringsministern väldigt milt sagt både upprörd och heligt
              förbannad, för inte hade hon någon aning om eller kände till detta
              avtal. Men lite senare kände hon vips! nog till det i alla fall.
              Det har visat att detta avtal var uppsägningsbart, men under de
              16 månader som har gått sedan avtalet blev känt för hela Sveriges
              befolkning har Maud Olofsson inte vid ett enda tillfälle återkommit
              om konsekvenserna av avtalet eller redogjort för hur regeringen
              tänker kring att eventuellt kunna säga upp det. Så hur tänker
              regeringen styra upp detta? Vore det inte på sin plats att ge
              besked?
            </seg>
            <seg n="577fab81">
              Jag förstår att vi, jag och många med mig, inte kan förvänta
              oss något svar från regeringen. Styrning och samordning har ju
              milt sagt inte precis varit näringsministerns starkaste kort.
              Oavsett hur många gånger före detta styrelseordförande Dag Klackenberg
              försökte få till stånd en samordning blev det nämligen inget.
              Hur ska det fungera om det inte finns någon att samordna med?
              Svaret är väldigt enkelt: Det går inte.
            </seg>
            <seg n="460781fc">
              Fru talman! Med detta anförande och det tidigare talare har tagit
              upp kan jag bara konstatera att styrningen av Vattenfall från
              regeringens sida, via näringsminister Maud Olofsson, är under
              all kritik. Kort och gott: Det har inte funnits någon.
            </seg>
          </u>
          <note type="speaker" n="6984abe2">
            Anf. 72 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-6405993e654f46f1-3" n="8ef03aeb">
            <seg n="b593fd27">
              Fru talman! Ordet amatörmässigt är kanske något som skulle kunna
              problematisera den bild vi har i detta ärende.
            </seg>
            <seg n="9a03cd19">
              Jag tar självklart på mig rollen som amatör när jag är politiker.
              Det är det naturliga för mig. Skulle jag få uppdraget att ansvara
              för ett jättebolag i Sverige, som Vattenfall AB, skulle jag naturligtvis
              känna mig som en amatör. Om jag har blivit delegerad att vara
              den som utövar äganderollen och styr detta bolag skulle jag känna
              mig som en amatör. Det finns då risker i hur jag agerar och hur
              jag kan hantera detta, och en hel del skulle nog anklaga mig för
              att vara rätt så amatörmässig.
            </seg>
            <seg n="5925c10a">
              Som tur är finns en styrelse för bolaget. Det ska det finnas.
              Det finns en ordförande, och det finns en vd. Då kan jag naturligtvis
              vara smart, peka på styrelseordföranden och säga: Du har ansvaret
              att rapportera till mig när det är något av större vikt som händer.
              Då kan jag göra något annat under den tiden, för jag litar naturligtvis
              på styrelseordföranden att detta händer i det jättestora företaget.
              Jag kan också ha en annan strategi, som komplement till detta.
              Eftersom det är jag som har utsetts att vara ansvarig för styrningen
              och utövandet av ägandet kanske jag inte bara kan lita på att
              styrelseordföranden är den som rapporterar allt jag bör veta för
              att kunna utöva styrningen och ägandet.
            </seg>
            <seg n="a5d27cfd">
              När jag tillsätter en styrelse kan jag naturligtvis se till att
              sätta dit duktigt folk. Jag kan till exempel ta folk ifrån mitt
              departement kanske någon jag träffar regelbundet och också ganska
              enkelt kan föra samtal med utan att behöva gå igenom processen
              med väntan på att ordföranden ska rapportera till mig om saker
              av större vikt händer. Jag kan i stället ha någon i min närhet.
              Det är också ganska vanligt.
            </seg>
            <seg n="8a6d5af7">
              I detta fall, som rör Vattenfall, är det just detta som har hänt.
              Det har funnits en ordförande som ska rapportera. Vi har en näringsminister,
              Centerpartiets Maud Olofsson, som ordföranden ska rapportera till.
              Näringsministern har också utsett någon på sitt departement till
              styrelsen. Eftersom det är en anställd förväntar jag mig att det
              ska finnas kompetens. Denna person ska vara duktig på någonting.
              Så här beskrev Näringsdepartementet 2007 just denna person, Jonas
              Iversen, som då tillsattes som ny chef för statligt ägande:
            </seg>
            <seg n="8fadc07a">
              Regeringen har utsett Jonas Iversen till departementsråd och
              ny chef för enheten för statligt ägande på Näringsdepartementet.
              Jonas har en gedigen erfarenhet av både Regeringskansliet och
              bolagsförvaltning. Det kommer att vara till stor nytta både för
              en fortsatt framgångsrik förvaltning och den försäljningsprocess
              som vi står inför, säger statssekreterare Ola Alterå. Iversen
              kommer senast från en anställning som ämnesråd på enheten för
              statligt ägande med förvaltningsansvar för ett antal bolag, däribland
              Posten och Vin &amp; Sprit.
            </seg>
            <seg n="be00f0b9">
              Det nämns också att han har arbetat på Finansdepartementets budgetavdelning
              19921999. Från denna person kan jag förvänta mig viss kompetens.
              Jag kan knappast kalla honom amatörmässig.
            </seg>
            <seg n="e7c75bc1">
              Det känns märkligt att vi trots denna uppriggning av olika saker
              har en näringsminister som inte har haft bättre koll, bättre kännedom
              och följt Vattenfall närmare än vad som har kommit fram i detta
              ärende. Jag tycker, som politiker, att det har skötts amatörmässigt.
            </seg>
          </u>
          <note type="speaker" n="608932b6">
            Anf. 73 ANNA TENJE (m):
          </note>
          <u who="anna_tenje_0159c5" xml:id="i-bb7265eab310888f-0" n="2e1a9605">
            <seg n="05c0bbae">
              Fru talman! Efter att vi lyssnat på mina kära kolleger i utskottet
              som nu har reserverat sig i ärendet är det nog på sin plats att
              jag redogör lite för hur majoriteten i utskottet har resonerat
              i ärendet. Jag vill förvarna fru talmannen om att det finns en
              risk att jag drar över några minuter; jag ber om ursäkt för det
              redan nu i så fall.
            </seg>
            <seg n="3008c554">
              Det råder inget som helst tvivel om att regeringens styrning
              av Vattenfall har förändrats. Det är inte heller någonting som
              jag anser vara anmärkningsvärt. Snarare är det naturligt, inte
              minst med tanke på att vi har haft ett regeringsskifte samt att
              vi fått en ny näringsminister. Saker och ting utvecklas och förändras
              utan att för den sakens skull behöva strida mot de lagar och regler
              som finns uppsatta och som regeringen och statsråden ska följa.
            </seg>
            <seg n="9026b521">
              Det är dock inte enbart styrningen av Vattenfall som har förändrats.
              Bolaget som sådant har genomgått en lång och strategisk process
              och är numera inte bara vårt största och kanske viktigaste statliga
              bolag utan också ett av de största energibolagen i hela Europa.
              Energipolitik är ett intressant och politiskt mycket hett ämne,
              vilket vi kommer att få känna av i slutet av den här veckan, som
              vi också har många olika åsikter om. Huruvida ett statligt bolag
              ska investera i tysk kolkraft eller kärnkraft är inte alls någon
              enkel fråga. Det är dock inte intressant för dagens diskussion.
            </seg>
            <seg n="43967fda">
              Frågan är i stället vad vi i konstitutionsutskottet har att förhålla
              oss till här i dag när vi granskar regeringens styrning av Vattenfall.
              De lagar och paragrafer som har bäring på detta ärende kan anses
              vara följande:
            </seg>
            <seg n="9581cdc1">
              Detta är paragrafer och lagar som är väl kända för KU:s kansli
              och kanske också för oss ledamöter i KU. Men från riksdagens sida
              har vi också beslutat om riktlinjer för förvaltning av statligt
              ägande och kommersiella företag. Som huvudprinciper ska gälla
              att statligt ägda företag ska arbeta under krav på effektivitet,
              avkastning och strukturanpassning. Riksdagen slog även fast i
              dessa riktlinjer att den som utövar förvaltning av ett statligt
              ägt företag, det vill säga i detta fall näringsministern, med
              utgångspunkt i uppsatta verksamhetsmål aktivt ska följa företagets
              utveckling och vidta nödvändiga åtgärder för att företaget ska
              uppfylla de nämnda kraven. Liksom privata aktiebolag regleras
              statliga aktiebolag av aktiebolagslagen. I egenskap av företrädare
              för det statliga ägandet lyder regeringen således under samma
              regler som andra bolagsägare. Det betyder att ägarinflytandet
              främst utövas i bolagets beslutande organ, alltså på bolagsstämman.
            </seg>
            <seg n="eb4f80c9">
              Utöver det som jag tagit upp finns inga formella styrmedel. Staten
              kan givetvis sluta avtal med de statliga bolagen, och staten kan
              också utöva sitt ägarinflytande och i bolagsordningen skriva in
              olika bestämmelser om att vissa av bolagens beslut ska underställas
              regeringen eller annan myndighet. Utöver dessa verktyg är det
              också naturligt att det förekommer underhandskontakter mellan
              staten som ägare och den direkta bolagsledningen. Detta är de
              regler och verktyg som näringsministern och regeringen har att
              använda sig av när man utövar sin ägarstyrning.
            </seg>
            <seg n="f099aeaf">
              Frågan är, vilket granskningen tar sikte på, om näringsministern
              eller regeringen har brustit när det gäller att följa dessa regler.
              Vi har inte funnit att så vore fallet.
            </seg>
            <seg n="41c7b21d">
              Fru talman! Den del som har varit föremål för mycket diskussion,
              både här i dag och tidigare under granskningen, har varit det
              så kallade kontrollavtalet, gällande skadestånd vid en eventuell
              kärnkraftsolycka i Tyskland. Även i denna fråga har vi väldigt
              svårt att se hur näringsministern och regeringen borde ha agerat
              annorlunda. Vilka ärenden som ska behandlas av styrelsen följer
              i huvudsak aktiebolagslagen och styrelsens arbetsordning. Vattenfalls
              styrelses främsta uppgifter är att fastställa verksamhetens strategiska
              inriktning, godkänna större investeringar, förvärv och väsentliga
              förändringar av koncernens organisation samt fastställa centrala
              policyer och instruktioner. Dessutom ska styrelsen följa den ekonomiska
              utvecklingen och har det yttersta ansvaret för intern kontroll
              och riskhantering.
            </seg>
            <seg n="96784fac">
              När det gäller ansvarsfördelningen mellan styrelse och ägare,
              det vill säga staten och regeringen i detta fall, anger arbetsordningen
              att styrelsen genom styrelseordföranden ska samordna sin syn med
              företrädare för ägaren i frågor som har avgörande betydelse. Det
              ges exempel på vilka dessa avgörande frågor skulle kunna vara.
              På en rak fråga under utfrågningen samtyckte även näringsministern
              till att kontrollavtalet skulle kunna utgöra en sådan fråga. Men
              det är styrelsen som har att bedöma i vilka fall samordning ska
              ske inför ett visst styrelsebeslut. Berört statsråd, det vill
              säga näringsministern, ansvarar för samordningen gentemot regeringen.
              Från bolagets sida ansvarar styrelseordföranden.
            </seg>
            <seg n="e11d0a3d">
              Inför bolagets beslut att ingå det så kallade kontrollavtalet
              den 19 juni 2008 med sitt helägda tyska dotterbolag Vattenfall
              Europe genomfördes inte någon samordning med ägaren. Regeringen
              och näringsministern kände således inte till planerna på att teckna
              ett avtal. Någon samordning begärdes helt enkelt inte av styrelseordföranden.
              Förklaringen till att detta inte skedde gav Dag Klackenberg, före
              detta styrelseordförande i Vattenfall, under utfrågningen. Han
              menade att han samordnat frågan med näringsministern i den tidigare
              socialdemokratiska regeringen redan då squeeze-out-processen påbörjades
              och därmed inte ansåg att den behövde samordnas på nytt.
            </seg>
            <seg n="d552bbeb">
              Från utskottets sida kan vi dock konstatera att några anteckningar
              eller någon dokumentation från den här samordningen inte finns
              på Näringsdepartementet. När nuvarande näringsminister fick kännedom
              om avtalet vidtog hon åtgärder för att få fullständig information
              och en analys av avtalets konsekvenser.
            </seg>
            <seg n="3c720432">
              Konstitutionsutskottet har granskat regeringens styrning av Vattenfall
              tidigare. Ibland har vi sagt att de styrt för mycket, ibland att
              de styrt för lite. Men det är inte bara konstitutionsutskottet
              som har granskat Vattenfall, utan även Riksrevisionen, som har
              konstaterat att uppdraget har varit delvis otydligt, att det har
              varit en alldeles för formlös styrning och att detta bör styras
              upp. Regeringen har tagit fasta på dessa påpekanden under mandatperioden
              och har genomfört förändringar. Ägarstyrningen har blivit mer
              formell i sin karaktär, och uppdraget till Vattenfall har förtydligats
              ytterligare.
            </seg>
            <seg n="1b2aaa95">
              Som jag sade tidigare pågår förvisso av naturliga skäl vissa
              underhandskontakter, särskilt då staten är enda ägaren till ett
              stort företag. Men det är viktigt att den formlösa styrningen
              inte blir tongivande. Det försämrar både styrningen och kontinuiteten
              och framför allt spårbarheten och uppföljningen, som vi från konstitutionsutskottet
              tycker är så viktiga. Utskottsmajoriteten ser därför mycket positivt
              på den utveckling som skett när det gäller styrningen av Vattenfall.
            </seg>
            <seg n="9e545df5">
              Jag skulle dock ändå vilja ta upp frågan om dokumentation. Det
              förtjänar att påpekas att vi från konstitutionsutskottet tycker
              att denna fråga är oerhört viktig. Utskottet kommer att följa
              den fortsatta utvecklingen i regeringens arbete med dokumentationen.
              Dokumentationen och spårbarheten kan alltid bli bättre.
            </seg>
            <seg n="440b46e4">
              Den slutliga bedömning som vi landat i är ändå att näringsministern
              och regeringen inte har agerat på något sätt som inte står i överensstämmelse
              med gällande regelverk.
            </seg>
          </u>
          <note type="speaker" n="93c5d86c">
            Anf. 74 BERIT ANDNOR (s) replik:
          </note>
          <u who="berit_andnor_b8c556" xml:id="i-ea6a3c510184251b-4" n="93601f67">
            <seg n="8f6a6023">
              Fru talman! Regeringens styrning har förändrats. Ja, såvitt jag
              kan se har det inte varit någon styrning från ansvarig minister
              Maud Olofssons sida. Det har inte funnits någon dokumentation
              och inte heller något intresse. Det är häpnadsväckande att vi
              har en ansvarig minister som inte är intresserad av ett av våra
              absolut viktigaste statliga företag. Hon var inte intresserad.
              Är det inte egentligen vad det handlar om?
            </seg>
            <seg n="06e61838">
              Enligt de beslut som är fattade här i riksdagen när det gäller
              ägarstyrning ska den som är ansvarig för detta agera utifrån de
              mål som är fastlagda. Man ska följa företagets utveckling och
              agera för att företaget ska uppfylla de krav som finns på effektivitet,
              avkastning och strukturanpassning. Har Maud Olofsson levt upp
              till detta? Svaret är nej.
            </seg>
            <seg n="036fe8dc">
              Hon hade ett tillfälle när hon sammanträffade med styrelsens
              ordförande. Därutöver var det ett par möten när det gällde konkreta
              frågor. Det ena handlade om basindustrins elpriser, och det andra
              om säkerheten på Forsmark. Sedan var det också någon middag.
            </seg>
            <seg n="a1998899">
              Är det så man ska utöva ägarstyrning? Hur kan Anna Tenje stå
              här och tycka att detta är ett alldeles utmärkt sätt att styra
              statliga företag att träffa styrelsens ordförande och diskutera
              strukturfrågor vid ett tillfälle under den tid som varit från
              oktober 2006 till april 2008?
            </seg>
            <seg n="b09e4952">
              Avtalet beslutades av Vattenfalls styrelse i mars 2008 och undertecknades
              i juni 2008. Det hade Maud Olofsson ingen aning om. Nej, tacka
              sjutton för det. Hon har ju inte talat med någon från Vattenfall
              eller styrelsens ordförande. Hon har inte fullgjort det hon skulle
              göra.
            </seg>
            <seg n="887012e2">
              Hur kan Anna Tenje tycka att detta är att följa de principer
              och de riktlinjer som riksdagen har fattat beslut om?
            </seg>
          </u>
          <note type="speaker" n="c0bba0fd">
            Anf. 75 ANNA TENJE (m) replik:
          </note>
          <u who="anna_tenje_0159c5" xml:id="i-bb7265eab310888f-1" n="2e1a9605">
            <seg n="232203c6">
              Fru talman! Först vill jag bara påpeka att Berit Andnors beskrivning
              av antalet möten som ägt rum, Maud Olofssons eventuella intresse
              för Vattenfall eller inte samt huruvida hon vet någonting eller
              över huvud taget är intresserad av Vattenfall inte riktigt stämmer
              överens med verkligheten.
            </seg>
            <seg n="8540b016">
              Under den tid vi talar om, ett år och fyra månader, ägde det
              rum tolv möten mellan Vattenfalls ledning och Näringsdepartementet.
              På nio av dessa möten närvarade Dag Klackenberg, och på fem av
              dessa möten närvarade Maud Olofsson.
            </seg>
            <seg n="cdba6c0c">
              Det har förekommit lite olika versioner i början av granskningen
              av hur många möten som egentligen ägt rum. Därför hade vi också
              en andra utfrågning av både Maud Olofsson och Dag Klackenberg
              för att bringa lite klarhet i detta.
            </seg>
            <seg n="54bb247e">
              Till en början hade vi Maud Olofssons version från hennes kalender
              och dateringar, och vi hade Dag Klackenbergs huvudräkningar. Vi
              hade redan då en klar bild från Socialdemokraterna med Berit Andnor
              i spetsen om hur många möten som fanns. Det var tre versioner.
            </seg>
            <seg n="9cb23205">
              Efter andra utfrågningen av de båda stod det ganska klart att
              Maud Olofsson och Dag Klackenberg var helt överens om hur många
              möten som ägt rum. Kvar stod bara Berit Andnors version.
            </seg>
            <seg n="0662ba00">
              Utskottsmajoriteten litar på Maud Olofsson och Dag Klackenberg.
              Men Berit Andnor fortsätter att hävda att endast ett möte har
              ägt rum, eller att det handlar om fyra möten, vad det nu kan vara.
              Det går att läsa i reservationen. Det är inte sant.
            </seg>
          </u>
          <note type="speaker" n="b8e8d061">
            Anf. 76 BERIT ANDNOR (s) replik:
          </note>
          <u who="berit_andnor_b8c556" xml:id="i-ea6a3c510184251b-5" n="93601f67">
            <seg n="b7ee9445">
              Fru talman! Det handlar också om innehållet i mötena. Jag kan
              inte beteckna en middag på Stallmästaregården med tyske näringsministern
              som ett möte där man avhandlar strategifrågor när det gäller Vattenfall,
              Vattenfalls utveckling och riskprofil och så vidare.
            </seg>
            <seg n="fe150237">
              De andra två mötena som fanns antecknade handlade om konkreta
              möten med företrädare för basindustrin om elpriserna, och det
              tredje handlade om Forsmark och säkerheten, som är en stor fråga.
              Det finns ett möte som handlar om strategifrågor för detta stora
              viktiga statliga företag som är centralt för vår energiförsörjning
              och Sveriges fortsatta utveckling också i energiomställningen
              och i klimatfrågor.
            </seg>
            <seg n="b8413b05">
              Där tycker ansvarig minister att det räcker med att träffa styrelsens
              ordförande vid ett tillfälle för att diskutera strategifrågor
              för Vattenfall. Det är så det är. När kom det till stånd? Det
              kom till stånd den 16 november 2007, det vill säga drygt ett år
              efter det att Maud Olofsson fick ansvaret för ägarstyrning.
            </seg>
            <seg n="169d85bd">
              Det gäller bara att läsa innantill vilka krav och riktlinjer
              som finns som ministern ska följa när det gäller styrning av de
              statliga företagen. Det är bara att konstatera att Maud Olofsson
              inte aktivt har följt företagets utveckling. Hon har inte agerat
              för att företaget ska uppfylla de krav som finns.
            </seg>
            <seg n="1a0cb6db">
              Det handlar också om innehållet i dessa möten, Anna Tenje. Det
              är oerhört viktigt att understryka detta. Det är det Dag Klackenberg,
              tidigare styrelseordförande, hela tiden har sagt. Just strategidiskussionerna
              kom egentligen aldrig till stånd mer än vid ett tillfälle.
            </seg>
          </u>
          <note type="speaker" n="89513f85">
            Anf. 77 ANNA TENJE (m) replik:
          </note>
          <u who="anna_tenje_0159c5" xml:id="i-bb7265eab310888f-2" n="2e1a9605">
            <seg n="72ba4b81">
              Fru talman! På en punkt är jag villig att hålla med Berit Andnor.
              Det är innehållet i mötena som är det viktiga. Därför kan jag
              inte förstå varför Berit Andnor med en dåres envishet står här
              och rabblar siffror om hur många möten som har ägt rum. Det är
              innehållet som är det viktiga.
            </seg>
            <seg n="c6d37a5f">
              Vi kan konstatera att det definitivt har varit fler möten än
              ett tillfälle med styrelseordföranden, som du talar om. Åtta veckor
              efter det att Maud Olofsson tillträdde som näringsminister hade
              hon ett möte med Dag Klackenberg och vd för Vattenfall. Det är
              också här de 256 OH-bilderna går att hämta. Nu gick de inte igenom
              alla bilderna. Men faktum kvarstår att man hade strategidiskussioner
              och ämnade ta ett fördjupat grepp för att leda företaget på ett
              förtjänstfullt sätt i framtiden.
            </seg>
            <seg n="41f5ec6e">
              Man har haft många möten och ägnat väldigt mycket tid åt Vattenfall.
              Vi har haft flera propositioner på vårt bord som rör Vattenfall.
              Att hävda att näringsministern och regeringen inte visar intresse
              för Vattenfall är lite väl magstarkt.
            </seg>
            <seg n="f335930a">
              Jag vill nog hävda att det är innehållet i mötena som har varit
              det viktiga. Det är viktigt att vi har styrt upp och gått från
              en formlös styrning till en mer formell styrning. Det är färre
              möten i fikarummen och Pontus in the Greenhouse och så vidare.
              Vi kan spåra det på ett bättre sätt och följa upp det. I framtiden
              tror jag också att vi kommer att se ett väldigt framgångsrikt
              företag.
            </seg>
          </u>
          <note type="speaker" n="6d1b9019">
            Anf. 78 ANNIE JOHANSSON (c):
          </note>
          <u who="annie_johansson_b0eb81" xml:id="i-d1a286eb668e33e9-3" n="118756cc">
            <seg n="9194fd7b">
              Fru talman! Jag vill inledningsvis instämma i Anna Tenjes anförande
              tidigare.
            </seg>
            <seg n="ad682979">
              Vattenfall AB är ett helägt statligt bolag som ägs av alla svenska
              skattebetalare och som är det i särklass största bolaget med medarbetare
              både i Norden och utanför Norden. Med 54 statliga bolag är Näringsdepartementet
              och regeringen Sveriges största bolagsägare. Bolagsstyrningen
              är här av ovärderlig vikt eftersom det handlar om stora värden.
            </seg>
            <seg n="bbaa4622">
              Av den anledningen har KU under decennier haft anledning att
              följa just styrningen av bolaget. Vad vi kan konstatera är att
              det nu är mindre av informellt korridorsnack och fikastyrning
              och mer av formell styrning som är lättare för oss i KU att granska.
              Det är positivt, eftersom KU under en lång rad av år velat se
              just den formella utvecklingen av styrningen.
            </seg>
            <seg n="926a0635">
              Riksrevisionen har tidigare kritiserat regeringar, senast 2004,
              för att inte ha haft en tillräckligt tydlig ägarstyrning. Även
              KU har under en lång rad granskningar av Vattenfall under över
              ett decennium kritiserat styrningen av Vattenfall och pekat på
              nödvändigheten av upparbetade rutiner för att följa viktiga händelseförlopp
              och för att kunna granska vilka kontakter som varit mellan ledning
              och departement. Detta skrev vi bland annat om under hösten 2003,
              men också 2005.
            </seg>
            <seg n="2132ff6d">
              I just Vattenfall har man de allra senaste åren haft många strategidiskussioner
              mellan Näringsdepartementets ledning och Vattenfalls ledning som
              har lett fram till en tydligare ägarstyrning. Regeringen gjorde
              bedömningen att den tidigare bolagsordningen var så pass bristfällig
              att det inte räckte med att förbättra återrapportering och uppföljning,
              utan regeringen behövde gå igenom uppdraget och förtydliga det.
              Detta blev tydligt under de inledande samtal med Vattenfalls vd
              och före detta styrelseordförande som Maud Olofsson hade direkt
              efter maktskiftet hösten 2006.
            </seg>
            <seg n="41da4d16">
              Fru talman! När man inledningsvis lyssnar på Berit Andnors anförande
              om just Vattenfall känns det inte som om vi har varit på samma
              möten och har haft samma underlag. Det känns inte som om vi bägge
              har hört såväl före detta styrelseordförande Dag Klackenberg som
              Maud Olofsson vid våra två muntliga utfrågningar. Det är helt
              obegripligt för mig hur Berit Andnor kan få vårt underlag till
              att andas så mycket slaskig och lögnaktig kritik. Det blir uppenbart
              att de politiska glasögonen har satts på i hetsjakten på regeringen.
              Vem som helst, inklusive före detta styrelseordförande Dag Klackenberg,
              kan se att det som Maud Olofsson uppgav vid utfrågningarna om
              antalet möten är helt korrekt.
            </seg>
            <seg n="e47a6302">
              Dag Klackenberg har haft olika versioner i KU av hur ofta han
              har träffat näringsministern. Han landande vid den andra utfrågningen
              från att ha talat om ett näst intill obefintligt antal möten till
              att uppge så många som Maud Olofsson hade angett. Trots detta
              väljer Berit Andnor att lyssna till Klackenbergs första version
              en version som han själv har korrigerat. Det är oerhört märkligt.
              Snacka om att sänka KU:s anseende!
            </seg>
            <seg n="81619460">
              Fru talman! Låt oss gå tillbaka till styrningen av Vattenfall.
              I den dokumentation som KU har fått ta del av, av såväl skriftlig
              som muntlig kommunikation, kan vi se att det är en omfattande
              process som har legat till grund för förtydligandet av Vattenfalls
              uppdrag. Ett strategiarbete har gjorts tillsammans med styrelsen,
              ordföranden och vd:n både den gamla och den nya. Det har nu redovisats
              i en proposition under våren 2010. När riksdagen har godkänt den
              kan sedan en förändrad bolagsordning bifallas på en bolagsstämma
              så fort möjligt är efter riksdagsbeslut.
            </seg>
            <seg n="d5734ecc">
              Staten, det vill säga regeringen, styr genom bolagsordning, genom
              att tillsätta styrelse och styrelseordförande och genom ägardirektiv.
              Det handlar då om den formella styrningen den man kan se, ta på
              och i efterhand kontrollera. Styrelsen med dess styrelseordförande
              är sedan ansvarig för att en operativ vd tillsätts, och de är
              huvudansvariga för verksamheten. En ägare, i detta fall svenska
              staten, är inte med i detaljerna och styr på daglig basis utan
              styr genom formaliteter. Utöver detta sker informella kontakter,
              besök, gemensamma möten och seminarier för att utbyta idéer och
              kunskap.
            </seg>
            <seg n="0c5957c9">
              Speciellt två saker har varit uppe i vår granskning. Den ena
              är styrelseordförandes samordningsskyldighet enligt arbetsordningen.
              Den andra är Näringsdepartementets representant i Vattenfalls
              styrelse.
            </seg>
            <seg n="9b73cecb">
              En näringsminister kan inte ha koll på vad som sker i detalj
              i alla 54 statliga bolag. Därför finns det en samordningsskyldighet.
              Styrelseordföranden har samordningsskyldighet och skyldighet att
              flagga för att samråda med ministern i frågor av avgörande betydelse.
              Det kan aldrig vara tvärtom. Det måste vara omöjligt för en minister
              att försöka få till en samordning om saker som ministern inte
              är involverad i. Lägg därtill att det gäller över 50 olika bolag!
              Arbetsordningen är tydlig. Det råder samordningsskyldighet, och
              den skyldigheten ligger på styrelseordföranden och inte på ministern.
            </seg>
            <seg n="2ac6568c">
              Det intressanta är att före detta styrelseordföranden Dag Klackenberg
              tar udden av just diskussionen om samordningsskyldigheten. Dag
              Klackenberg medger i sin muntliga utfrågning att han aldrig har
              lyft något till samordning med Maud Olofsson. Dag Klackenberg
              medger i sin muntliga utfrågning att han aldrig har blivit nekad
              att samråda om någonting med Maud Olofsson. Dag Klackenberg medger
              också i sin muntliga utfrågning att han redan haft samråd om den
              viktiga frågan om kontrollavtalet för skadeståndsansvar vid eventuella
              kärnkraftsolyckor i Tyskland. Det hade han med den förre näringsministern
              under förra mandatperioden.
            </seg>
            <seg n="0fb4b784">
              Nu väljer oppositionen att blunda för det som Dag Klackenberg,
              som har varit ordförande för Vattenfall, har sagt och fortsätter
              att häva ur sig konstruerade sanningar för att det ska passa en
              i på förväg bestämd kritik detta trots att de tre punkter jag
              nyligen läste upp så oerhört tydligt visar att Maud Olofsson inte
              ens blev tillfrågad om samordning. Och om nu samordning skedde
              med förre näringsministern under förra mandatperioden varför har
              då inte detta dokumenterats så att denna viktiga kunskap kunde
              ha förvaltats vidare och nått efterkommande näringsministrar?
            </seg>
            <seg n="5683d245">
              En annan viktig fråga i granskningen kring Vattenfall har varit
              den särskilda representant i styrelsen som är ägarenhetens chef
              på Näringsdepartementet till vardags. Sedan länge sitter tjänstemän
              inom Regeringskansliet med i styrelserna för att få den insyn,
              kunskap och kompetensfördel som det innebär att sitta just i styrelsen.
              Denna styrelsemedverkan förändrar inte de övriga ledamöternas
              roll och inte heller styrelseordförandes skyldighet att samordna
              betydelsefulla saker med näringsministern. Det finns inga särskilda
              så kallade ägarrepresentanter, utan alla som sitter i styrelsen,
              inklusive ordföranden, är utsedda av ägaren och är ansvariga gentemot
              staten. Det här ansvaret sträcker sig över hela verksamheten från
              strategi till enskilda investeringar.
            </seg>
            <seg n="c388c171">
              Fru talman! Konstitutionsutskottets kansli har sammanställt de
              tillfällen som Näringsdepartementets ledning och Vattenfalls ledning
              har träffats under den tid då Dag Klackenberg var styrelseordförande.
              Med anledning av att han vid den första muntliga utfrågningen
              sade att detta i stort sett har varit helt obefintligt kan vi
              konstatera att de bägge ledningarna mellan den 19 december 2006
              och den 23 april 2008, under ett år och fyra månader, har haft
              tolv möten. Dag Klackenberg har medverkat vid nio av dessa.
            </seg>
            <seg n="64a50da3">
              Av dessa är det fyra möten där Maud Olofsson har närvarat med
              före detta styrelseordföranden fem om man räknar med en middag.
              Det är fem möten där statssekreterare Ola Alterå har varit med
              tillsammans med Dag Klackenberg. Dag Klackenberg har alltså som
              styrelseordförande på ett år och fyra månader träffat näringsministern
              och statssekreteraren för strategidiskussioner och informationsmöten,
              som det står i aktsammanställningen, tio gånger. Det finns OH-bilder
              som bekräftar innehållet i vad som har avhandlats vid mötena.
              Tilläggas kan också att Maud Olofsson har träffat Vattenfalls
              ledning ytterligare två gånger då styrelseordföranden inte har
              varit närvarande.
            </seg>
            <seg n="68ad5c64">
              Vad säger oppositionen? Jo, om det nu har skett några möten så
              har man inte avhandlat rätt saker. Jag tar mig för pannan och
              känner att det är ohyggligt svårt att objektivt granska om oppositionen
              struntar i vårt underlag och våra muntliga utfrågningar.
            </seg>
            <seg n="d7e1bc38">
              Slutligen medger före detta styrelseordföranden Dag Klackenberg
              i sin utfrågning att han inte har haft några bekymmer med den
              formella styrningen och regelverket. Det är ju det KU är satt
              att granska. Vad granskar oppositionen i KU?
            </seg>
            <seg n="5020b5dd">
              Konstitutionsutskottet kan konstatera att det under senare år
              har skett en förbättring av dokumentation, vilket är oerhört viktigt
              inte minst för att vi i efterhand ska kunna granska och kontrollera.
              De riktlinjer som nu finns gör att till akten förs handlingar
              och uppgifter som avser den löpande förvaltningen i den omfattning
              som krävs och övriga frågor som har lett fram till ställningstaganden
              för ägarförvaltningen.
            </seg>
            <seg n="ea914fe5">
              Vi ser också att man från regeringens sida nu har gått från en
              mer informell styrning till en mer formell så att det blir en
              mer fullgod information och dokumentation. Möten av mer löpande
              karaktär sker med statssekreteraren på Näringsdepartementet, och
              näringsministern är i högre grad involverad i arbetet som rör
              strategi och övergripande inriktning.
            </seg>
            <seg n="57e067f2">
              Vår granskning visar att regerings styrning av Vattenfall står
              i överensstämmelse med gällande regelverk, och därmed yrkar jag
              bifall till utskottets anmälan.
            </seg>
          </u>
          <note type="speaker" n="f287fea4">
            Anf. 79 BERIT ANDNOR (s) replik:
          </note>
          <u who="berit_andnor_b8c556" xml:id="i-ea6a3c510184251b-6" n="93601f67">
            <seg n="14af3ca5">
              Fru talman! Om nu Maud Olofsson vid det oräkneliga antal möten
              som har genomförts har fått ingående information av Vattenfall
              i alla dess olika aspekter fram och tillbaka och om hon har följt
              verksamheten så noga ända sedan den dag hon tillträdde i oktober
              2006 hur kan det då komma sig, Annie Johansson, att Maud Olofsson
              är totalt okunnig om detta så kallade kontrollavtal och dess konsekvenser?
              Det är ett avtal som slöts i mars 2008.
            </seg>
            <seg n="51e86990">
              Hur kan det då komma sig? Hur kan man undvika att diskutera en
              av de viktigaste frågorna? Det är detta det handlar om, nämligen
              det så kallade kontrollavtalet och det ansvar som därmed följer.
            </seg>
            <seg n="f5136442">
              Om nu ägarrepresentanten i styrelsen deltar på de veckoberedningar
              som har skett i departementet hur kan det då komma sig att man
              så totalt kan undvika att säga någonting om det som rör riskprofilen
              för Vattenfall och kontrollavtalet?
            </seg>
            <seg n="4250c25d">
              Jag tycker att det är ganska märkligt, men Maud Olofsson påstår
              ju att hon inte vet någonting. Hon hade inte en aning förrän i
              januari 2009 om att det fanns ett kontrollavtal. Hon vet fortfarande
              inte vad det innebär och vilka konsekvenser det får, och hon har
              inte informerat riksdagen och vet inte om det går att säga upp.
              Det säger kanske ganska mycket om Maud Olofsson och hennes förmåga
              att begripa, tror jag, vad själva saken handlar om.
            </seg>
            <seg n="8474506c">
              Hur ska man förklara, Annie Johansson, om det nu är så att Maud
              Olofsson deltar i alla dessa möten att hon inte känner till avtalet?
            </seg>
          </u>
          <note type="speaker" n="cd0cf81a">
            Anf. 80 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-d1a286eb668e33e9-4" n="118756cc">
            <seg n="a7800aa1">
              Fru talman! Jag redogjorde ganska utförligt under mitt anförande
              på tio minuter för utvecklingen de sista fyra åren. Jag beskrev
              också utförligt vilket ansvar och vilken delaktighet som ägarenhetens
              representant har i Vattenfalls styrelse. Jag redogjorde även för
              vad som står i arbetsordningen vad gäller styrelseordförandens
              samrådsskyldighet.
            </seg>
            <seg n="b26dffd6">
              Ansvaret faller ganska tungt på en styrelseordförande att samråda
              och samordna med en näringsminister när det gäller att lyfta fram
              frågor av avsevärd betydelse. I det här fallet har det inte gjorts
              eftersom den före detta styrelseordföranden bedömde att en sådan
              samordning redan hade skett med förre näringsministern, och därför
              valde man att inte lyfta fram det till den nuvarande näringsministern.
              Det är ingenting som man kan belasta Maud Olofsson för, utan ansvaret
              faller enligt arbetsordningen tungt på just styrelseordföranden.
            </seg>
            <seg n="6a8d4032">
              Det som har hänt de sista åren är att det faktiskt har skett
              en utveckling av styrningen av de statliga bolagen. Vi kan se
              att i både aktsammanställningen för Vattenfall och i de möten
              som Maud Olofsson angett har ägt rum, både vid utfrågningar och
              i skriftlig kommunikation, har det skett strategidiskussioner
              där man slutligen har landat i en proposition som kom till riksdagen
              under våren och som ska klubbas här. Det är en process som har
              tagit fyra år och som både ledningen för Vattenfall och Näringsdepartementet
              har varit involverade i. Nu får också riksdagen sätta tänderna
              i en ny strategi för Vattenfall för att det ska kunna fortsätta
              vara ett bra och framgångsrikt energibolag.
            </seg>
          </u>
          <note type="speaker" n="3f3bb13c">
            Anf. 81 BERIT ANDNOR (s) replik:
          </note>
          <u who="berit_andnor_b8c556" xml:id="i-ea6a3c510184251b-7" n="93601f67">
            <seg n="c7ce0788">
              Fru talman! Men det där är ju inte sant, Annie Johansson! Dokumentationen
              har inte utvecklats det minsta. Jag hoppas att vi åtminstone är
              överens om att den dokumentation som finns när det gäller samtal
              med styrelseordföranden är en anteckning som tillfördes två och
              ett halvt år efter att samtalet hade förts.
            </seg>
            <seg n="daa2bb0d">
              Det framgår också klart och tydligt av underlaget som vi har
              att den så kallade intensifierade dialogen kom i gång hösten 2009.
              Vad har Maud Olofsson hållit på med mellan oktober 2006 och hösten
              2009 och under förberedelserna inför den proposition som landande
              på riksdagens bord?
            </seg>
            <seg n="24ec73ac">
              Vår granskning avser hur hon har utövat ägarstyrningen, vilket
              ligger till grund för den anmälan och den granskning som var under
              den tid kontrollavtalet slöts. Det är märkligt att Maud Olofsson
              hösten 2009 säger sig inte känna till någonting med tanke på den
              fördjupade strategidiskussion som lär ska ha börjat innan dess.
            </seg>
            <seg n="da53c470">
              Hur kan detta komma sig med tanke på alla samtal som hon har
              haft med företrädare för Vattenfall? Jag får inte detta att gå
              ihop. Hur har Maud Olofsson utövat styrningen av Vattenfall? Jag
              skulle vilja säga att vad jag kan se har hon manifesterat okunnighet
              och ointresse för att styra Vattenfall genom att välja att inte
              ha samtal med styrelsens ordförande under den tid som vi har granskat,
              nämligen när Dag Klackenberg var ordförande. Hon har uppenbarligen
              heller inte utnyttjat den kompetensfördel, med Näringsdepartementets
              egna ord, som det innebär att ha en representant i styrelsen.
            </seg>
            <seg n="8a3e425d">
              Hon är okunnig, hon vet ingenting och hon vet fortfarande inte
              vad det här avtalet innebär. Jag tycker inte att det är godtagbart
              om man är ansvarig för styrningen av ett av våra viktigaste statliga
              företag.
            </seg>
          </u>
          <note type="speaker" n="6c74c1f8">
            Anf. 82 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-d1a286eb668e33e9-5" n="118756cc">
            <seg n="07ddb808">
              Fru talman! Jag förstår ärligt talat inte vad det är för fel
              i min kommunikation som gör att Berit Andnor inte förstår det
              jag säger. Både jag och Anna Tenje har i våra anföranden tydligt
              redogjort för att Dag Klackenberg och Maud Olofsson i de muntliga
              utfrågningarna gemensamt har kommit fram till antalet möten. Det
              har varit tolv möten mellan Vattenfall och Näringsdepartementets
              ledning under ett år och fyra månader till dess att före detta
              styrelseordföranden slutade. Av dem har Maud Olofsson medverkat
              vid fem där Dag Klackenberg har varit med. Utöver det har Dag
              Klackenberg som styrelseordförande också träffat Ola Alterå vid
              fem tillfällen, det vill säga sammanlagt har det varit tio tillfällen
              under ett år och fyra månader.
            </seg>
            <seg n="d8ad5035">
              Jag skulle vilja säga att styrningen av Vattenfall har utvecklats
              under de här åren oavsett vad Berit Andnor anser. Man har haft
              strategidiskussioner. Det första mötet man hade hölls åtta veckor
              efter maktskiftet 2006. Då var OH-bildspresentationsrubriken:
              Vattenfalls utveckling och framtid med Lars G Josefsson, vd och
              koncernchef, och Dag Klackenberg. Nästa möte handlade om en strategidiskussion
              för Vattenfall som ägde rum några månader senare. Det andra handlade
              också om en strategidiskussion. Det finns ganska många försättsblad
              till OH-presentationer som har lämnats in vid de här mötena och
              som behandlar just det som Berit Andnor hävdar inte har behandlats.
            </seg>
            <seg n="e202745b">
              Jag skulle vilja framhäva att det finns mycket kvar att arbeta
              med för att förbättra styrningen av ett av Sveriges absolut största
              bolag. Men med det är inte sagt att styrningen har varit undermålig.
              Styrningen har hanterats enligt det regelverk som finns, och Näringsdepartementet
              och regeringen har också agerat i styrningen. Man har bytt ut
              styrelseordförande, man har tillsatt en ny styrelse, man har arbetat
              fram en ny strategi och en proposition ligger på riksdagens bord.
            </seg>
          </u>
          <note type="speaker" n="e5dd1cb4">
            Anf. 83 INGVAR SVENSSON (kd):
          </note>
          <u who="ingvar_svensson_8d7de2" xml:id="i-a44fd12b5d61e2e1-5" n="406b139f">
            <seg n="2a262086">
              Fru talman! Jag hade egentligen tänkt stryka mig från talarlistan,
              men så kom jag att tänka på att Morgan Johansson sade att jag
              bara försvarar de egna statsråden. Därför tänkte jag stå kvar
              på talarlistan. Ärligt talat strök jag mig också tidigare när
              det handlade om ett eget statsråd, som det heter.
            </seg>
            <seg n="bdf15031">
              Fru talman! Konstitutionsutskottet ägnar sig åt formell granskning.
              När jag var ung fanns det ett program i tv som kallades för Tiotusenkronorsfrågan
              . Jag skulle i dagsläget vilja översätta det till Tiomiljonerkronorsfrågan,
              och den frågan lyder så här: Hur kan man på formella grunder kritisera
              brist på informella kontakter?
            </seg>
            <seg n="8832a2e8">
              Regeringens och näringsminister Maud Olofssons agerande avseende
              vissa stödåtgärder till fordonsindustrin (avsnitt 5.1)
            </seg>
          </u>
          <note type="speaker" n="bf1e4caf">
            Anf. 84 MORGAN JOHANSSON (s):
          </note>
          <u who="morgan_johansson_91c3d5" xml:id="i-f421b6f4af36f980-5" n="a2a67ccf">
            <seg n="62b54e66">
              Fru talman! Vi fortsätter med ärenden som rör Maud Olofsson.
              Vi får se om Ingvar Svensson kanske vill försvara henne en gång
              till sedan och bättra på bilden ytterligare.
            </seg>
            <seg n="59a07d37">
              Det här ärendet som gäller fordonsindustrin skulle man kanske
              kunna avfärda som ett mindre ärende, i vart fall ur KU:s hänseende.
            </seg>
            <seg n="2b0b3b3c">
              Ett statsråd, näringsminister Maud Olofsson, pratar i nattmössan
              i en intervju. Hon blir uppmärksammad på detta och får ringa medierna
              och rätta sitt svar. Allt borde vara frid och fröjd efter det,
              skulle man kunna säga, för alla gör vi ju fel. Men då måste man
              tänka på vad det var Maud Olofsson egentligen sade.
            </seg>
            <seg n="725718b4">
              I Sveriges Televisions Rapport den 17 februari 2009 beklagade
              hon att Saab och GM, General Motors alltså, inte sökt lån i Europeiska
              investeringsbanken. Sedan lade hon till: Om GM inte tycker att
              det finns en affärsplan som håller för att lämnas in till Europeiska
              investeringsbanken är det en signal om att man inte tror att Saab
              har den här möjligheten att utvecklas.
            </seg>
            <seg n="c1e72e8f">
              Det var ett hugg rakt i ryggen på Saab, som vid det tillfället
              sannerligen kämpade för sitt liv, men det var också i grunden
              fel. General Motors jobbade nämligen just vid det tillfället febrilt
              med en låneansökan, och de var i tät kontakt med Regeringskansliet
              om det. Det hade Maud Olofsson tydligen inte en aning om när hon
              uttalade sig. Därför ringde General Motors till henne och påpekade
              det, och senare samma kväll fick hon gå ut i SVT:s Aktuellt med
              ett tillrättaläggande.
            </seg>
            <seg n="4c677ff2">
              Om man tänker efter är detta mycket allvarligt. När Saab, ett
              av våra största företag, håller på att förblöda, när tusentals
              jobb står på spel, då tar Maud Olofsson tillfället i akt och gör
              ont värre. Hon vrider kniven ett varv till och säger att Saab
              är så värdelöst att inte ens General Motors längre tror på det.
              Det var i praktiken det hon sade. Och hon är landets näringsminister.
              Hon skadade företaget med det uttalandet.
            </seg>
            <seg n="4c646b54">
              Ännu värre blev det när hon kom till konstitutionsutskottet för
              att förklara sig. När hon så att säga hade blivit påkommen med
              att ha sagt fel hade det rimliga i det läget varit att säga: All
              right, jag hade fel, jag visste inte att General Motors förberedde
              en låneansökan och därmed drog jag fel slutsatser, men jag försökte
              faktiskt rätta till det i efterhand. Det hade varit det rimliga
              förhållningssättet.
            </seg>
            <seg n="5c31ab79">
              Om hon hade sagt på det sättet hade det inte varit så mycket
              mer att orda om, men i stället trasslade hon in sig i en märklig
              efterkonstruktion. Ja, sade hon, det är klart att jag visste att
              General Motors förberedde en låneansökan, men den var inte formellt
              inlämnad och därför svarade jag som jag gjorde. Det var den konstruktionen
              hon hävdade i utfrågningen. Det är ett goddag yxskaft-svar, för
              det förklarar inte varför hon påstod att General Motors inte trodde
              på Saab. Om hon visste att General Motors förberedde en låneansökan,
              varför påstod hon då att General Motors inte trodde på Saab? Det
              är frågan.
            </seg>
            <seg n="44e7af6b">
              Jag vill inte påstå att Maud Olofsson ljuger, men hon verkar
              onekligen ha lite svårt att alltid hålla sig till sanningen, vilket
              också det förra ärendet om Vattenfall visade.
            </seg>
            <seg n="79ce26c7">
              Vår reservation är bara en mycket enkel anmärkning om att statsråd
              ska göra korrekta uttalanden och vara återhållsamma med uttalanden
              som kan skada enskilda eller företag. Det är en självklarhet kan
              man tycka, men den skrivningen har majoriteten inte velat gå på.
              Tack vare att Maud Olofsson gjorde sin efterkonstruktion och försökte
              hålla sig till den är majoriteten nu satt att försvara efterkonstruktionen
              och goddag yxskaft-svaret. Jag avundas dem inte den uppgiften.
            </seg>
          </u>
          <note type="speaker" n="606f180a">
            Anf. 85 BJÖRN LEIVIK (m):
          </note>
          <u who="bjorn_leivik_e11682" xml:id="i-b63e93bd160a22dc-0" n="6c687014" next="i-87d95c24d7f2f205-0">
            <seg n="3980535c">
              Fru talman! Det är roligt att få berätta för dem som inte känner
              till det att det går bättre och bättre för Sverige liksom för
              svensk bilindustri. Under maj månad såldes 1 652 V-70 och 560
              Saab 9-3. Under perioden januarimaj såldes 9 493 V-70, vilket
              är 2 000 fler än under samma period förra året. Även om Saab inte
              ökar lika mycket som Volvo planerar man för en tillverkning av
              300 bilar per dag. Både Volvo och Saab återanställer personal.
            </seg>
            <seg n="208c814b">
              Mycket glädjande var att den nya Saab 9-5 mottogs väl vid lanseringen
              häromveckan. Den nya 9-5 Sport Combi får vi se lanseras i månadsskiftet
              september/oktober liksom en helt ny crossover, 9-4X. Saab låter
              också meddela att nya 9-3:an är på gång. Det är glädjande besked
              för Sverige i allmänhet och för oss på västkusten i synnerhet.
            </seg>
            <seg n="c2ac5a35">
              Fru talman! Vi behandlar nu KU:s betänkande nr 20 som bland annat
              rör regeringens agerande avseende stödåtgärder till fordonsindustrin.
              Utskottet har tidigare granskat beredningen av propositionen,
              och därför koncentrerar vi oss nu på regeringens verkställande
              av riksdagens beslut om stöd till fordonsindustrin samt vissa
              uttalanden från ansvarigt statsråd.
            </seg>
            <seg n="74c0cd40">
              Jag utgår från att ingen har glömt den svåra situation som fordonsindustrin
              befann sig i under senare delen av 2008 som en följd av den värsta
              finansiella krisen i världen sedan 30-talet. EU-kommissionen presenterade
              på hösten 2008 en ekonomisk återhämtningsplan för Europa som i
              Sverige följdes av bland annat ett regeringsförslag om olika stödåtgärder
              i linje med kommissionens förslag. Förslaget innebar i huvudsak
              att 20 miljarder skulle kunna användas för kreditgarantier, 5
              miljarder till undsättningslån och 3 miljarder till forskning
              och utveckling.
            </seg>
          </u>
          <note n="3f57d8f1">
            I en anmälning till KU begärs att utskottet granskar om regeringen
            genomfört det uppdrag den fått av riksdagen och om regeringen
            informerat tillräckligt tydligt om uppläggets syfte och konsekvenser.
            Den grundläggande fråga som väckts i granskningsärendet avser
            verkställandet av riksdagens beslut. KU har konstaterat att granskningen
            inte givit anledning till något uttalande i detta avseende.
          </note>
          <u who="bjorn_leivik_e11682" xml:id="i-87d95c24d7f2f205-0" n="6c687014" prev="i-b63e93bd160a22dc-0">
            <seg n="a936927d">
              Fru talman! Vid halvårsskiftet i år ska sista delbetalningen
              till GM erläggas. Vägen dit har varit minst sagt krokig. Den minnesgode
              kommer ihåg alla turerna med Koenigsegg, rekonstruktion, risk
              för konkurs, nya förhandlingar, utarbetandet av ny affärsplan,
              uppsägningar. Förhandlingarna med Koenigsegg bröt samman i november
              förra året och resulterade i att GM efter att ha blivit uppvaktat
              av en ny intressent, Spyker Cars, trots det beslöt att avbryta
              även denna förhandling och i stället påbörja en avveckling av
              Saab. Mot alla odds slöts dock ett avtal mellan GM och Spyker
              den 26 januari i år. Samma dag beslutade regeringen att bevilja
              Saab kreditgarantier för lån hos EIB. Den 8 februari godkände
              kommissionen upplägget.
            </seg>
            <seg n="1231038d">
              Enligt medieuppgifter som ligger till grund för anmälan mot näringsministern
              gjordes ett uttalande den 17 februari 2009 med innebörden att
              Saab och dess ägare GM inte lämnat in någon ansökan till EIB om
              lån. I sak var detta uttalande helt korrekt. Den formella ansökan
              lämnades först den 21 augusti 2009. Efter samtal med Saab lät
              näringsministern samma dag meddela att informella kontakter mellan
              Saab och EIB dock inletts. Även detta är, som tidigare nämnts,
              helt korrekt.
            </seg>
            <seg n="597d2958">
              Under hela denna långdragna process har regeringen och Regeringskansliet
              varit djupt engagerade. Att så långt det var möjligt bistå industrin
              utan att sätta stora värden på spel har hela tiden varit regeringens
              ambition. När lånegarantier krävts har besluten fattats utan dröjsmål
              såväl när det gällt Saab som Volvo. Att påstå att näringsministern
              haft som syfte att vilseleda faller på sin egen orimlighet. Utskottet
              konstaterar att några belägg för detta heller inte presenterats.
            </seg>
            <seg n="a3f26fa4">
              Fru talman! Än kan man inte blåsa faran över, men så här långt
              ser det betydligt mer positivt ut för bilindustrin än för bara
              ett halvår sedan. Fordonsindustrin är ytterst konjunkturkänslig.
              En ökande efterfrågan på arbetskraft, en byggindustri som ser
              ljust på framtiden, låga räntor och en stabil nationell ekonomi
              är precis vad som behövs för att människor ska börja fundera på
              att investera och kanske köpa en ny bil. Nu verkar det som om
              allt fler går från tanke till handling.
            </seg>
          </u>
          <note n="14a3d9a2">
            Förra regeringens agerande med anledning av uppgifter om hemliga
            fångtransporter utförda av annat lands säkerhetstjänst (avsnitt
            6.1)
          </note>
          <note type="speaker" n="df559ac9">
            Anf. 86 BILLY GUSTAFSSON (s):
          </note>
          <u who="billy_gustafsson_83b08d" xml:id="i-c4841090ad2ed6b9-0" n="202d0bf3" next="i-248762941a3763bd-0">
            <seg n="d2d26815">
              Fru talman! Majoritetens ställningstagande i det här ärendet
              är ett av de märkligaste på länge som utskottet lämnat ifrån sig.
              Vi har uppenbarligen haft olika utgångspunkter när vi tittat på
              ärendet. Från oppositionens sida har vi sett det som utskottets
              uppgift att klarlägga vad som faktiskt har hänt, vad regeringen
              i så fall känt till och vad man gjort alternativt underlåtit att
              göra. För att kunna göra granskningen har vi begärt in underlag,
              och det har vi gjort i en omfattning som är unik. Trots det har
              vi inte kunnat konstatera att det funnits några flygplan med fångar
              som mellanlandat i Sverige, än mindre att det skulle ha landat
              så kallade CIA-plan med fångar.
            </seg>
          </u>
          <note n="d9c4b5b5">
            Som framgår av recittexten gav regeringen den 17 november 2005
            Luftfartsverket i uppdrag att närmare utreda förhållandena kring
            ett antal flygningar med plan som var registrerade i USA. Det
            handlade om tiden mellan den 1 januari 2002 och den 17 november
            2005.
          </note>
          <u who="billy_gustafsson_83b08d" xml:id="i-248762941a3763bd-0" n="202d0bf3" prev="i-c4841090ad2ed6b9-0">
            <seg n="d3961621">
              Luftfartsverket återrapporterade sitt uppdrag vid två tillfällen
              under december 2005. Man konstaterade att det inte fanns någonting
              som tydde på att de aktuella planen hade anknytning till CIA.
              Inte hade man heller funnit att det gjorts några iakttagelser
              på de statliga flygplatserna i landet som skulle kunna indikera
              på att det funnits plan som mellanlandat och som hade samröre
              med CIA. Inte heller Säkerhetspolisen hade någon kännedom om de
              berörda flygningarna.
            </seg>
            <seg n="81f91b96">
              Utskottet har tagit del av Försvarsmaktens utredning om de misstänkta
              flygningarna under 2006, alltså efter Luftfartsverkets uppdrag.
              Vi kunde konstatera att det inte finns någon uppgift om att Försvarsdepartementets
              politiska ledning eller regeringen skulle ha fått någon information
              om flygningarna i februari och april 2006.
            </seg>
            <seg n="e31ca61f">
              Fru ålderspresident! Vi har alltså inte kunnat få fram att några
              fångtransporter med flygplan som mellanlandat i Sverige har ägt
              rum. Eftersom vi inte fått fram att det har landat några plan
              tycker vi att vi i logikens namn inte heller kan kritisera regeringen,
              särskilt som regeringen följt upp de rykten som fanns i massmedier.
              I den uppföljningen har man inte kunnat få fram att det förekommit
              sådana.
            </seg>
            <seg n="36317210">
              Jag är övertygad om att ni som sitter i kammaren, möjligen med
              något undantag, anser, om ni ska vara helt ärliga, att den här
              granskningen inte har gett något som helst underlag för kritik.
            </seg>
            <seg n="07411b1a">
              Ert ställningstagande är som sagt mycket märkligt. På ett insinuant
              och försåtligt sätt vill man från majoritetens sida ge den som
              läser det här avsnittet en känsla av att den dåvarande regeringen
              av någon anledning inte värnade de mänskliga rättigheterna, att
              man inte ville förhindra tortyr och att man dessutom förtiger
              sin inställning.
            </seg>
            <seg n="6bce9416">
              Det här är nytt för mig, men jag har i och för sig varit här
              bara åtta år. Det här ger mig en känsla av obehag och olust. Vad
              skriver ni egentligen? Först har ni ett stycke som finns i recittexten
              men som av någon anledning ska vara med i ert ställningstagande.
              Den enda förklaring som man kan se är att det ska ge en känsla,
              och inte bara det utan ni påstår i inledningen helt frankt, att
              den dåvarande regeringen inte värnade de mänskliga rättigheterna
              och inte var mot tortyr.
            </seg>
            <seg n="1cb322f5">
              Det är naturligtvis en total orimlighet och rent oförskämt. Jag
              tror inte att debatten tjänar på att vi tillvitar varandra så
              nedsättande och kränkande omdömen som att vi skulle vara emot
              de mänskliga rättigheterna och för att människor utsätts för tortyr.
              Det är inget bra sätt att debattera på att pådyvla meningsmotståndare
              den typen av värdeomdömen.
            </seg>
            <seg n="0c578b63">
              Vi må ha olika uppfattning i sak, men jag tycker att vi ska hålla
              oss för goda för att ge varandra den typen av omdömen.
            </seg>
            <seg n="02ec4959">
              Det är lätt att tungan slinter, och jag är inte sämre än att
              kunna säga att får vi en ursäkt drar vi ett streck över det här.
              Men en ursäkt är på sin plats. Angrip oss för vad vi gör, men
              pådyvla oss inte den här typen av värdeomdömen. Jag upplever det
              djupt kränkande.
            </seg>
            <seg n="9403f6e8">
              Sedan skriver ni att alla omständigheter inte har kunnat klarläggas.
              Varför skriver ni det? Jo, återigen för att ge en känsla av att
              man ifrån den dåvarande regeringen i det här fallet förtiger vad
              som hänt. Ni skriver inte det det håller jag med om men vill ge
              läsaren en känsla av att det finns grund för kritik av den dåvarande
              regeringen, men ni har inte kunnat belägga det.
            </seg>
            <seg n="68b265e7">
              Menar man allvar med att skriva att allt inte har kunnat klarläggas
              i ett ärende skulle utskottet behöva göra det i samtliga ärenden,
              för vi kan aldrig någonsin garantera att vi i varje givet tillfälle
              har fått fram precis allting. Men i det här ärendet var det nödvändigt
              att skriva det!
            </seg>
            <seg n="1526692a">
              Hittills har utskottets ställningstaganden byggt på vad vi har
              fått fram, inte vad vi tror eller, som tydligen i det här fallet,
              vad ni skulle ha velat få fram och inte heller för den delen på
              det som skrivs i tidningen Expressen. För mig är majoritetens
              ställningstagande obegripligt, för det avviker så markant från
              hur utskottet åtminstone under de senaste åtta åren har resonerat.
              Men bakom även det obegripliga finns oftast någon form av förklaring,
              och jag har ställt mig frågan: Varför gör de på detta viset?
            </seg>
            <seg n="7cc8b1aa">
              Fru ålderspresident! Jag kan inte frigöra mig från misstanken
              att sammanhållningen inom Alliansen, framför allt ett valår, varit
              viktigare än att göra en självständig, seriös, oberoende och saklig
              bedömning. Lojaliteten med varandra inom borgerligheten har varit
              viktigare.
            </seg>
            <seg n="60365d3b">
              Avslutningsvis: Det finns en pikant omständighet i det här ärendet
              genom att det är ett statsråd i den nuvarande regeringen som anmält
              den tidigare regeringen. Vilken betydelse det har haft kan man
              bara spekulera om.
            </seg>
            <seg n="677dfad8">
              Per Bill sade i sin inledning att det inte borde ha varit så
              många reservationer som det blivit. Nej, det här är ett sådant
              ärende där det inte borde ha behövt bli det. Vi borde enhälligt
              ha kunnat avsluta med att konstatera att det saknas grund för
              något uttalande från utskottet.
            </seg>
            <seg n="6faffcbf">
              Fru ålderspresident! Jag står givetvis bakom anmälan i reservationen
              i ärendet, men för tids vinnande yrkar jag inte på godkännande
              av den.
            </seg>
            <seg n="d22e8733">
              Fru ålderspresident! Jag vill redan nu be om ursäkt ifall jag
              drar över talartiden. Jag vill nämligen använda lite tid här i
              början till att säga några ord eftersom det här är min sista debatt
              i riksdagen. Jag höll mitt jungfrutal här i november 2002. Det
              handlade om demokrati och mänskliga rättigheter i utrikespolitiken,
              och det här blir mitt sista tal i riksdagen på samma tema.
            </seg>
            <seg n="e4958cb3">
              Jag vill tacka alla KU-ledamöter för de två år vi har fått jobba
              tillsammans, och ett särskilt tack förstås till mina allianskolleger.
              Jag vill också tacka kansliets personal som har gjort ett utmärkt
              arbete. Och det är något som utmärker inte bara KU-kansliets personal
              utan hela riksdagens personal. Alla som jag har kommit i kontakt
              med under de här åtta åren har varit fantastiskt kompetenta, kunniga
              och serviceinriktade. Jag tror att den bästa personal som finns
              på något bygge i hela Sverige finns här i riksdagen, så jag vill
              passa på att tacka och önska alla en trevlig sommar.
            </seg>
            <seg n="7595e6cd">
              Fru ålderspresident! När jag hör Billy Gustafsson ta till sådana
              här brösttoner vet jag att det är någonting som ändå har tagit
              skruv, för när det tas till sådana här brösttoner om att man borde
              be om ursäkt och allt möjligt beror det på svårigheter att debattera
              sakfrågan. Jag känner igen det från mina åtta år och de gånger
              som det har hänt här i talarstolen.
            </seg>
            <seg n="0b427634">
              Det här ärendet rör den mest grundläggande frågan för vår demokrati,
              nämligen att skydda de mänskliga rättigheterna. Det finns två
              anmälningar, en från Folkpartiet och en från Vänsterpartiet, där
              man har bett konstitutionsutskottet att granska om regeringen
              har agerat tillräckligt för att förhindra att Sverige användes
              för mellanlandningar vid hemliga fångtransporter under 2005 och
              2006.
            </seg>
            <seg n="a88e032a">
              Det var efter tidningsuppgifter i Expressen om att sådana CIA-plan
              skulle ha mellanlandat även i Sverige med fångar utsatta för förnedrande
              behandling i form av huvor över huvudena som konstitutionsutskottet
              ombads att undersöka om regeringen brutit mot grundlagen och Europakonventionen
              om de mänskliga rättigheterna och därigenom medverkat till att
              individers rättigheter kränkts genom att man inte hade agerat
              mot de här planen.
            </seg>
            <seg n="ecb8d516">
              Vad har då vi i KU kommit fram till? Först har vi tittat närmare
              på det gällande rättsläget. Enligt 2 kap. i regeringsformen är
              varje medborgare skyddad mot tortyr. Varje medborgare är av det
              allmänna skyddad mot frihetsberövande. Om en annan myndighet än
              domstol berövat någon medborgare friheten med anledning av brott
              eller misstanke om brott ska denne kunna få saken prövad av domstol
              utan oskäligt dröjsmål. Dessa skydd gäller även utländska medborgare.
            </seg>
            <seg n="c40dc212">
              Den europeiska konventionen om skydd för de mänskliga rättigheterna
              och de grundläggande friheterna utgör sedan 1995 svensk lag. I
              artikel 3 finns en bestämmelse om att ingen får utsättas för tortyr
              eller omänsklig eller förnedrande behandling eller bestraffning.
              Som bestämmelsen tillämpas av Europadomstolen kan det utgöra ett
              brott mot konventionen att avvisa en person till ett land där
              utlänningen löper risk att utsättas för tortyr.
            </seg>
            <seg n="d76049c9">
              Medlemsstaterna har också en skyldighet att förhindra tortyr.
              Dessutom har medlemsstaterna en skyldighet att göra en skyndsam
              och effektiv utredning när det finns misstankar om att en person
              utsatts för tortyr eller omänsklig och förnedrande behandling.
              Även om det inte styrkts och det är viktigt att sådan behandling
              förekommit kan staten ändå ha brutit mot artikel 3 i Europakonventionen
              genom att inte ha utrett händelseförloppet.
            </seg>
            <seg n="7ccd5cb2">
              Rättsläget är alltså klart och borde ha varit det också för regeringen
              våren 2006. Vid misstanke om tortyr eller förnedrande behandling
              har Sverige en skyldighet att utreda misstankarna för att fullgöra
              ansvaret som vi har att förhindra tortyr.
            </seg>
            <seg n="6bf66fea">
              Utöver att ha klarlagt rättsläget har konstitutionsutskottet
              också försökt ta reda på om tidningsuppgifterna stämmer. Har det
              landat misstänkta CIA-plan utan att myndigheterna har utrett händelseförloppet?
            </seg>
            <seg n="4a1f620c">
              Det är inte första gången KU tittar på frågan om CIA-flyg. Fyra
              gånger har KU granskat utvisningen av egyptierna 2001. Det krävdes
              tre granskningar för att utskottet skulle komma till botten med
              ärendet som omgärdades av mycket utrikessekretess. Men regeringen
              och myndigheterna fick slutligen stark kritik av både KU och JO
              och internationella organ för att ha utvisat männen till Egypten,
              där de riskerade tortyr, och för de förnedrande omständigheter
              som utvisningen genomfördes under då amerikanska agenter och flyg
              anlitades och svensk polis handfallet tittade på.
            </seg>
            <seg n="fcd352d8">
              Våren 2006 granskade KU återigen förekomsten av CIA-flyg efter
              en anmälan av Miljöpartiet, då inte med utgångspunkten att Sverige
              aktivt skulle ha använt sig av dem utan för att passivt ha låtit
              plan landa i Sverige. Det underlag som KU då hade var en undersökning
              av Luftfartsstyrelsen, som november 2005 fick i uppdrag av regeringen
              att granska förekomsten av eventuella misstänkta plan fyra år
              bakåt i tiden. Billy Gustafsson hänvisade till den rapporten.
              KU frågade också ut Göran Persson i april 2006. I sina slutsatser
              hänvisade man till Luftfartsstyrelsens rapport och de undersökningar
              som samtidigt pågick på Europanivå av Europaparlamentet och Europarådet.
            </seg>
            <seg n="24c89da7">
              Vad har då konstitutionsutskottet kunnat klarlägga den här gången?
              Vi har inte lyckats klarlägga alla omständigheter i fallet. KU
              har endast rätt att ta del av allmänna handlingar, och det finns
              ytterst få sådana i ärendet inom Regeringskansliet. Dåvarande
              statsminister Göran Persson och försvarsminister Leni Björklund
              har blivit kontaktade. Men Göran Persson har inte funnit någon
              anledning att lämna synpunkter och Leni Björklund har ingen minnesbild
              av diskussioner om fångtransporter som rörde Sverige. Däremot
              minns hon samtal med andra länders försvarsministrar i frågor
              av detta slag.
            </seg>
            <seg n="88137d52">
              Konstitutionsutskottet har ändå kunnat klarlägga följande. I
              början av februari 2006 fanns uppgifter i förväg om att ett misstänkt
              amerikanskt civilt flygplan skulle komma att landa i Sverige den
              8 februari. När planet väl landade natten mellan den 7 och 8 februari
              undersökte den svenska polismyndigheten inte detta plan, trots
              att Regeringskansliet hade vidtagit vissa åtgärder för att säkerställa
              att det gjordes en utredning av omständigheterna kring detta flygplan.
            </seg>
            <seg n="b2df3bcd">
              Ytterligare två misstänkta CIA-plan landade i april 2006 i Sverige,
              alltså ungefär samtidigt som KU tittade på frågan förra gången.
              Dessa statsflyg ansökte om tillstånd att få landa, och ansökningarna
              överlämnades av Försvarsdepartementet till Försvarsmakten. Det
              har inte påträffats någon dokumentation om detta i Försvarsdepartementet,
              och det finns inte i departementet någon upplysning om vad som
              förekom i samband med landningen i Sverige eller om eventuella
              åtgärder den närmaste tiden därefter.
            </seg>
            <seg n="2930b74a">
              KU har alltså inte kunnat belägga att några sådana fångtransporter
              som anmälningarna gäller har landat i Sverige. Däremot har vi
              kunnat klarlägga att ett misstänkt plan landade i februari 2006
              och att detta plan aldrig undersöktes. Den utredning som Europakonventionen
              kräver vid misstanke om tortyr eller förnedrande behandling genomfördes
              aldrig. Sverige uppfyllde därmed inte sina folkrättsliga förpliktelser,
              och det hade ändå den förra regeringen ytterst ansvar för.
            </seg>
            <seg n="02292587">
              Vänsterblockets reservation är ett lågvattenmärke. Den tar enbart
              fasta på att KU inte lyckats klarlägga om dessa plan var fångtransporter
              eller ej. Huruvida de var fångtransporter eller inte är förstås
              mycket viktigt för de inblandade personerna. Men det som KU granskar
              är ifall regeringen gjorde sitt jobb för att utreda fakta. Och
              vi konstaterar att den utredning som behövde göras för att uppfylla
              Europakonventionens krav inte blev av. Då går det förstås inte
              heller att dra några säkra slutsatser om vad det var för flyg.
            </seg>
            <seg n="1c9a4cd8">
              I er reservation är ni helt tysta när det gäller hur en regering
              bör agera vid misstankar. Den hållningen är förstås väldigt bekväm
              för den som inte vill att en regering ska bli sittande med besvärlig
              kunskap. Om man inte vet någonting kan man ju inte bli anklagad
              för att inte agera på grundval av den kunskap man har. Men Europakonventionen
              är tydlig: Stater har ett ansvar att göra en skyndsam och effektiv
              utredning när det förekommer misstankar.
            </seg>
            <seg n="2e2aaad9">
              Regeringen ansvarar för myndigheter. Ett fel som en myndighet
              begår kan inte lastas regeringen, men upprepade fel hos en myndighet
              har regeringen ett ansvar att rätta till. Myndigheterna gjorde
              fel vid avvisningen av egyptierna 2001 och fick stark kritik för
              detta. Det är helt rimligt att ställa krav på att regeringen sedan
              dess har säkerställt att myndigheterna känner till Europakonventionens
              krav på att förhindra och utreda tortyr. Er reservation struntar
              i detta och ger en frisedel för framtida regeringar att blunda
              och vara passiva i stället för att utreda misstankar. De två partier
              som tillsammans med Folkpartiet gjort de flesta av de anmälningar
              som ligger till grund för KU:s utredningar genom åren, Miljöpartiet
              och Vänsterpartiet, lägger sig platt för Socialdemokraterna. I
              jakten på makten för er nya vänsterkoalition får försvaret för
              mänskliga rättigheter stå tillbaka.
            </seg>
            <seg n="49112f7c">
              Som tidigare nämnts initierade Europarådets parlamentariska församling
              utredningar i ärendet. Europarådets rapportör, Dick Marty, kom
              med sin första utredning i juni 2006 och slog där fast att ett
              stort antal europeiska länder mer eller mindre medvetet bidragit
              till CIA:s flygnätverk för hemliga fångtransporter. Europaparlamentets
              rapport blev färdig i februari 2007 och slog också fast att europeiska
              länder vände bort blicken från CIA-flygen. Frågan som infinner
              sig är förstås om de svenska bristerna i februari 2006 var en
              engångsföreteelse. Det kommer vi, fru ålderspresident, troligen
              aldrig att få veta.
            </seg>
            <seg n="53314489">
              Det viktigaste är att vi i KU-majoriteten slår fast inför framtiden
              att varje regering har ett ansvar att göra sitt yttersta för att
              myndigheter efterlever Europakonventionens krav.
            </seg>
          </u>
          <note n="7db69ba8">
            Anf. 87 CECILIA WIGSTRÖM i Göteborg (fp):
          </note>
          <note n="1f7a5eb6">
            I detta anförande instämde Helena Bargholtz (fp).
          </note>
          <note type="speaker" n="8c3c12dc">
            Anf. 88 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-c4841090ad2ed6b9-1" n="202d0bf3" next="i-248762941a3763bd-1">
            <seg n="a44cb27b">
              Fru ålderspresident! Cecilia Wigström har uppenbarligen svårt
              att acceptera att andra kan ha en annan uppfattning i sak och
              går till angrepp med värdeomdömen om oss som personer. Cecilia
              får leva med att jag känner mig kränkt av att hon hävdar att vi
              negligerar de mänskliga rättigheterna och att vi inte skulle vara
              emot tortyr. Jag reagerade på det förut, och jag vidhåller det.
            </seg>
            <seg n="15b7352e">
              Jag har två frågor till Cecilia. Hur många flyg har mellanlandat
              med fångar enligt granskningen? Hur många av dem kände regeringen
              till?
            </seg>
          </u>
          <note n="2449921c">
            Anf. 89 CECILIA WIGSTRÖM i Göteborg (fp) replik:
          </note>
          <u who="billy_gustafsson_83b08d" xml:id="i-248762941a3763bd-1" n="202d0bf3" prev="i-c4841090ad2ed6b9-1">
            <seg n="9256d754">
              Fru ålderspresident! Jag försöker alltid skilja på sak och person.
              Jag är ledsen om Billy Gustafsson känner sig kränkt. Jag kritiserade
              inte Billy Gustafsson som person utan reservationen från vänsterblocket.
            </seg>
            <seg n="6cd739cf">
              Som jag sade i mitt anförande har vi inte fått fram någon information
              om att det skulle ha funnits några fångtransporter. Men frågan
              gäller inte det, vilket jag också sade i mitt anförande. Sverige
              har en förpliktelse enligt Europakonventionen att utreda misstänkta
              flygplan. Vi har fått fram att det fanns tre misstänkta flygplan.
              När det gäller ett av planen vet vi att Regeringskansliet fick
              information om att det skulle landa i februari 2006. Man vidtog
              vissa åtgärder för att utreda detta, men ingen utredning kom till
              stånd.
            </seg>
            <seg n="920468df">
              Min fråga till Billy Gustafsson är: Har något misstänkt plan
              landat över huvud taget? Borde i så fall ett sådant misstänkt
              plan ha utretts?
            </seg>
          </u>
          <note type="speaker" n="9f0202f2">
            Anf. 90 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-c4841090ad2ed6b9-2" n="202d0bf3" next="i-248762941a3763bd-2">
            <seg n="5e92aedd">
              Fru ålderpresident! Vi kanske kan lämna det där med att känna
              sig kränkt eller inte. Min invändning handlade inte om Cecilia
              Wigströms kommentarer beträffande reservationen, utan jag tog
              upp det på grund av det Cecilia sade i sitt inledningsanförande
              i förmiddags. Det handlade enligt min uppfattning inte om vad
              som stod i reservationen, utan hon hävdade att eftersom regeringen
              enligt de borgerliga inte gjorde tillräckligt 2005 och 2006 visade
              det att man inte värnade mänskliga rättigheter och inte var emot
              tortyr. Den typen av värdemässiga omdömen vänder jag mig mot;
              det är inget bra sätt att debattera.
            </seg>
            <seg n="3c66b663">
              Det vore intressant att veta hur många misstänkta flyg nuvarande
              regering har utrett efter 2006. När uppstår misstanke om ett flyg?
              Räcker det med att det står i Expressen för att regeringen ska
              agera? Eller vad är grund för misstanke? Räcker det att någon
              av oss har en misstanke om att det kommer ett flyg med misstänkta
              fångar? Ska regeringen agera då? Är det vad ni menar? I så fall
              antar jag att det har utretts en hel del plan sedan 2006. Jag
              vet inte vad man har fått fram.
            </seg>
            <seg n="639ea5c4">
              Uppenbarligen är vi ändå överens om att vi inte har fått fram
              att det förekom plan som innehöll fångar fram till och med 2006.
              Vi har inte heller fått fram att regeringen kände till det vi
              inte känner till om det har hänt.
            </seg>
          </u>
          <note n="45815238">
            Anf. 91 CECILIA WIGSTRÖM i Göteborg (fp) replik:
          </note>
          <u who="billy_gustafsson_83b08d" xml:id="i-248762941a3763bd-2" n="202d0bf3" prev="i-c4841090ad2ed6b9-2">
            <seg n="efaba664">
              Fru ålderspresident! Jag noterar att Billy Gustafsson inte ville
              svara på frågan om det har landat några misstänkta plan eller
              inte. Just det är kritiken mot er reservation. Ni fastnar i att
              vi inte har bevis för att det har funnits fångtransporter och
              förbiser att Europakonventionen ställer krav på oss att utreda
              misstänkta flygningar. Genom att inte ta ställning i denna fråga
              ger ni framtida regeringar frisedel att titta åt ett annat håll
              om det kommer ett misstänkt flygplan.
            </seg>
            <seg n="84b44247">
              Självklart kan man inte utreda ett plan utan att ha god grund
              för det. Våren 2006 när dessa plan landade fanns det god grund
              för misstankar. Europarådets parlamentariska församling började
              i november 2005 utreda misstänkt flygverksamhet från USA:s sida.
              Man hade antagligen mellanlandat i europeiska länder. Regeringen
              gav Luftfartsstyrelsen i uppdrag att utreda om Sverige hade använts
              bakåt i tiden av amerikanerna. Europarådets generalsekreterare
              initierade i november en utredning. Miljöpartiet gjorde en KU-anmälan
              i november 2005 beträffande denna verksamhet. Sverige förde dessutom
              samtal med USA om vikten av att följa svensk lagstiftning på detta
              område. Det fanns alltså många alarmklockor som gjorde det rimligt
              att misstänka sådan här flygplansverksamhet.
            </seg>
            <seg n="abd99eb0">
              Det var också därför som vi skickade i väg en fråga till departementet
              om det fanns några misstänkta plan. Departementet självt definierade
              vad ett misstänkt plan var när man svarade att det fanns tre misstänkta
              plan som kunde ha varit amerikanska fångtransporter.
            </seg>
            <seg n="0f234572">
              USA har lyckligtvis en ny president som har tagit avstånd från
              tortyr och håller på att avveckla Guantánamo. Jag hoppas att denna
              verksamhet därmed är på väg att utraderas. Det finns dock andra
              faror för framtiden, och därför är det viktigt att KU har gjort
              detta ställningstagande.
            </seg>
          </u>
          <note type="speaker" n="3d2db698">
            Anf. 92 MARIANNE BERG (v):
          </note>
          <u who="marianne_berg_455b30" xml:id="i-6dbed8d06ceda53e-6" n="c9e5c6ee">
            <seg n="21dfb0ae">
              Fru ålderspresident! I dag har vi hört mycket om oppositionen.
              Majoriteten har tagit sig för pannan och häpnat ja, jag vet inte
              hur många uttryck man har använt.
            </seg>
            <seg n="a4bfe931">
              Jag hade inte tänkt gå upp i denna debatt, men jag begärde ordet
              på grund av Cecilia Wigströms inledande anförande där hon sade
              att Vänsterpartiet, Socialdemokraterna och Miljöpartiet inte värnar
              de mänskliga rättigheterna. Billy Gustafsson tog upp att det var
              mycket allvarlig och magstark kritik, och jag håller med, och
              att det kanske vore på sin plats med en ursäkt. Cecilia Wigström
              svarade med att säga att han tog till brösttoner och att hon kunde
              skilja på sak och person. Jo, jag tackar jag.
            </seg>
            <seg n="bc115b65">
              KU:s uppgift, vilken Alliansen haft som ett mantra även i dag,
              är att granska vad som verkligen har hänt, alltså vad regeringen
              känt till och inte känt till, gjort och inte gjort. Men i detta
              ärende gäller tydligen inte det.
            </seg>
            <seg n="10cd13ce">
              Jag vill betona att Vänsterpartiet var en av anmälarna i detta
              ärende. Men eftersom det inte har framkommit att något skedde
              eller inte skedde under den dåvarande socialdemokratiska regeringen
              eller att regeringen kände till eller inte kände till att dessa
              transporter ägde rum kan jag inte skriva under på det ställningstagande
              som Cecilia Wigström fått fram med sina kamrater. Det tog lång
              tid, Cecilia, innan dina alliansvänner gick med på det ställningstagandet.
              Jag får väl på dina vägnar vara glad att du fick med dig dina
              alliansvänner i ditt ställningstagande. Det ställningstagandet
              säger ingenting, tycker jag.
            </seg>
            <seg n="e9f06bc4">
              Ni tjatar om det konstitutionella. Detta är inte något konstitutionellt
              ställningstagande över huvud taget. Snacka om amatörmässighet!
              Det är precis vad det är. Tidigare i dag har ni hela tiden anklagat
              oppositionen för politiskt ställningstagande. Vad är det ni håller
              på med?
            </seg>
            <seg n="3bf3219d">
              Jag har inte mer att säga om detta.
            </seg>
          </u>
          <note type="speaker" n="58ab71d8">
            Anf. 93 MIKAEL JOHANSSON (mp):
          </note>
          <u who="mikael_johansson_59a1c4" xml:id="i-6405993e654f46f1-4" n="8ef03aeb">
            <seg n="30a52c81">
              Fru ålderspresident! Jag hade inte tänkt gå upp i den här diskussionen
              eftersom sakfrågorna hade belysts på ett klart och tydligt sätt
              av Billy Gustafsson när det gäller den reservation som bland annat
              jag står bakom.
            </seg>
            <seg n="dcc01eb4">
              Cecilia Wigström pratade om att det var svårt att debattera sakfrågorna
              med Billy Gustafsson. Jag tror att jag kan tolka det som att hon
              tyckte att han tog till brösttoner. Hon avslutade sitt anförande
              med att prata om oss gröna och hur vi har agerat i den här frågan
              och hur vi har hanterat den. Hon sade något om att jag hade lagt
              mig platt på marken och att jag jagar makten och att det skulle
              vara en drivkraft för att jag lierar mig med Socialdemokraterna
              i den här reservationen.
            </seg>
            <seg n="2b601ee5">
              Det är knappast att diskutera sakfrågorna. Om jag har missat
              något och detta skulle beröra det här ärendet vill jag att Cecilia
              Wigström talar om det så att jag kan ta diskussionen om det som
              Cecilia har uttalat sig om.
            </seg>
            <seg n="4846aa5a">
              Näringsminister Maud Olofssons roll i samband med Tillväxtverkets
              radioreklam (avsnitt 6.7)
            </seg>
          </u>
          <note type="speaker" n="61c4144d">
            Anf. 94 BILLY GUSTAFSSON (s):
          </note>
          <u who="billy_gustafsson_83b08d" xml:id="i-8c73c21e89b45515-6" n="202d0bf3">
            <seg n="a5bc667d">
              Fru ålderspresident! Jag ska göra ett kortare inlägg i det här
              ärendet.
            </seg>
            <seg n="f5d7f7f6">
              Bakgrunden till den här granskningen är att näringsminister och
              vice statsminister Maud Olofssons namn har använts i Tillväxtverkets
              radioreklam. Det kan tyckas harmlöst, men det finns några principiella
              delar som förtjänar att vi stannar upp och reflekterar lite.
            </seg>
            <seg n="e6e697ec">
              I ett svar från Regeringskansliet anförs att Maud Olofsson inte
              godkänt att hennes namn användes i kampanjen. Det har inte heller
              lämnats något godkännande av någon annan för hennes räkning. Regeringskansliet
              har i ett svar den 22 februari i år vidimerat att reklaminslaget
              som det återges i Expressens nätupplaga den 5 januari i år är
              korrekt återgivet. I samma artikel anges att Maud Olofsson endast
              godkänt att hennes namn användes i reklamen, men att hon inte
              är delaktig på något annat sätt.
            </seg>
            <seg n="8d577dbc">
              Vi har alltså fått två oförenliga besked från Regeringskansliet,
              dels att Maud Olofsson inte godkänt att hennes namn användes i
              reklamen, dels att uppgifterna i Expressens nätupplaga var korrekta
              den nätupplaga där man säger att Maud Olofsson godkänt att hennes
              namn använts. Båda dessa uppgifter kan rimligen inte vara riktiga.
              De är inte förenliga. Man kan ändå dra en slutsats, nämligen att
              Maud Olofsson med all sannolikhet kände till att hennes namn skulle
              användas.
            </seg>
            <seg n="e4b95247">
              Regeringskansliet har också uppgivit att varken Maud Olofsson
              eller Näringsdepartementet har vidtagit några åtgärder med anledning
              av att ministerns namn användes i reklamen. Den uteblivna reaktionen
              tycker vi från oppositionens sida är lite märklig. Enligt vår
              mening borde minister Maud Olofsson ha agerat, alldeles särskilt
              eftersom hon själv säger att hon inte har givit sitt medgivande
              till att hennes namn fick användas. Om någon använde mitt namn
              i ett reklamsammanhang utan att jag hade godkänt det skulle jag
              ha reagerat. Nu är väl sannolikheten att mitt namn skulle användas
              inte så stor. Alldeles oberoende av det förefaller det mig orimligt
              att man inte reagerar om man får se sitt namn i reklamsammanhang
              utan att man har gett sitt godkännande, speciellt om man är vice
              statsminister. Det ansvaret kan ingen annan än just Maud Olofsson
              ha.
            </seg>
            <seg n="e6be7e5e">
              Både i majoritetens ställningstagande och i vår reservation framhålls
              att det är viktigt att myndigheternas självständiga ställning
              upprätthålls. Det har ett egenvärde. Myndighetens agerande måste
              upplevas som sakligt och opartiskt. Därför är det inte oproblematiskt
              när en minister deltar i opinionsbildande insatser.
            </seg>
            <seg n="289519fa">
              Enligt vår uppfattning finns det en uppenbar risk för att allmänheten
              kan bli förvirrad. Är det i egenskap av minister hon deltar i
              reklamkampanjen, eller är det som partiledare?
            </seg>
            <seg n="e98cea56">
              Fru ålderspresident! Jag tror att vi ska vara särskilt uppmärksamma
              på risken med en sådan sammanblandning när partierna alltmer kommer
              att använda sig av tv-sänd partireklam. Det finns risk för att
              otydligheten ökar om i vilken roll en minister agerar när denne
              deltar i en opinionsbildande kampanj. Vi tycker att det är en
              brist att det inte finns några regler eller riktlinjer som styr
              hur en myndighet får använda enskilda ministrars namn. Det är
              regeringens ansvar att se till att sådana regler och riktlinjer
              tas fram. Det är något som vi tycker att riksdagen borde ge regeringen
              till känna.
            </seg>
            <seg n="678463e8">
              Sammanfattningsvis är det alltså vår uppfattning att Maud Olofsson
              borde ha agerat när hennes namn, enligt egen utsago, utan hennes
              medgivande användes i myndighetens reklamkampanj, och att man
              snarast bör ta fram regler och riktlinjer som styr hur en myndighet
              får använda enskilda ministrars namn i opinionsbildande insatser.
            </seg>
            <seg n="28654136">
              Jag står bakom reservationen i det här ärendet, men för tids
              vinnande yrkar jag inte på godkännande av anmälan i reservationen.
            </seg>
          </u>
          <note type="speaker" n="57e4c90e">
            Anf. 95 ANNA TENJE (m):
          </note>
          <u who="anna_tenje_0159c5" xml:id="i-7ef4fd6137293112-0" n="2e1a9605" next="i-c2c9cfb392eb0f2e-0">
            <seg n="95542ca6">
              Fru ålderspresident! Billy Gustafsson har ju till viss del redan
              redogjort för ärendet som kanske kan tyckas vara av lägre dignitet.
              Det är ett sådant ärende som vi talade om tidigare där vi kanske
              hade kunnat enas och inte haft någon reservation. I sak är vi
              inte oense. Det är snarare tillvägagångssättet för att komma till
              ett bättre sätt att arbeta som vi är lite oense om.
            </seg>
            <seg n="4ca0d21f">
              Vi granskar alltså näringsminister Maud Olofsson och hennes roll
              i den radioreklam som Tillväxtverket sände i samband med rekrytering
              av ambassadörer för kvinnligt företagande. Anledningen till att
              vi har gjort det är att myndighetens radioreklam utformades på
              ett sådant sätt att det framstod som ett meddelande från näringsministern
              själv. Så var dock inte fallet. Det var inte hennes röst man hörde,
              men man använde hennes namn.
            </seg>
            <seg n="427a4199">
              Näringsministern var inte informerad eller delaktig i utformningen
              av Tillväxtverkets radioreklam och hade ingen vetskap om hur själva
              kampanjen skulle se ut. Hon hade således inte godkänt att hennes
              namn användes i radioreklamen, och det hade inte heller godkänts
              för hennes vidkommande.
            </seg>
            <seg n="3a48f2c0">
              Det är också viktigt att poängtera att Tillväxtverket har finansierat
              denna radioreklam med medel ur den satsning på kvinnors företagande
              som skulle pågå under budgetåret 2010.
            </seg>
            <seg n="ce44273a">
              Hur en enskild myndighet utformar en kampanj är enligt min mening
              i första hand något som ska avgöras av myndigheten själv. Myndigheternas
              självständiga ställning bör upprätthållas och respekteras.
            </seg>
            <seg n="51890034">
              Utskottet konstaterar dock att det inte finns något regelverk
              eller några instruktioner från regeringens sida om hur myndigheter
              får använda sig av enskilda ministrars namn, till exempel i samband
              med opinionsbildande verksamhet. Detta är något som man i framtiden
              bör fundera över då det faktiskt kan skapa förvirring att enskilda
              ministrars namn används av myndigheter just i samband med opinionsbildande
              verksamhet.
            </seg>
            <seg n="ba9f8292">
              Ett gyllene tillfälle att göra just detta är i samband med den
              översyn av myndigheters instruktioner som regeringen aviserat
              kommer att äga rum inom kort. I samband med denna översyn finns
              det möjlighet att inte bara titta på myndigheters opinionsbildande
              verksamhet i stort och om det är befogat med reglering, precisering
              och avgränsning vad gäller deras informationsverksamhet utan även
              på vilket sätt de bör bedriva den.
            </seg>
            <seg n="3e9a2a5f">
              Samtidigt som vi från utskottsmajoritetens sida vill understryka
              vikten av myndigheters självständiga ställning är det viktigt
              att deras saklighet och opartiskhet upprätthålls.
            </seg>
            <seg n="2a85ce66">
              Konstitutionsutskottet förutsätter därför att även den del som
              rör myndigheters möjligheter att använda enskilda ministrars namn
              i samband med opinionsbildande verksamhet ingår i denna översyn
              som har aviserats av regeringen.
            </seg>
            <seg n="58df9a79">
              Vårt uppdrag i konstitutionsutskottet är inte att granska myndigheters
              verksamhet, som vi har talat om mycket i dag, åtminstone när det
              gäller detta ärende, utan det är andra som har till uppgift att
              göra det. Vi ska undersöka huruvida statsråd, och i detta fall
              Maud Olofsson, har brustit i sin tjänsteutövning. Det har vi inte
              kommit fram till i detta ärende.
            </seg>
            <seg n="fdf12902">
              Utskottet kan konstatera att näringsminister Maud Olofsson inte
              var delaktig i utformningen av Tillväxtverkets radioreklam och
              inte heller på förhand har haft kännedom om innehållet i den eller
              godkänt att hennes namn använts i denna radioreklam.
            </seg>
            <seg n="594431b8">
              Minoriteten i utskottet har reserverat sig, som Billy Gustafsson
              har redogjort för tidigare. Men jag förstår inte riktigt varför
              minoriteten inte är intresserad av att göra denna större översyn
              av myndigheters opinionsbildande verksamhet och i denna översyn
              också lägga in denna del om hur man får använda enskilda ministrars
              namn. Minoriteten anser i stället kort och gott att regeringen
              bär ansvaret för att det hos myndigheterna finns kunskap om deras
              möjligheter att använda ministrars namn i samband med opinionsbildande
              verksamhet. Eftersom det inte finns några sådana regler och det
              därmed kan tolkas som att det är tillåtet att använda ministrars
              namn drar jag slutsatsen att minoriteten inte är intresserad av
              att det sker någon förändring i framtiden heller. Det tycker jag
              är beklagligt.
            </seg>
          </u>
          <note n="a8b2b8b9">
            Fru ålderspresident! Jag yrkar på godkännande av utskottets anmälan.
          </note>
          <note n="983e03e0">
            Överläggningen var härmed avslutad.
          </note>
          <note n="a943ad84">
            9 § En ny radio- och tv-lag
          </note>
          <note n="3e0aeaa0">
            Föredrogs
          </note>
          <note n="c17b5666">
            Anf. 96 HELENE PETERSSON i Stockaryd (s):
          </note>
          <u who="anna_tenje_0159c5" xml:id="i-c2c9cfb392eb0f2e-0" n="2e1a9605" prev="i-7ef4fd6137293112-0">
            <seg n="dd756a90">
              Fru ålderspresident! Efter en lång dag 6 timmar och 45 minuter
              med KU:s granskningsbetänkande ska vi försöka växla över till
              en ny radio- och tv-lag. Det är en mycket viktig lag som innehåller
              de regler som vi har för radio- och tv-sändningar. Betänkandet
              omfattar flera delar, men jag väljer att beröra endast några av
              dem. Vi har utförligt både i vår motion och i våra reservationer
              tagit upp de delar som vi tycker är viktiga.
            </seg>
            <seg n="891fe520">
              Egentligen skulle vi inte reglera denna verksamhet alls. I yttrandefrihetsgrundlagen
              slås de grundläggande principerna om etableringsfrihet, förbud
              mot censur och liknande åtgärder, ensamansvaret med meddelarskydd,
              särskild brottskatalog och särskild rättegångsordning med juryprövning
              fast.
            </seg>
            <seg n="f84e9d47">
              Etableringsfriheten innebär att det är tillåtet för alla att
              sända genom tråd utan att det krävs tillstånd. När det gäller
              att sända genom etern krävs tillstånd eftersom frekvensutrymmet
              är begränsat.
            </seg>
            <seg n="85ac4b9c">
              Yttrandefriheten får till viss del inskränkas genom lag, bland
              annat vad avser kommersiell reklam, villkor för annonsering och
              sändning av program som helt eller delvis bekostas av någon annan
              än den som bedriver programverksamheten.
            </seg>
            <seg n="203b908a">
              När det gäller sändning i tråd får det meddelas i lag en skyldighet
              för nätinnehavaren att ge utrymme för vissa program i den utsträckning
              som det behövs med hänsyn till allmänhetens intresse av tillgång
              till allsidig upplysning.
            </seg>
            <seg n="2a42a369">
              Fru ålderspresident! Det är viktigt att yttrandefriheten inte
              begränsas mer än vad som absolut är nödvändigt. Den fria etableringsrätten
              ska göra att vi får en allsidig upplysning, mer debatt och förhoppningsvis
              ett stort utbud av både radio- och tv-kanaler som stärker demokratin.
            </seg>
            <seg n="dd4a0027">
              Det är inte så många år sedan vi hade bara två public service-kanaler
              och tre radiokanaler. Jag kommer ihåg när jag var lite yngre och
              fick köpa en extra dosa och sätta den på tv:n för att kunna ta
              in TV2 när den kom. Då var det över huvud taget inte tal om reklam
              eller att någon annan skulle betala för de program som sändes.
              Men ska vi tillåta det, vilket vi har svårt att komma ifrån i
              dag eftersom inte allt kan finansieras genom licensmedel och vi
              får en mängd tv-program via andra möjligheter att ta in dem, till
              exempel via satellit, är det nödvändigt att vi reglerar det. Den
              som tittar ska veta vem det är som står bakom programmet. Det
              är klart att om ett program sponsras finns det också risker för
              att den som betalar också ställer krav i samband med programmet.
              Detta måste bli tydligt för tittarna eller lyssnarna.
            </seg>
            <seg n="945b2c61">
              I AV-direktivet som ligger till grund för denna reglering anges
              taket för reklamavbrott, sponsringsmeddelanden och produktplacering.
              Vi har haft debatt tidigare om reklamtid, och vi vidhåller vårt
              tidigare ställningstagande att den tillåtna reklamtiden när program
              sänds från Sverige inte behöver vara den maximala som direktivet
              tillåter. Tillsammans med antalet avbrott för sponsringsmeddelanden
              blir programmen så sönderstyckade att helheten i programmen riskeras.
            </seg>
            <seg n="5fa1fd9b">
              Regeringen har tidigare sagt, och säger även nu, att vi från
              riksdagens sida inte ska lägga oss i detta utan att detta är en
              fråga för branschen. Blir det för mycket reklam tappar man tittare.
            </seg>
            <seg n="2353d7a9">
              Tyvärr tror jag inte att det är så enkelt. Vilket programbolag
              har i dag råd att säga nej till de pengar som reklamen ger? Det
              har under dessa år då den möjliga reklamtiden har utökats visat
              sig att den faktiskt har utnyttjats.
            </seg>
            <seg n="301a0b40">
              Vår skyldighet i riksdagen är att också ha ett konsumentperspektiv
              och att se till programmakarna. För att den fria åsiktsbildningen
              och den fria debatten ska fungera måste det finnas en möjlighet
              att följa ett program på ett någorlunda sammanhållet sätt. Vi
              vill se till helheten när det gäller reklam och sponsring. Vi
              tycker att frågan om den totala reklamtiden behöver ses över på
              ett djupare sätt.
            </seg>
            <seg n="aad6ac4c">
              En annan fråga i detta betänkande som också rör konsumenterna
              mycket påtagligt är valfriheten i kabelnäten. Sändningar genom
              tråd är den form som är minst reglerad. Det enda som i princip
              regleras är att det ska finnas en vidaresändningsplikt som innebär
              att fyra av de kanaler som betalas via tv-licensen alltid ska
              finnas i utbudet. Vi vill utöka detta till att omfatta alla programtjänster
              som betalas via tv-avgiften. Men framför allt vill vi öka konkurrensen
              i kabelnätet och att det ska vara möjligt för konsumenten att
              få en större valfrihet. Den enskilda hyresgästen ska kunna styra
              vilka kanaler man vill ha tillgång till.
            </seg>
            <seg n="07a971d4">
              Vi delar inte regeringens bedömning att det inte finns någon
              rättslig förutsättning för en ökad konkurrens. Det finns faktisk
              långt framtagna förslag på exempelvis samtrafiksskyldighet. Men
              det har regeringen valt att blunda för. Även här är det marknadens
              villkor och friheter som gäller framför konsumenternas.
            </seg>
            <seg n="7ea25794">
              En tredje fråga som jag vill ta upp i mitt anförande är frågan
              om framtidens radio. Jag tror på radion som ett medium även i
              framtiden, men då måste den också ges möjlighet att utvecklas.
            </seg>
            <seg n="afcae8f3">
              Det är viktigt att alla i hela landet har tillgång till radio
              så att alla kan få information, bland annat vid kriser. Därför
              tror vi inte att det är möjligt att inom en överskådlig tid släcka
              ned det analoga nätet. Men även med den vetskapen borde det finnas
              förutsättningar att utveckla den digitala radion. Men då måste
              det ske i samverkan med övriga branschen. Det får inte vara som
              när de tidigare försöken avbröts. Då fick Sveriges Radio dra det
              tunga lasset. Övriga aktörer på marknaden var inte så intresserade.
            </seg>
            <seg n="dc68cf81">
              Nu finns det ett gemensamt intresse från både de privata aktörerna
              och Sveriges Radio. Ändå har regeringen under denna mandatperiod
              inte tagit ett enda steg framåt, utan man fortsätter med samma
              villkor som nu i ytterligare åtta år. Sedan kommer man att säga
              upp alla avtal och övergå till ett slutet anbudssystem. Också
              här är vi mycket kritiska.
            </seg>
            <seg n="b2d1eecb">
              År 2006 när vi förlorade regeringsmakten hade vi startat en dialog
              med företrädare för radiobranschen för att komma vidare i frågan.
              Men vad har hänt på området under de senaste fyra åren? Ingenting
              har hänt! Nu skjuter man frågan ytterligare åtta år framåt.
            </seg>
            <seg n="7ccea3ff">
              Vidare är vi mycket tveksamma till modellen med slutet anbudsförfarande.
              Vi tror att det kommer att gynna bara de stora aktörerna, vilket
              på sikt kan riskera mångfalden. I dagsläget har vi dock inget
              alternativ att presentera. Framför allt vill vi, som vi tidigare
              sagt, fortsätta dialogen med branschen och följa resultatet av
              de anbud som eventuellt lämnas in under kommande år.
            </seg>
            <seg n="8133edfc">
              Men om vi ska utveckla framtidens radio för att stimulera till
              ett ökat utbud, en bredare debatt och en större spridning av åsikter
              måste vi göra det tillsammans med den kommersiella radiobranschen.
              Sveriges Radio kan inte bära hela bördan men ska givetvis finnas
              med i ledande position och som en mycket stark och drivande aktör.
            </seg>
            <seg n="aff6636d">
              Avslutningsvis vill jag säga några ord om den nya myndighetsstruktur
              som regeringen föreslår. När Radio- och TV-verket och Granskningsnämnden
              bildades 1994 ansågs det viktigt att det skulle finnas en fristående
              granskningsmyndighet. Vi tycker inte att någonting har tillkommit
              som säger att vi ska ändra på denna ordning. Det är viktigt att
              skilja på den som ger tillstånd och den som granskar att tillstånden
              följs. Även om den tillsatta Granskningsnämnden som beslutande
              organ vid fällningar blir kvar är risken uppenbar att oberoendet
              och opartiskheten påverkas när allt ligger inom en och samma myndighets
              handläggande. Därför säger vi nej till en sammanslagning av Radio-
              och TV-verket och Granskningsnämnden.
            </seg>
            <seg n="9d8a39ed">
              Fru ålderspresident! Vi står givetvis bakom alla våra reservationer
              i betänkandet, men för tids vinnande yrkar jag bifall endast till
              reservationerna 1 och 3.
            </seg>
          </u>
          <note n="153c4a11">
            I detta anförande instämde Mikael Johansson (mp).
          </note>
          <note type="speaker" n="afd9b314">
            Anf. 97 MARIANNE BERG (v):
          </note>
          <u who="marianne_berg_455b30" xml:id="i-6dbed8d06ceda53e-7" n="c9e5c6ee">
            <seg n="9ed20257">
              Fru ålderspresident! Det här blir sista debatten för min del,
              i alla fall under denna mandatperiod.
            </seg>
            <seg n="82c6e1be">
              Helene Petersson har utförligt och positivt tagit fram vad ärendet
              gäller. Dessutom har s, v och mp en gemensam reservation. Jag
              vill ändå tala om det som i betänkandet rör sponsring, reklam
              och produktplacering.
            </seg>
            <seg n="c9f7be32">
              Som vänsterpartist och demokrat är jag för mångfald. Däremot
              har jag definitivt väldigt svårt för enfald. Därför är det extra
              tråkigt att i dag tvingas konstatera att riksdagens majoritet
              står i begrepp att rösta igenom ytterligare ett sorgligt enfaldigt
              förslag.
            </seg>
            <seg n="ce1f270d">
              Televisionen och radion har, som sagts i andra anföranden tidigare,
              på många sätt förändrats sedan jag var barn. Från att televisionen
              haft endast en kanal att hänvisa till på den tiden hette det kort
              och gott tv har det i dag skett en expansion till ett närapå oändligt
              antal tv-kanaler. Kanske är det inte precis i alla avseenden en
              mångfald när det gäller kvalitetsprogram. Det finns ändå en mångfald
              som gör att många människor kan finna program efter eget smalt
              eller brett intresse. Detsamma har skett inom radions värld.
            </seg>
            <seg n="253d009a">
              Fru ålderspresident! Reklamen har, anser jag, en andefattig och
              påträngande skepnad med jinglar riktade såväl till barn som till
              vuxna. Många välkomnar mångfalden av kanaler. Men samtidigt har
              det i varje undersökning visat sig att människor egentligen inte
              vill ha reklamavbrott vare sig i radio eller i tv. Man vill definitivt
              inte ha reklam insprängd i programmen.
            </seg>
            <seg n="18c408d2">
              Om framlagt förslag går igenom innebär det att sponsringsmeddelanden
              i ett pågående tv-program får lämnas i början och i slutet av
              varje annonsavbrott. Jag blir trött bara jag tänker på det. Om
              detta utnyttjas maximalt, vilket skulle innebära att det sker
              24 gånger per timme, undrar jag om det inte finns någon hejd på
              tokerierna. Hur mycket av sponsringsmeddelanden, reklam och produktplacering
              ska få komma in i våra vardagsrum?
            </seg>
            <seg n="30781250">
              Fru ålderspresident! Jag står självklart fast vid Vänsterpartiets
              tidigare uppfattning, att reklam under åtta minuter per timme
              i kommersiell radio och tv är helt tillräckligt. Jag anser också
              att det nu verkligen är dags att se till helheten när det gäller
              sponsring, reklam och produktplacering detta i stället för att,
              som nu, bara låta allt svämma över.
            </seg>
            <seg n="8ae75caf">
              Jag står bakom samtliga reservationer i betänkandet men yrkar
              bifall endast till reservation 2.
            </seg>
          </u>
          <note type="speaker" n="e1075edb">
            Anf. 98 ANNA TENJE (m):
          </note>
          <u who="anna_tenje_0159c5" xml:id="i-7ef4fd6137293112-1" n="2e1a9605" next="i-c2c9cfb392eb0f2e-1">
            <seg n="a4f77669">
              Fru ålderspresident! Utvecklingen inom medieområdet under de
              senaste åren har verkligen varit fantastisk. Länge hade Sverige
              ett statligt monopol på både tv och radio. Det kan tyckas otänkbart
              i dag, men det är inte speciellt länge sedan svenskarna kunde
              titta endast på TV1 och kanal 2 och bara hade Sveriges Radio att
              lyssna till.
            </seg>
            <seg n="702a168d">
              En första spricka i monopolet kom under regeringen Fälldin 1978
              genom närradions intåg. Nästa valfrihetsreform genomfördes nästa
              gång det var borgerlig regering; det var i början av 1990-talet.
              Den privata lokalradion körde i gång 1993 och fick stort genomslag.
            </seg>
            <seg n="93b91358">
              Strax därefter raserades även monopolet på tv-området med hjälp
              av ny teknik och satelliter, och svenskarna fick tillgång till
              en rad svenska och utländska tv-kanaler. Det var fantastiskt bra.
              Det tål ändå att påpekas att Sverige var det sista landet i Västeuropa
              som avskaffade det statliga monopolet för tv- och radiosändningar.
            </seg>
            <seg n="ec381fa4">
              Vi på allianssidan skiljer oss en aning från gänget på vänstersidan.
              Vi har en betydligt liberalare syn när det gäller medierna och
              vill undvika detaljreglering. Vi sätter upp ett yttre ramverk
              och regelverk och håller oss borta från moraliska pekpinnar.
            </seg>
            <seg n="ae15babd">
              Mediepolitiken ska stödja yttrandefrihet, mångfald, konkurrens
              och massmediernas oberoende och tillgänglighet samt motverka skadliga
              inslag i massmedierna.
            </seg>
            <seg n="99ccc270">
              En mediemarknad med många aktörer, tydliga spelregler och en
              sund konkurrens ger goda förutsättningar för en fri åsiktsbildning,
              ett fritt utbyte av idéer och reella möjligheter att granska makthavare.
              Kommersiella och ideella aktörer är viktiga för ett brett medieutbud
              med olika infallsvinklar.
            </seg>
            <seg n="a0c9987d">
              För att ett allsidigt medieutbud ska kunna komma alla till del
              är det även viktigt att radio och tv i allmänhetens tjänst har
              goda möjligheter att verka och utvecklas.
            </seg>
            <seg n="0d807478">
              I snart fyra år har vi fört en politik som säkrar mediernas frihet
              och som ger goda och långsiktiga spelregler på mediemarknaden.
              Den proposition om en ny radio- och tv-lag som vi nu har att ta
              ställning till stärker ytterligare den inriktningen.
            </seg>
            <seg n="058c206d">
              Den tekniska utvecklingen, EU-lagstiftningen och de marknadsmässiga
              förändringarna innebär att lagstiftningen på radio- och tv-området
              behöver moderniseras, liberaliseras och förenklas. Den nya radio-
              och tv-lagen innebär många förbättringar och förenklingar jämfört
              med tidigare, och vi får nu en framtidssäker lagstiftning som
              skapar bättre förutsättningar för en livskraftig svensk radio-
              och tv-bransch.
            </seg>
            <seg n="f5635f98">
              De nya reglerna, fru ålderspresident, syftar också till att öka
              tillgängligheten för personer med funktionsnedsättning genom till
              exempel textning, tolkning och liknande. På detta område kan mycket
              göras, och vi kan bli mycket bättre. Den nya radio- och tv-lagen
              innebär även nya reklamregler för radio och tv, nya sändningsmöjligheter
              för kommersiell radio, nya regler för närradion och större valfrihet
              för både tittare och lyssnare. Detta är en mycket positiv utveckling.
            </seg>
            <seg n="3a99158b">
              Genom den nya radio- och tv-lagen genomförs EU-direktivet om
              audiovisuella tjänster i svensk lagstiftning. Bestämmelserna för
              placering av reklam och reklamavbrott förenklas, samtidigt som
              regler om produktplacering och ny annonsteknik införs. Till skillnad
              från Marianne Berg anser jag att reklam har mycket gott med sig,
              och jag tycker därför att detta är en positiv utveckling.
            </seg>
            <seg n="5d5be488">
              De tv-bolag som sänder från Sverige får med andra ord bättre
              konkurrensvillkor.
            </seg>
            <seg n="e9c1fd74">
              Vi har också infört nya och mer generösa regler för hur mycket
              reklam som får sändas i tv och radio. Svenska bolag får nu samma
              möjligheter som bolag i andra länder, och detta är något mycket
              bra och något som utskottet gillar.
            </seg>
            <seg n="114fa6a4">
              Fru ålderspresident! Helena Bargholtz kommer att gå in mer i
              detalj på vad den nya lagen innebär för tv, och Stefan Tornberg
              kommer att redogöra för de nya reglernas innebörd för radion.
              Ingvar Svensson kommer som vanligt att knyta ihop säcken och ta
              upp det som vi andra inte har förstått eller som vi har glömt
              bort.
            </seg>
            <seg n="77bc76a4">
              Den tekniska utvecklingen och de förändringar den innebär ger
              fantastiska möjligheter att följa med i vad som händer både hemma
              och i övriga världen. Globaliseringen gör att vi via medierna
              kan se och lyssna på nyheter och åsikter var som helst, och den
              tekniska utvecklingen på medieområdet är ett utomordentligt verktyg
              för att stödja framväxten av fria medier och demokrati i länder
              som Burma, Nordkorea, Kina och Kuba.
            </seg>
            <seg n="f176e296">
              Möjligheterna med ny teknik är enorma och bör bejakas. Ny teknologi
              gör det också möjligt att fortsätta kampen för demokrati och möjligheten
              att befria medierna även i andra länder. Det är i denna diskussion
              viktigt att inte glömma bort att den privata radions och tv:ns
              utveckling i Sverige de senaste åren har varit en mycket stor
              seger för friheten och mångfalden. Om vi i Alliansen får fortsätta
              vårt arbete även efter valet i höst är det också vår ambition
              att Sverige ska vara ett av Europas bästa länder att producera
              medier i och sända ifrån.
            </seg>
            <seg n="a469ab7e">
              Denna proposition är mycket bra, och jag skulle därför vilja
              ta tillfället i akt att för sista gången denna mandatperiod och
              för egen del för antagligen mycket lång tid framöver yrka på godkännande
              av utskottets anmälan och avslag på samtliga reservationer. Jag
              skulle även vilja passa på att tacka mina kära kolleger, från
              båda sidor, i utskottet för en fantastisk tid. Ni har alla lärt
              mig oerhört mycket. Jag vill också tacka KU:s kansli med Bertil
              Wennberg i spetsen. Ni är något utöver det vanliga, och den kompetens
              jag har stött på hos er beundrar jag väldigt mycket. Tack för
              den här tiden!
            </seg>
          </u>
          <note n="8e9cd7ac">
            Anf. 99 HELENE PETERSSON i Stockaryd (s) replik:
          </note>
          <u who="anna_tenje_0159c5" xml:id="i-c2c9cfb392eb0f2e-1" n="2e1a9605" prev="i-7ef4fd6137293112-1">
            <seg n="d829515d">
              Fru ålderspresident! Jag vill bara fråga Anna Tenje ett par saker.
              Jag läste den debattartikel i Resumé den 10 juni som kulturministern
              skrev. Hon sade där att De rödgröna hotar medborgarnas valfrihet,
              att man från Alliansens sida stöder människornas fria val och
              att man har utformat ett regelverk som främjar mångfald, konkurrens
              och kvalitet. Konkurrens kan jag mycket väl stå bakom att regelverket
              främjar, men jag skulle vilja fråga Anna Tenje vad i detta betänkande
              som främjar mångfalden.
            </seg>
          </u>
          <note type="speaker" n="68f84e20">
            Anf. 100 ANNA TENJE (m) replik:
          </note>
          <u who="anna_tenje_0159c5" xml:id="i-7ef4fd6137293112-2" n="2e1a9605" next="i-c2c9cfb392eb0f2e-2">
            <seg n="a05f46e0">
              Fru ålderspresident! När man möjliggör för andra tv-kanaler och
              radiokanaler än de som finansieras via tv-licensen att finnas
              möjliggör man också en större mångfald. När man gör det möjligt
              att ta in större summor pengar genom att annonstiden för reklam
              utvecklas finns det också möjlighet för fler tv- och radiokanaler
              att finnas. Därmed ökar också mångfalden för tv-tittarna och för
              radiolyssnarna. Jag tror alltså att mångfalden och därmed valfriheten
              definitivt kommer att öka.
            </seg>
            <seg n="6b4f76ff">
              Jag vet inte om det är svar på din fråga, men utan att ha läst
              tidningsartikeln och hur kulturministern har resonerat i sina
              överväganden är det vad jag har att säga.
            </seg>
          </u>
          <note n="e2820ffa">
            Anf. 101 HELENE PETERSSON i Stockaryd (s) replik:
          </note>
          <u who="anna_tenje_0159c5" xml:id="i-c2c9cfb392eb0f2e-2" n="2e1a9605" prev="i-7ef4fd6137293112-2">
            <seg n="c6d886e8">
              Fru ålderspresident! Det är faktiskt lite så jag tolkar denna
              proposition och vårt betänkande: Det enda som utökas är reklamen.
              Enligt alla undersökningar jag har läst är dock summan av Sveriges
              reklampengar konstant. Det är bara det medium där man lägger sina
              pengar som varierar. Ökar möjligheten att ha tv-reklam minskar
              alltså reklamen i dagstidningarna. Hela detta område handlar om
              en mediemångfald, som vi strävar efter. Jag hoppas att Alliansen
              inte strävar efter att slå ut andra medier för att enbart satsa
              på radio- och tv-reklam. Det är nämligen det som kan vara en risk.
            </seg>
            <seg n="da68b8c2">
              När man tittar på mångfalden kan man titta på vilka aktörer det
              är. Ska vi ha in fler aktörer? Nej, under dessa fyra år har ni
              inte lagt fram något förslag som gynnar fler aktörer. Tvärtom
              har ni sett till de regelverk som i dag finns och som jag kan
              hålla med om inte på alla områden gynnar fler aktörer. Det har
              visat sig att det i den kommersiella radiobranschen i princip
              har blivit om inte ett monopol så åtminstone ett oligopol. Det
              finns i princip bara två stora aktörer. Man måste jobba mer för
              att i så fall sprida denna mångfald, men där har ni inte gjort
              ett dugg. Branschen har haft ganska stora förväntningar på er,
              men det har tvärtom blivit mer mediekoncentration.
            </seg>
            <seg n="fb4e4d31">
              När vi tittar på människans valfrihet och människans fria val
              kan vi absolut ta upp kabel-tv. Där finns väl inga fria val över
              huvud taget, för där är man oerhört låst till den operatör man
              har. Fastighetsägarna tecknar avtal på 25 år, men detta med samtrafiksmöjligheter,
              eller samtrafiksskyldigheter, vill ni inte titta på. Nej, det
              är marknaden som ska styra detta.
            </seg>
          </u>
          <note type="speaker" n="36dd0071">
            Anf. 102 ANNA TENJE (m) replik:
          </note>
          <u who="anna_tenje_0159c5" xml:id="i-bb7265eab310888f-3" n="2e1a9605">
            <seg n="c7a95565">
              Fru ålderspresident! Nej, vi vill absolut inte slå ut de aktörer
              som finns i dag till förmån för andra. Jag skulle dock vilja påpeka
              att det inte är vi som bestämmer vilka aktörer som ska eller inte
              ska finnas, utan det är något som marknaden måste sköta själv.
              Vi har endast att sätta upp spelregler, som ska vara så konkurrensneutrala
              som möjligt för att alla ska ha lika möjlighet att konkurrera.
            </seg>
            <seg n="848a3e7d">
              Som det har varit tidigare har inte företag som har haft sina
              kontor i Sverige haft samma konkurrensmöjligheter som företag
              som är stationerade i till exempel London. Det ändrar vi på nu,
              så att vi utjämnar den snedvridning av konkurrensen som har funnits.
              Därmed gör man det också möjligt för företag att verka på lika
              villkor, och det tror jag kommer att påverka mediemarknaden positivt.
            </seg>
            <seg n="7ce7021c">
              Jag tänkte på produktplacering och så vidare när du talade, Helene
              Petersson. Produktplaceringen i sig, som vi nu också liberaliserar
              och ger större möjligheter för, skapar en helt ny marknad. Du
              var nämligen inne på att själva summan av reklamintäkterna är
              konstant. Då skulle jag gärna vilja säga att det som har varit
              tidigare inte behöver fortsätta i framtiden, utan det sker en
              utveckling inom reklamområdet. Produktplacering är ett nytt sådant
              område som kan utvecklas.
            </seg>
            <seg n="2c2b5e56">
              Jag tror inte alls att summan måste vara konstant. Ungefär på
              samma sätt brukar ni resonera om jobben: Om det uppkommer ett
              jobb i en stad innebär det att det försvinner ett jobb någon annanstans.
              Men summan av antalet jobb är inte konstant, och det är inte heller
              reklamintäkterna.
            </seg>
          </u>
          <note type="speaker" n="6bf5c49b">
            Anf. 103 STEFAN TORNBERG (c):
          </note>
          <u who="stefan_tornberg_8ae8f2" xml:id="i-4ad6e4695a8108f8-1" n="3e3a2ddb">
            <seg n="6b98f070">
              Fru ålderspresident! År 1978 må vara länge sedan för Anna Tenje,
              men det känns som i går för mig. Det kan väl illustrera att vi
              fortfarande är lite av nybörjare. Jag kommer ihåg det som hände
              1978. Det var ett stort steg, och det har hänt mycket sedan dess.
              Jag hann gå ett par år i skolan innan jag fick tillgång till tv
              i bygden och hemmet; det fanns inte över hela landet vid den tidpunkten.
              Jag kommer till och med ihåg när P3 öppnades. Så gammal är jag.
            </seg>
            <seg n="e39dbff2">
              Det här visar också att det är en fantastisk utveckling som skett
              inom medieområdet, från en kanal på tv-sidan till dagens miljarder.
              Radion stod från början på en piedestal mitt i rummet. Nu finns
              väl i teorin en i var mans och kvinnas ficka. Frågan är vilket
              nästa steg blir i den utvecklingen.
            </seg>
            <seg n="1650852b">
              Fru ålderspresident! Det är väl ur den aspekten vi ska se diskussionen
              kring AV, det tidigare tv-direktivet och den nya radio- och tv-lagen.
              Hur ska vi hitta balansen mellan tittarintresset och företagens
              villkor och konkurrenskraft? Jag tycker att det är roligt att
              vi kan vara överens i dagens debatt om att det inte handlar om
              att begränsa informationsfriheten utan om att tillgodose de möjligheter
              som finns att öppna och sprida information, om att vi som medborgare,
              kunder och konsumenter ska få bättre tillgång till medier och
              information. Sedan har vi lite olika vägar att komma dit.
            </seg>
            <seg n="f50e7713">
              En väg som är viktig, tror jag, är den självreglerande kraft
              som finns i tittarintresset. Jag tror att vi redan i dag i stor
              utsträckning väljer bort program. Börjar man plottra sönder radioprogram
              och tv-program med alltför mycket reklam väljer vi som aktiva
              konsumenter bort de kanalerna och programmen.
            </seg>
            <seg n="acb785f7">
              En annan sak gäller företagens villkor, och det är väl det som
              kan motivera att det finns en reglering. Det är viktigt att de
              svenska mediebolagen har likvärdiga konkurrensförhållanden i förhållande
              till sina europeiska och på sikt också globala konkurrenter för
              att kunna konkurrera på lika villkor på de alltmer globala mediemarknaderna.
            </seg>
            <seg n="400a74cc">
              Fru ålderspresident! Det här innebär både utmaningar och möjligheter
              när det gäller tryck- och yttrandefriheten, etableringsfriheten
              och informationsfriheten. Jag anser att den radio- och tv-lag
              som riksdagen nu ska fatta beslut om är ett stort steg i rätt
              riktning.
            </seg>
            <seg n="75dadcc7">
              Det här öppnar för mer radio. Det som i lagstiftningen har kallats
              för lokalradio men som knappt av någon bland gemene man har kallats
              för lokalradio får nu sitt rätta namn, kommersiell radio. Det
              tydliggörs att det handlar om både analog radio, det vi i dag
              känner som den kommersiella radion, och en framtida digital möjlighet.
            </seg>
            <seg n="97f005b2">
              Till skillnad från Helene Petersson ser jag detta som en möjlighet
              att utveckla den digitala radion. Medan det helt riktigt med nödvändighet
              är en lång övergångstid till de nya villkoren när det gäller den
              analoga radion finns det ingenting som hindrar att man kommer
              i gång med den digitala radion. Till skillnad från den analoga
              radions slutna anbudsförfarande, som ger en möjlighet för företagen
              att beräkna affärsnyttan, blir det mer av en skönhetstävling när
              det gäller den digitala radions utveckling. Jag tror att det är
              rätt att ta det steget för att komma i gång med den utvecklingen.
            </seg>
            <seg n="df0ae33a">
              Detta ger också utvecklingsmöjligheter för närradion, den ideella,
              icke-kommersiella radion, med ökade möjligheter till samarbete
              över kommungränserna i riket på ett helt annat sätt än i dag,
              vilket gör att den icke-kommersiella radion på ett bättre sätt
              kan hävda sig gentemot övriga medier.
            </seg>
          </u>
          <note n="1c662cb7">
            Jag yrkar bifall till förslaget i utskottets betänkande.
          </note>
          <note type="speaker" n="8fb945ec">
            Anf. 104 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-d4cee7e15abecf24-0" n="76aba4eb" next="i-bc0a8468ced1554b-0">
            <seg n="2612e20d">
              Fru ålderspresident! Även jag har nostalgiska minnen av hur det
              var förr i världen, i tv:s barndom. Jag fick nämligen uppleva
              testsändningar. Jag tror att det var 1956. Ingen av oss kunde
              då drömma om den fantastiska utveckling som tv skulle uppleva.
              Tvärtom minns jag att det fanns en ganska stor tveksamhet till
              tv. En hel del människor tyckte att tv inte var något att syssla
              med över huvud taget.
            </seg>
            <seg n="56252204">
              Utvecklingen på medieområdet har gått så snabbt att det politiska
              systemet oftare än på andra områden ställs inför nya frågeställningar.
              Därför är det så spännande att få diskutera dessa frågor i dag.
              Det vi kan kalla medieindustrin är en av de snabbast växande branscherna,
              både i Sverige och internationellt. Den beräknas omsätta över
              100 miljarder kronor i Sverige varje år. Utvecklingen bärs till
              stor del av tekniska förändringar, men också av människors värderingar,
              tidsanvändning och konsumtionsmönster, vilket är viktigt.
            </seg>
            <seg n="9b3e4ddf">
              Det här väcker naturligtvis frågor. Vad innebär det alltmer fragmentiserade
              medielandskapet för demokratin?
            </seg>
            <seg n="6df60032">
              De principer som Folkpartiet länge hävdat i mediepolitiken är
              fortfarande giltiga. Vi använder orden frihet, mångfald och kvalitet
              sedan 1970-talet för att sammanfatta våra ideologiska ståndpunkter.
              Orden är nötta, men vi tycker att vi fyller dem med viktigt innehåll
              när vi uppdaterar våra ståndpunkter i den nya verklighet som råder
              2010.
            </seg>
            <seg n="8c9fa794">
              Det är viktigt för jobb och tillväxt i Sverige att mediebranschen
              har bra spelregler. Huvudfrågan för det politiska systemet är
              vilken roll staten ska spela på medieområdet. Enligt vår uppfattning
              ska staten först och främst fastställa och upprätthålla förutsägbara,
              genomskinliga och teknikneutrala regler för medier. Staten ska
              undvika dubbelrollen att vara både domare och spelare.
            </seg>
            <seg n="98ac4b38">
              Alliansen börjar nu enas om en gemensam mediepolitik. Häromveckan
              fattade riksdagen ett beslut om presstödets utformning som Alliansen
              står enad bakom. I dag behandlar vi alltså regeringens förslag
              till en ny radio- och tv-lag.
            </seg>
            <seg n="f064b8da">
              Som Anna Tenje nämnde har vi fyra alliansföreträdare delat upp
              frågorna mellan oss. På min lott kommer tv-frågorna, och jag vill
              ta upp ett par viktiga punkter.
            </seg>
            <seg n="926a97c6">
              Den första punkten gäller tillgängligheten för personer med funktionshinder.
              De personerna har ofta framfört klagomål över att de diskrimineras.
              De kan inte ta del av radio- och tv-sändningar oberoende av sändningsteknik.
              Här anser utskottet precis som regeringen att kravet på tillgänglighet
              måste vidgas och omfatta fler programtjänster än de som kräver
              sändningstillstånd enligt radio- och tv-lagen.
            </seg>
            <seg n="429966b4">
              Men det finns en viktig reservation. Hänsyn måste tas till de
              ekonomiska förutsättningarna för de olika företagen. Det kan,
              som regeringen framhåller, finnas anledning att göra skillnad
              mellan radio och tv i allmänhetens tjänst och kommersiella programföretag.
              Kraven får inte ställas så höga att de leder till orimliga ekonomiska
              konsekvenser, så att en del företag känner sig tvingade att avstå
              från att etablera sig eller driva sändningar. Men hänsynen till
              de ekonomiska konsekvenserna för programföretagen får å andra
              sidan inte leda till att den reglering som ska göra sändningarna
              tillgängliga för personer med funktionsnedsättning urholkas. Det
              här kan vara en rätt svår avvägning; det inser jag också.
            </seg>
            <seg n="ffdb12cd">
              En annan punkt jag vill ta upp gäller vidaresändningsplikten
              i kabelnätet. Regeringen anser att det fortfarande finns behov
              av en lagstadgad vidaresändningsplikt för att tillgodose allmänhetens
              intresse av tillgång till allsidig upplysning. Utgångspunkten
              ska vara att vidaresändningsplikten ska vara väl avvägd mellan
              kabeloperatörernas rätt att fritt förfoga över vilket innehåll
              som ska distribueras i deras nät och allmänhetens intresse av
              tillgång till en allsidig upplysning. Vid denna avvägning bör
              man också beakta den tekniska utvecklingen inom distributionen
              av tv-program och allmänhetens utökade möjligheter att ta emot
              tv-program.
            </seg>
            <seg n="aa57e4de">
              En särskild fråga i detta sammanhang är vem som ska stå för de
              upphovsrättsliga kostnaderna vid vidaresändning. Här vet jag att
              det finns många olika önskemål. Regeringen tycker att det rimligaste
              sättet att lösa frågan om ersättningens storlek och fördelningen
              av kostnadsansvar och annat beträffande ersättningen till rättighetshavare
              är att man har avtal mellan berörda parter och inte någon lagstiftning.
            </seg>
            <seg n="0f8c56a7">
              Fru ålderspresident! Oppositionen och utskottsmajoriteten har
              olika uppfattningar om de rättsliga förutsättningarna för att
              öka konkurrensen i kabel-tv-näten. Det har vi fått höra tidigare
              här i dag. Under lång tid har det framförts kritik mot en bristande
              valfrihet och den begränsade möjlighet till inflytande som råder
              för kabel-tv-abonnenterna.
            </seg>
            <seg n="f2f1f74f">
              Fru ålderspresident! Detta är en knepig fråga. Visst är det önskvärt
              med en ökad konkurrens och valfrihet i kabel-tv-näten. Men med
              tanke på den snabba utvecklingen när det gäller olika former av
              tv och hur den påverkar människors valfrihet är det väldigt bra
              att regeringen vill ge den nya myndigheten för radio och tv i
              uppdrag att följa utvecklingen och kanske senare komma med förslag.
            </seg>
            <seg n="b278a2da">
              Slutligen vill jag säga ett par ord om tillståndsplikten för
              tv-sändningar. Digitaliseringen har medfört att överföringskapaciteten
              i marksändningarna har ökat påtagligt. Trots detta är det precis
              som regeringen framhåller fortfarande viktigt att kunna säkerställa
              att boende i hela landet har möjlighet att ta emot program och
              att sammansättningen av programtjänster präglas av mångfald när
              det gäller både innehåll och ägande.
            </seg>
            <seg n="70fe7359">
              Frekvensutrymmet är fortfarande begränsat, och därför behöver
              tillståndsplikten behållas. Det handlar om att tillstånd bara
              ska krävas för vissa frekvensband upp till 2090 megahertz. Det
              innebär att omfattningen av tillståndsplikten minskar.
            </seg>
            <seg n="dad3e555">
              Fru ålderspresident! En ny radio- och tv-lagstiftning som är
              mer modern och teknikneutral än den nuvarande ger branschen bättre
              villkor och förutsättningar att främja det vi alla vill ha, nämligen
              mångfald, konkurrens och kvalitet. Med detta yrkar jag bifall
              till utskottets förslag i betänkandet och avslag på samtliga reservationer.
            </seg>
          </u>
          <note n="10ee548c">
            Anf. 105 HELENE PETERSSON i Stockaryd (s) replik:
          </note>
          <u who="helena_bargholtz_d2d19e" xml:id="i-bc0a8468ced1554b-0" n="76aba4eb" prev="i-d4cee7e15abecf24-0">
            <seg n="3c3a3cb3">
              Fru ålderspresident! Jag är glad att utskottets majoritet tog
              in meningarna om tillgänglighet för personer med funktionsnedsättning
              som vi hade skrivit i vår reservation. Det gäller att ha, precis
              som Helena Bargholtz säger, balansen till företagens möjlighet
              och att man inte får tolka den så pass att man säger: Vi har aldrig
              några pengar för de funktionshindrade. Det är bra.
            </seg>
            <seg n="547bf182">
              När det gäller mångfalden kan jag ställa samma fråga till Helena
              Bargholtz. Vad är det i detta betänkande och i propositionen som
              gör att ni tror att den ökar? Vi hade digitaliseringen under den
              förra mandatperioden. Om jag inte missminner mig var Folkpartiet
              inte alls inne på att staten skulle lägga den tid, den kraft och
              de pengar som man gjorde där. Detta var också något som branschen
              skulle ha fixat.
            </seg>
            <seg n="0ecccc5c">
              Vi har sett att branschen inte har kunnat komma vidare själv
              inom den kommersiella digitala radioutvecklingen. Den behöver
              hela tiden stöd och hjälp, och det gäller kanske också från public
              service-kanalerna. Min fråga är: Tror Helena Bargholtz så här
              efter fyra år att vi hade haft denna mångfald om inte staten hade
              tagit detta krafttag när det gäller digitaliseringen av marknätet
              för tv?
            </seg>
            <seg n="620d7de4">
              Helena Bargholtz talade också om Folkpartiets stöd för frihet
              och mångfald, och det var ett ord till som jag tappade bort. Frihet
              för vem? När jag läser detta kan jag bara se att det är frihet
              för branschen. Det finns inget konsumentperspektiv i ert sätt
              att se det. Vi ska släppa allt fritt. Branschen ska ha de villkoren
              så att den kan komma vidare. Jag tycker att ni glömmer konsumentperspektivet
              på alla områden.
            </seg>
          </u>
          <note type="speaker" n="7f357b30">
            Anf. 106 HELENA BARGHOLTZ (fp) replik:
          </note>
          <u who="helena_bargholtz_d2d19e" xml:id="i-d4cee7e15abecf24-1" n="76aba4eb" next="i-bc0a8468ced1554b-1">
            <seg n="ffe4b195">
              Fru ålderspresident! Jag kan inte se att det är en motsättning
              mellan branschen, det vill säga medieföretagens möjlighet att
              verka, och konsumentintresset. De hänger ihop. Finns det inget
              konsumentintresse finns det inget intresse för företagen att verka.
            </seg>
            <seg n="b43fd63a">
              Vi ser nu en otrolig utveckling på hela medieområdet när det
              gäller variationer i utbudet. Vi kommer att se ännu mycket mer
              i framtiden. Jag kan inte spekulera i vad som hade hänt om vi
              inte hade gått vidare med digitaliseringen. Men jag är medveten
              om att det var många problem i början.
            </seg>
            <seg n="025da612">
              Det är inte så att det bara var många konsumenter som var oroliga
              för vad digitaliseringen skulle innebära för dem i framtiden.
              Därför är det skönt om vi kan konstatera att det har gått ganska
              bra.
            </seg>
            <seg n="8bf9d70d">
              När det gäller mångfalden finns det allt fler företag som nu
              etablerar sig inom branschen. Jag tänker på den nya typen av företag.
              Man kan till exempel gå in på sin dator och se en massa olika
              program. Man behöver inte se dem vid specifika tillfällen.
            </seg>
            <seg n="f03db303">
              Det kommer fram nya idéer som jag kanske inte riktigt har fantasi
              att föreställa mig, precis som jag inte hade fantasi att föreställa
              mig det när jag såg de första testsändningarna. Men det kommer
              att utveckla en väldigt stor mångfald. Vi ser till exempel olika
              nischade program där invandrargrupper har sina tv-sändningar.
              Jag är hoppfull att vi kommer att ha en mångfald.
            </seg>
            <seg n="fb71d197">
              Vad gäller lagstiftningen är det främsta syftet att se till att
              den inte bromsar möjligheterna till utveckling av mångfalden.
              Vi ska inte ha lagstiftning i onödan utan se till att vi har lagstiftning
              som främjar mångfalden.
            </seg>
          </u>
          <note n="510fc6aa">
            Anf. 107 HELENE PETERSSON i Stockaryd (s) replik:
          </note>
          <u who="helena_bargholtz_d2d19e" xml:id="i-bc0a8468ced1554b-1" n="76aba4eb" prev="i-d4cee7e15abecf24-1">
            <seg n="ac797091">
              Fru ålderspresident! Jag kan fortfarande inte se att detta är
              en lagstiftning som främjar mångfalden. Den främjar koncentrationen.
              Den ger större möjlighet att fortsätta den mediekoncentrationsutveckling
              som håller på och som vi ser på marknaden.
            </seg>
            <seg n="29d8f4a7">
              När det gäller kabelnätet ser jag att myndigheten ska få möjlighet
              att följa utvecklingen. Men det finns redan i dag framtagna möjligheter
              och förslag som verkligen skulle gynna konsumenternas möjligheter
              att välja.
            </seg>
            <seg n="3ec2b5ca">
              I dag är det så att fastighetsägaren köper ett paket, och där
              ingår de stora bolagen. De små nischkanalerna har jättesvårt att
              ta sig fram här. Det finns ingenting i propositionen eller betänkandet
              som gynnar de små nischkanalerna. Tvärtom förstärker det de stora
              företagens möjligheter att fortsätta att ha makt och ta utrymme
              på mediemarknaden.
            </seg>
            <seg n="e8b1578c">
              Det talades om fler företag. Jag har väldigt svårt att se detta.
              Givetvis kommer datorn att kunna ge en möjlighet för vissa program.
              Men även där är det bredbandsbolag som ser till att ta kraft i
              nätet. Frågan är om det verkligen är några fler företag. Det är
              de stora mediehusen som fortsätter att breda ut sig och ha stora
              kanaler.
            </seg>
            <seg n="b6ed3259">
              Jag har en fråga till här i slutet om närradion. Många säger
              att det faktum att riksförbudet nu slopas kommer att riskera att
              slå ut den ideella närradion, tränga ut det lokala utbudet och
              också snedvrida konkurrensen på annonsmarknaden. Jag vill höra
              en kommentar till det.
            </seg>
          </u>
          <note type="speaker" n="650d7ed4">
            Anf. 108 HELENA BARGHOLTZ (fp) replik:
          </note>
          <u who="helena_bargholtz_d2d19e" xml:id="i-a2030ea92af35fe7-0" n="76aba4eb">
            <seg n="918d293a">
              Fru ålderspresident! När det gäller kabel-tv håller jag helt
              med Helene Petersson att det vore önskvärt att man kunde ha en
              fullständig konkurrens så att kabel-tv-konsumenterna själva kunde
              välja vilket bolag de vill ha. Det måste vi sträva efter.
            </seg>
            <seg n="e786fa74">
              I den här frågan finns det en utredning som ligger till grund
              för hela vårt betänkande. Det är en utredning som kom 2005 och
              som heter Anpassning av radio- och tv-lagen till den digitala
              tekniken . Där gjorde utredaren en noggrann analys av möjligheterna
              att lösa frågorna, men fann att det inte var möjligt att lagstifta
              om samtrafik eller andra former av tillträde på ett område som
              faller under lagen. Detta framgår mycket tydligt av utskottets
              betänkande. Man har försökt, och viljan finns. Men man har ännu
              inte sett möjligheterna. Man kanske kan klara av det med den nya
              myndigheten.
            </seg>
            <seg n="8a7dbeb1">
              Helene Peterssons senaste fråga gällde närradion. Eftersom jag
              själv är mycket engagerad i en närradiostation med sändningar
              vet jag att det är viktigt för närradion med möjligheter att få
              in reklam. Precis som har antytts här är det inte alldeles lätt
              att få fram reklamintäkter till närradiosändningarna. Men jag
              kan inte se att man kan lösa det på något annat sätt än att försöka
              få pengar den vägen.
            </seg>
          </u>
          <note type="speaker" n="e03b2b43">
            Anf. 109 INGVAR SVENSSON (kd):
          </note>
          <u who="ingvar_svensson_8d7de2" xml:id="i-f8a8da2981beee89-0" n="406b139f" next="i-cda15185ade8f607-0">
            <seg n="de7f525b">
              Fru ålderspresident! Nej, Anna Tenje, jag ska inte knyta ihop
              säcken och jag tänker inte förklara för er vad ni inte redan har
              begripit.
            </seg>
            <seg n="b09b5cbd">
              Det mediala landskapet är i ständig förändring. Det sker hela
              tiden. Om man ser tillbaka på den historiska utvecklingen har
              det skett enorma förändringar i medielandskapet. Och de kommer
              att fortsätta. Radio- och tv-lagen är förmodligen bara en liten
              etapp på vägen i den medieutveckling som vi ser framför oss.
            </seg>
            <seg n="0a1e487a">
              Man kanske också bör fundera inför den kommande utvecklingen
              på vad politiker ska lägga sig i och vad de inte ska lägga sig
              i. Där finns anledning att fundera en hel del framöver när det
              gäller mediepolitiken.
            </seg>
            <seg n="e14a7e4e">
              Man kan titta på den kommersiella radions utveckling. Den förväntades
              ge mycket av valfrihet när det gäller utbud, men det blev nästan
              bara musikinriktning. I dag kanske man egentligen inte vill välja
              bort den musikaliska inriktningen, även om det inte blev som man
              hade tänkt sig.
            </seg>
            <seg n="0567eb25">
              Man kan peka på att det begicks en massa misstag när man inrättade
              den privata lokalradion med ett anbudsförfarande som drev upp
              koncessionsavgifterna förfärligt. Under åren i opposition försökte
              jag arbeta för att man skulle få bort de höga koncessionsavgifterna
              och hitta lösningar, men då sade Finansen nej. Det ville man inte
              vara med om, och den inställningen har dess värre inte förändrats
              även om vi har bytt regering.
            </seg>
            <seg n="5bc0439a">
              Men vi hoppas att det ska komma en lösning till stånd så att
              vi får bättre villkor för den kommersiella radion. Då kan man
              också bidra till att den digitala radion dras i gång. Det är inte
              möjligt om det inte sker i samförstånd mellan public service-radion
              och de kommersiella kanalerna.
            </seg>
            <seg n="32078def">
              Vi får en oerhört snabb utveckling när det gäller så kallad HD-tv
              med en komprimeringsteknik med MPEG-4 och en ny mottagningsteknik.
              Detta kommer så småningom, efter en svår övergångstid, att revolutionera
              frekvensmöjligheterna.
            </seg>
            <seg n="c338be35">
              Jag vill speciellt peka på möjligheten till valfrihet framöver.
              Nu diskuteras valfrihet när det gäller kabelnäten. Det har utretts.
              Där finns ett antal svårigheter, många gånger beroende på att
              de som har hyrt kabelnäten av fastighetsägarna har monopol. Det
              kan vara svårt att göra ingrepp i de sammanhangen. Men jag tror
              mycket på en plattformskonkurrens att man helt enkelt har denna
              möjlighet som hyresgäst. Jag bor i ett kedjehus i Vallentuna ännu
              en liten tid. Där har vi tillgång till ett litet kabelnät. Vi
              har också möjlighet att ta emot marknätet och satellitsändningar.
              Men om man bor i en lägenhet har man små möjligheter till detta.
              Då måste man ha speciella villkor balkong i rätt riktning och
              så vidare för att man ska kunna få detta att fungera så att man
              får en valfrihet.
            </seg>
            <seg n="55d9867c">
              Jag tror att vi måste vara öppna för att det kommer en ny utveckling
              där vi får en större konkurrens mellan de olika tv-plattformerna.
            </seg>
          </u>
          <note n="f76196e0">
            Anf. 110 HELENE PETERSSON i Stockaryd (s) replik:
          </note>
          <u who="ingvar_svensson_8d7de2" xml:id="i-cda15185ade8f607-0" n="406b139f" prev="i-f8a8da2981beee89-0">
            <seg n="5d0cec9d">
              Fru ålderspresident! Vi har varit överens, Ingvar Svensson och
              vårt parti, i många av de här frågorna under resans gång. Vi samarbetade
              bra under förra mandatperioden i just mediefrågor.
            </seg>
            <seg n="f27061cf">
              Jag har en fråga om den kommersiella radion, som Ingvar Svensson
              tog upp. Det kom nya regler 2001 för att öka mångfalden där med
              möjlighet till lägre koncessionsavgift. Det var bara det att branschen
              själv inte ville släppa sina avtal med de höga koncessionsavgifterna,
              om det nu berodde på risken att de inte skulle få tillbaka dem
              eller om det berodde på att de inte ville ha kravet på lokal anknytning
              till sändningen.
            </seg>
            <seg n="e9c91c10">
              Ni har nu släppt dessa krav i betänkandet. Det innebär att de
              allra flesta under åtta års tid kommer att få betala samma oerhört
              höga koncessionsavgifter som tidigare medan de som antog de nya
              reglerna 2001 får behålla sina låga avgifter.
            </seg>
            <seg n="51cd613e">
              Vad tycker branschen om det, tror Ingvar Svensson?
            </seg>
          </u>
          <note type="speaker" n="d4cf8770">
            Anf. 111 INGVAR SVENSSON (kd) replik:
          </note>
          <u who="ingvar_svensson_8d7de2" xml:id="i-f8a8da2981beee89-1" n="406b139f" next="i-cda15185ade8f607-1">
            <seg n="1d8ef1b8">
              Fru ålderspresident! Jag tror inte att branschen gillar det där
              så mycket. Man lyssnade inte på mig när vi diskuterade frågorna
              2001. Då skulle vi ha fått en nedtrappning av koncessionsavgifterna,
              men Finansen sade nej. Man kan säga att det är samma finans i
              dag som påverkar situationen; det är bara att erkänna att det
              är så.
            </seg>
            <seg n="2ade2403">
              Jag har full förståelse för att de kommersiella radiokanalerna
              med de här höga koncessionsavgifterna inte ville bli av med sina
              varumärken. Det är klart att det var oerhört väsentligt för dem
              att behålla dem. Om man skulle släppa sina frekvenser och sedan
              inte få tillbaka dem, vilket det inte fanns någon garanti för
              med den lägre koncessionsavgiften, skulle man kunna drabbas oerhört
              hårt. Hela ens affärsidé skulle helt och hållet slås sönder. Det
              har jag alltså viss förståelse för.
            </seg>
          </u>
          <note n="c32b0d3f">
            Anf. 112 HELENE PETERSSON i Stockaryd (s) replik:
          </note>
          <u who="ingvar_svensson_8d7de2" xml:id="i-cda15185ade8f607-1" n="406b139f" prev="i-f8a8da2981beee89-1">
            <seg n="648e2dff">
              Fru ålderspresident! Tror Ingvar Svensson att det var många av
              radiokanalerna som hade förlorat sina tillstånd? Jag tror inte
              det.
            </seg>
          </u>
          <note type="speaker" n="ebe0c29d">
            Anf. 113 INGVAR SVENSSON (kd) replik:
          </note>
          <u who="ingvar_svensson_8d7de2" xml:id="i-a44fd12b5d61e2e1-6" n="406b139f">
            <seg n="1be9a9bc">
              Fru ålderspresident! Det är roligt att Helene Petersson har en
              tro. Men det hade varit bra för företagen att veta vad som skulle
              hända, och det visste de inte.
            </seg>
          </u>
          <note n="983e03e0">
            Överläggningen var härmed avslutad.
          </note>
          <note n="523083e0">
            10 § Indelning i utgiftsområden m.m
          </note>
          <note n="3e0aeaa0">
            Föredrogs
          </note>
          <note type="speaker" n="1cfed529">
            Anf. 114 BERIT ANDNOR (s):
          </note>
          <u who="berit_andnor_b8c556" xml:id="i-ea6a3c510184251b-8" n="93601f67">
            <seg n="6d3a16ce">
              Fru ålderspresident! Jag vill yrka bifall till den gemensamma
              reservation som har lämnats i detta ärende från oss socialdemokrater,
              Vänsterpartiet och Miljöpartiet.
            </seg>
            <seg n="8b896caf">
              Bakgrunden till den reservation som vi nu har är att vi anser
              att förändringarna som nu föreslås av budgetlagen borde ha föregåtts
              av överläggningar med oppositionen. Det här är viktiga frågor,
              för de handlar om långsiktigt hållbara, statliga budgetregler,
              och det är en typ av frågor där vi bör ha och söka gemensamma
              lösningar. Vi beklagar att regeringen inte har tagit den chansen.
              Vi anser att det borde ha varit på det sättet därför att det handlar
              om legitimitet för den här regleringen som vi har i budgetlagen.
            </seg>
            <seg n="6b88a0ce">
              Fru ålderspresident! Jag yrkar alltså bifall till reservationen.
            </seg>
          </u>
          <note type="speaker" n="baa4fab4">
            Anf. 115 PER BILL (m):
          </note>
          <u who="per_bill_c30ad8" xml:id="i-c303eabfc7db2765-7" n="98b44f4a">
            <seg n="d48d3473">
              Fru ålderspresident! Det är inte mycket att säga om det här ärendet
              annat än att yrka bifall till förslaget i betänkandet och yrka
              avslag på reservationen.
            </seg>
            <seg n="1dd60059">
              Jag tror inte att jag så här sent ska dröja kvar med någon lång
              debatt, utan vi hörde mycket tydligt att det egentligen bara handlar
              om huruvida Socialdemokraterna skulle ha fått vara med och diskutera
              de här frågorna på en sittning eller inte, och det får vi väl
              återkomma till sedan.
            </seg>
          </u>
          <note n="983e03e0">
            Överläggningen var härmed avslutad.
          </note>
          <note n="95f6cf69">
            11 § Uppskov till 2010/11 års riksmöte med behandlingen av vissa
            ärenden
          </note>
          <note n="3e0aeaa0">
            Föredrogs
          </note>
          <note n="1a0b03d9">
            Tjänstgörande ålderspresidenten konstaterade att ingen talare
            var anmäld.
          </note>
          <note n="ea25d21f">
            12 § Uppskov till 2010/11 års riksmöte med behandlingen av vissa
            ärenden
          </note>
          <note n="3e0aeaa0">
            Föredrogs
          </note>
          <note n="1a0b03d9">
            Tjänstgörande ålderspresidenten konstaterade att ingen talare
            var anmäld.
          </note>
          <note n="bfea97cc">
            13 § Rättelse i brottsbalken
          </note>
          <note n="3e0aeaa0">
            Föredrogs
          </note>
          <note n="1a0b03d9">
            Tjänstgörande ålderspresidenten konstaterade att ingen talare
            var anmäld.
          </note>
          <note n="c86154e3">
            14 § Ändring i brottsbalken
          </note>
          <note n="3e0aeaa0">
            Föredrogs
          </note>
          <note n="1a0b03d9">
            Tjänstgörande ålderspresidenten konstaterade att ingen talare
            var anmäld.
          </note>
          <note n="65be764b">
            15 § Bordläggning
          </note>
          <note n="d301f3db">
            Anmäldes och bordlades
          </note>
          <note n="a46e5609">
            16 § Anmälan om frågor för skriftliga svar
          </note>
          <note n="3bc50b68">
            Anmäldes att följande frågor för skriftliga svar framställts
          </note>
          <note n="4f413362">
            den 10 juni
          </note>
          <note n="0708d6ab">
            Josefin Brink
          </note>
          <note n="7f493148">
            Annika Qarlsson
          </note>
          <note n="0cfa40ee">
            LiseLotte Olsson
          </note>
          <note n="1f13bc4f">
            Mikael Damberg
          </note>
          <note n="77268ec0">
            Anne Ludvigsson
          </note>
          <note n="aaddae8a">
            Peter Jeppsson
          </note>
          <note n="77268ec0">
            Anne Ludvigsson
          </note>
          <note n="788c8d14">
            den 11 juni
          </note>
          <note n="2ba10a19">
            Per Bolund
          </note>
          <note n="518126d9">
            Elina Linna
          </note>
          <note n="938010ec">
            Carin Runeson
          </note>
          <note n="99f49a6c">
            Ulf Nilsson
          </note>
          <note n="8ab1f20f">
            den 14 juni
          </note>
          <note n="417974e3">
            Thomas Bodström
          </note>
          <note n="5c6b57da">
            Birgitta Eriksson
          </note>
          <note n="5c6b57da">
            Birgitta Eriksson
          </note>
          <note n="5c6b57da">
            Birgitta Eriksson
          </note>
          <note n="553a29dd">
            Frågorna 2009/10:885894 redovisas i bilaga som fogats till riksdagens
            snabbprotokoll tisdagen den 15 juni.
          </note>
          <note n="cf773087">
            Frågorna 2009/10:895899 redovisas i bilaga som fogats till riksdagens
            snabbprotokoll tisdagen den 22 juni.
          </note>
          <note n="afaadba6">
            17 § Anmälan om skriftliga svar på frågor
          </note>
          <note n="081a07f1">
            Anmäldes att skriftliga svar på följande frågor inkommit
          </note>
          <note n="4f413362">
            den 10 juni
          </note>
          <note n="397bae38">
            Helena Bargholtz
          </note>
          <note n="deea9fe5">
            Torbjörn Björlund
          </note>
          <note n="deea9fe5">
            Torbjörn Björlund
          </note>
          <note n="d5b0010b">
            Ameer Sachet
          </note>
          <note n="d5b0010b">
            Ameer Sachet
          </note>
          <note n="d5b0010b">
            Ameer Sachet
          </note>
          <note n="d5b0010b">
            Ameer Sachet
          </note>
          <note n="8ab1f20f">
            den 14 juni
          </note>
          <note n="a9ac5d54">
            Johan Pehrson
          </note>
          <note n="644fc3bb">
            Johan Linander
          </note>
          <note n="5c6b57da">
            Birgitta Eriksson
          </note>
          <note n="5c6b57da">
            Birgitta Eriksson
          </note>
          <note n="5c6b57da">
            Birgitta Eriksson
          </note>
          <note n="89b1062b">
            Lena Olsson
          </note>
          <note n="b529e52f">
            Britta Rådström
          </note>
          <note n="b529e52f">
            Britta Rådström
          </note>
          <note n="a84560b8">
            Svar inkomna den 10 juni redovisas i bilaga som fogats till riksdagens
            snabbprotokoll tisdagen den 15 juni.
          </note>
          <note n="4a7fca9a">
            Svar inkomna den 14 juni redovisas i bilaga som fogats till riksdagens
            snabbprotokoll tisdagen den 22 juni.
          </note>
          <note n="2ac1f9fa">
            18 § Kammaren åtskildes kl. 18.41.
          </note>
          <note n="4a49849c">
            Förhandlingarna leddes
          </note>
          <note n="6f148d01">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
