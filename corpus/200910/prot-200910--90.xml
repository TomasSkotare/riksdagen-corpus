<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--90</head>
          <docDate when="2009-03-18">2009-03-18</docDate>
        </div>
      </front>
      <body>
        <div>
          <note n="0b544c5b">
            ﻿
          </note>
          <note n="980d6460">
            Riksdagens protokoll
          </note>
          <note n="e5fdbb67">
            2009/10:90
          </note>
          <note type="date" n="466a8b9d">
            Torsdagen den 18 mars
          </note>
          <note n="1605aa7d">
            Kl. 12:00 - 18:10
          </note>
          <note n="d9adde16">
            1 § Justering av protokoll
          </note>
          <note n="1c517ce5">
            Justerades protokollet för den 12 mars.
          </note>
          <note n="64646274">
            2 § Hänvisning av ärenden till utskott
          </note>
          <note n="d94fe3bd">
            Föredrogs och hänvisades
          </note>
          <note n="fdbbfefb">
            3 § Allmänna motioner om punktskatter
          </note>
          <note n="cd7a78d3">
            Föredrogs
          </note>
          <note type="speaker" n="bdd02fda">
            Anf. 1 CHRISTIN HAGBERG (s):
          </note>
          <u who="christin_hagberg_5dd552" xml:id="i-1e0a2e80335adcf6-0" n="dc0ee06b" next="i-4b7f9f246c22f5c9-0"/>
          <note n="2e464d48">
            Fru talman! Jag inleder med att yrka bifall till reservation
            nr 8.
          </note>
          <u who="christin_hagberg_5dd552" xml:id="i-4b7f9f246c22f5c9-0" n="dc0ee06b" prev="i-1e0a2e80335adcf6-0">
            <seg n="791d7d95">
              Vi socialdemokrater står naturligtvis bakom alla våra reservationer
              men för tids vinnande yrkar vi bifall bara till nr 8.
            </seg>
            <seg n="ca491161">
              Vi är nu inne i det sista halvåret av den här mandatperioden.
              Fyra år har snart gått och det är dags att göra bokslut över den
              borgerliga regeringens förslag och beslut.
            </seg>
            <seg n="27f87c9a">
              Det var bland annat att ni inte skulle äventyra statens budget
              genom att låna till reformer. Ni gick till val på arbetslinjen
              och full sysselsättning, och ni skulle minska utanförskapet.
            </seg>
            <seg n="f358c855">
              Man har lånat till skattesänkningar. Det är skattesänkningar
              som främst gynnar dem som redan har gott om pengar 60 procent
              av skattesänkningarna har gått till de 10 procent i Sverige som
              har de högsta inkomsterna.
            </seg>
            <seg n="fc604aec">
              Arbetslösheten har ökat och är nu över 100 000. Utanförskapet
              har också ökat och är i dag över 70 000 med den definiering som
              ni själva hade 2006.
            </seg>
            <seg n="2acee9f6">
              Ni sade också att färre skulle leva på det som ni kallar för
              bidrag, det vill säga vårt gemensamma försäkringssystem. Där har
              ni i och för sig klarat era ambitioner genom att kasta ut folk
              ur våra gemensamma försäkringssystem i ovisshet och otrygghet,
              och ni har överfört kostnaderna till kommunernas försörjningsstöd.
              Försörjningsstödet ökar nu i 90 procent av landets 290 kommuner
              och kostnaden har ökat.
            </seg>
            <seg n="f9d61102">
              Fru talman! Vi hade tänkt att vi skulle göra ett bokslut på punktskatteområdet
              också, men det var betydligt svårare. Om man tittar på vad de
              borgerliga partierna gick till val på 2006 ser man att det inte
              var något gemensamt utspel i dessa frågor. Moderaterna tyckte
              inte att det var en fråga av intresse. Centerpartiet hade en omfattande
              politik på miljösidan men ingen på skattesidan för att styra sin
              politik i rätt riktning. Däremot hade Folkpartiet och Kristdemokraterna
              ett förslag var på punktskatteområdet. Folkpartiet ville sänka
              alkoholskatten. Kristdemokraterna ville sänka bensinskatten. Av
              dessa två förslag har det inte blivit något, och jag tycker att
              vi kan lämna dem därhän.
            </seg>
            <seg n="37c06f6a">
              Det man hade gemensamt var att man ville göra något åt havsmiljön,
              inte minst i Östersjön som ju alla vet att det finns stora miljöproblem
              med. Man har lagt fram en strategi, vilket är bra. Men sedan kom
              nästa steg: man tar bort skatten på handelsgödsel. Handelsgödsel,
              alltså kväve och fosfor, är som vi vet ett av de stora problemen
              med läckage ut i bland annat Östersjön.
            </seg>
            <seg n="31563eff">
              Jag förstår att man kände att man ville ge Sveriges lantbrukare
              något eftersom det fanns ett missnöje hos dem med den borgerliga
              politiken. Om man ser det ur havsmiljöns och Östersjöns synpunkt
              var det ett mycket motsägelsefullt beslut. En folkpartist från
              de gröna liberalerna uttryckte det diplomatiskt: Det här var inte
              bra.
            </seg>
            <seg n="b4824c00">
              Fru talman! Nästa fråga som jag också ställer mig oerhört frågande
              till är den borgerliga regeringens avfallspolitik. Man har nu
              beslutat att ta bort avfallsförbränningsskatten. Man tyckte inte
              att den hade någon styrande effekt. Om detta råder det dock oenighet
              i branschen. Återvinningsindustrierna menar till exempel att man
              skulle behålla skatten och utveckla den så att den fick en bättre
              styrande effekt. Den borgerliga majoriteten valde att ta bort
              den utan att komma med förslag på hur man skulle kunna förbättra
              i riktning mot avfallshierarkins utformning.
            </seg>
            <seg n="2d78eb6f">
              Ni har under dessa fyra år inte lagt fram något förslag på detta
              område. Innan jag gick hit till kammaren tittade jag på regeringens
              hemsida efter vad som fanns om avfall och kretslopp. Det fanns
              ingenting om det. Det kanske kommer nästa vecka; ni har sista
              chansen då. Det ser vi fram emot.
            </seg>
            <seg n="4a2b669c">
              Ingenting har hänt på det området. Det tycker jag är anmärkningsvärt.
              Det är ett område som växer, det händer mycket, det utvecklas
              och inte minst skapar det mycket sysselsättning.
            </seg>
            <seg n="b6fe5ce3">
              Jag vill till sist ta upp frågan om alkoholskatt på söt cider
              och alkoläsk. Denna fråga har vi haft uppe hela mandatperioden.
              Regeringen har inte gjort något. De borgerliga ledamöterna i skatteutskottet
              gör ingenting, trots att de tycker som vi i oppositionen i frågan,
              utan skriver i betänkandet att frågan är uppmärksammad i Regeringskansliet.
            </seg>
            <seg n="035ec65d">
              Alkoholpolitik och alkoholskatter är ingen lätt fråga eftersom
              den styrs av EU. EU tycker att handel med alkohol är som handel
              med vilken vara som helst, medan vi i Sverige har en social dimension
              på frågan.
            </seg>
            <seg n="6798e8f8">
              När det gäller skatt på söt cider och alkoläsk finns det en möjlighet.
              Även andra länder inom unionen har uppmärksammat de problem som
              dessa drycker har orsakat, främst bland ungdomar och yngre kvinnor.
              Flera länder, till exempel Tyskland och Frankrike, har infört
              en särskild skatt eller avgift på alkoläsk. Resultatet har varit
              påtagligt och ett par produkter har försvunnit ur sortimentet.
              Det finns uppenbarligen en möjlighet att få till stånd höjda alkoholskatter
              på just dessa drycker, men den borgerliga regimen har inte tagit
              tag i frågan och de borgerliga ledamöterna i skatteutskottet agerar
              inte, vilket vi bara kan beklaga.
            </seg>
          </u>
          <note n="e5d9ecaf">
            Vad var det som de borgerliga gick till val på?
          </note>
          <note n="1db254d4">
            Vad blev resultatet?
          </note>
          <note type="speaker" n="f1d4ca15">
            Anf. 2 PETER PEDERSEN (v):
          </note>
          <u who="peter_pedersen_0f4dae" xml:id="i-e217cec8ba589524-0" n="5910610e">
            <seg n="9846986a">
              Fru talman! Vänsterpartiet står naturligtvis bakom samtliga reservationer
              och särskilda yttranden där vi finns med. För tids vinnande nöjer
              vi oss med att yrka bifall till reservation 1 som handlar om drivmedelsskatter.
            </seg>
            <seg n="4571b853">
              Jag kommer att ägna mitt anförande i huvudsak åt frågor som är
              relaterade till trafik och skatter där.
            </seg>
            <seg n="b965e282">
              Trafik- och transportsektorn är ett stort problembarn när det
              gäller möjligheten att leva upp till de klimatmål vi har ställt
              upp. Det krävs åtgärder för att vi ska komma till rätta med det.
              Vi ska inte hamna i någon debatt om huruvida man är fientlig eller
              inte mot det ena eller andra sättet att transportera sig. Alla
              kan vara överens om att gå och cykla är det absolut bästa, men
              vi förstår att det inte är möjligt i alla lägen och att man får
              ta till andra medel.
            </seg>
            <seg n="280edb7a">
              När det gäller alternativen tåg, flyg och bil finns det grader
              av hur mycket man påverkar klimatet. Det är rimligt att vi politiker
              gör vad vi kan till exempel via ekonomiska styrmedel som skatter
              för att styra i en riktning som leder till större sannolikhet
              för måluppfyllelse när det gäller miljökvalitetsmål och klimatmål.
            </seg>
            <seg n="65ad1db3">
              Vi har också betonat att det är viktigt att man ser att det är
              olika förutsättningar i storstad och på landsbygd. I större städer
              finns det naturligtvis större förutsättningar att bygga ut en
              väl fungerande kollektivtrafik som omfattar alla. Det är mycket
              svårare att nå lika många i glesbygd. Det är självklart.
            </seg>
            <seg n="c0b20973">
              Vi i Vänsterpartiet tycker att det ska vara så att det från det
              att man köper en bil och betalar registreringsskatt, kör bilen
              och betalar fordonsskatt och tankar bilen med drivmedel ska märkas
              vilken sorts bil det är. Har man valt en bil som går på fossilt
              bränsle som släpper ut mycket partiklar, koldioxid och andra icke
              önskvärda ämnen i naturen ska man betala för det under bilens
              hela livslängd. Det är ett val man gör när man köper den bilen.
            </seg>
            <seg n="46a14947">
              Vi skulle vilja att drivmedelsskatten görs om till tre delar:
              en koldioxidkomponent, en fiskal komponent som är energiskatt
              och en del som gäller övriga miljöegenskaper.
            </seg>
            <seg n="38df343d">
              Då skulle man kunna få en mer träffsäker och spetsig skattelagstiftning
              som skulle styra transporterna i en mer miljövänlig riktning.
              Det skulle vara en teknikneutral lagstiftning. Man skulle ha tydligare
              alternativ när man ska välja att köpa en ny eller en begagnad
              bil, så att man vet vad som kommer att hända med den framtida
              beskattningen när man kör denna bil.
            </seg>
            <seg n="9b0064a2">
              Vi tycker att det finns skäl att försöka hitta undantag för kollektivtrafiken.
              Om allt är lika för alla händer ingenting. Om vi vidtar åtgärder
              som hela tiden klämmer åt privatbilismen och kollektivtrafiken
              i lika hög grad sker det ingen överflyttning. Jag tror att alla
              som arbetar med denna fråga i dag är överens om att det skulle
              vara en stor fördel om vi kunde öka andelen kollektivresande av
              det totala resandet, alltså att fler väljer och har möjlighet
              att resa kollektivt. Det skulle också ha stor betydelse för att
              uppnå nollvisionen, alltså att färre blir allvarligt skadade och
              dödade i trafiken.
            </seg>
            <seg n="4222f944">
              Tyvärr skriver man från regeringssidan ungefär som man gjorde
              i budgetsammanhang. Man avstyrker förslagen utan någon större
              argumentation. Man säger att man redan har diskuterat många av
              punkterna och behandlat dem när budgeten antogs. Då har man ingen
              argumentation.
            </seg>
            <seg n="fac78853">
              Om man avstyrker olika förslag är det bra om man har några egna
              som är bättre för att komma till rätta med problemet.
            </seg>
            <seg n="f21282fa">
              Fru talman! Ett tydligt exempel på detta handlar om flyget som
              är något slags skattefrälse på transportsidan. I avvaktan på att
              flyget ska omfattas av handel med utsläppsrätter har vi velat
              pröva en modell som innebär att man inför något som vi kan kalla
              start- och landningsskatt. Den går i princip ut på att om man
              nu ska starta och landa flygplanen är det ur miljösynpunkt en
              klar fördel om man försöker fylla dessa plan, alltså att man har
              en bra täckningsgrad, i stället för att man har många starter
              av flygplan som har liten beläggning. Vi tycker att man skulle
              kunna pröva detta i stället för att man hela tiden bara hänvisar
              till något som ska hända i framtiden. Under tiden pågår klimatförsämringarna
              och klimatutsläppen. Här finns det en möjlighet att pröva någon
              typ av åtgärd för att komma till rätta med detta. Då skulle man
              på ett rättvist sätt likställa flyget med andra transportmedel.
              Det är orimligt att flyget ska vara ett skattefrälse jämfört med
              till exempel kollektivtrafiken som går på land eller till sjöss.
              Det finns få sakargument till att det ska vara på det sättet.
            </seg>
            <seg n="f0f8fb30">
              Fru talman! Avslutningsvis tycker vi att det är utmärkt att man
              kan ha ett trevligt liv till sjöss med fritidsbåtar. Det har vi
              inga synpunkter på. Men det är svårt att förstå varför den som
              till exempel äger en båt i halvmiljonersklassen eller mer och
              åker omkring i Helsingforss skärgård eller på några andra vackra
              platser inte ska behöva beskattas för detta fordon, medan den
              som äger ett fordon som används på land som är betydligt mindre
              värt, till exempel en tvåhjulig EU-moppe, bevisligen ska betala
              någon typ av skatt för detta fordon.
            </seg>
            <seg n="803f96e8">
              Vi tycker inte att det är rimligt att Sjöfartsverket ska leva
              på anslag och avgifter från trafiken. Då blir det i princip så
              att man belastar handelssjöfarten med kostnader som fritidsbåtar
              förorsakar. Det tycker vi inte är rimligt. Vi anser att det är
              rimligt att till exempel sjöräddning, som bevisligen är till nytta
              för den som råkar ramla över bord från en fritidsbåt, betalas
              också av den som kan ta del av denna viktiga tjänst.
            </seg>
            <seg n="37f47d16">
              Det är också viktigt att fritidsbåtarna är med och betalar kostnaderna
              för att Sjöfartsverket håller farleder öppna, vilket också omfattar
              fritidsbåtar. Varför ska vi ha ett system som relativt sett missgynnar
              sjöfarten jämfört med andra transportslag?
            </seg>
            <seg n="7df6fef2">
              Här finns det ingen bra motivering. Trafikutskottet och även
              riksdagen, tror jag, har vid något tillfälle för länge sedan uttalat
              sig i positiv riktning när det gäller att man bör ha någon typ
              av registrering av fritidsbåtar om man skulle vilja införa en
              skatt och för att man ska kunna härleda vem som äger en båt, vilket
              borde vara av intresse även för den som äger en båt i halvmiljonersklassen
              eller mer. Om båten försvinner underlättar detta när man försöker
              hitta denna båt.
            </seg>
            <seg n="778f2e02">
              Då säger man från utskottsmajoriteten att man inte vill införa
              denna registrering eftersom det i sig kan innebära att en båtskatt
              införs. Tänk om man skulle ha detta synsätt på andra fordon. Då
              skulle man snart inse att det inte skulle fungera om man tog bort
              all registrering och alla skatter från alla andra fordon som går
              på land.
            </seg>
            <seg n="182644cb">
              Det är mycket märkligt att man hävdar att det som sker till havs
              eller till sjöss ska betraktas på ett helt annat sätt.
            </seg>
            <seg n="1ead35b4">
              Argumentet att man har fordonsskatt för fordon som går på land
              för att de förorsakar viss förslitning av vägen som man ska betala
              för kan överföras till att även båtar kan förorsaka kostnader
              som handelssjöfarten i dag ska stå för, vilket vi tycker är orimligt.
            </seg>
            <seg n="3a620c0a">
              Det är inget självändamål att beskatta fritidsbåtar. Det är ett
              rättvisekrav för att sjöfarten inte ska behandlas på ett mer negativt
              sätt än andra transportslag.
            </seg>
          </u>
          <note type="speaker" n="4cad574c">
            Anf. 3 HELENA LEANDER (mp):
          </note>
          <u who="helena_leander_1a8ec1" xml:id="i-03f6c869d9f87038-0" n="0c77d9a2">
            <seg n="394e9df2">
              Fru talman! Att prata om punktskatter utan att prata om koldioxidskatt
              blir lite konstigt för en miljöpartist som jag som är skolad i
              en miljöekonomisk tradition där det mest effektiva styrmedlet
              är det som går direkt på problemet. I klimatfrågan skulle man
              kanske kunna hävda att det är koldioxiden även om det så klart
              finns andra växthusgaser också. Men det krävs att man har några
              motioner som handlar om det. Det har vi inte i detta betänkande.
              Jag får därför helt vackert hålla mig till de motioner som vi
              har att behandla i dag. Jag är rädd att jag kommer att fylla min
              talartid mer än väl ändå.
            </seg>
            <seg n="621d6e0f">
              Även om koldioxidskatten genom sin träffsäkerhet och kostnadseffektivitet
              borde vara basen bland klimatskatterna finns det områden som i
              dag inte är koldioxidbeskattade. Flygbränsle är ett sådant område
              där internationella avtal lägger krokben för oss. Men det hindrar
              oss inte från att söka bilaterala lösningar med andra länder som
              är intresserade av att klimatbeskatta flyget. Det hindrar oss
              inte heller från att ha någon form av flygskatt som inte tas ut
              på själva bränslet men som ändå ger drivkrafter för att flyga
              mindre.
            </seg>
            <seg n="acbeb47c">
              Bränsle som används i kommersiell sjöfart eller yrkesfiske är
              inte heller koldioxidbeskattat. Det är inte olyckligt bara ur
              klimatsynpunkt. Detta billiga bränsle är också en förutsättning
              för de stora bränsleslukande fartyg som dammsuger haven på fisk
              på ett helt ohållbart sätt. Det vore därför angeläget att se över
              om man kan antingen ta bort denna skattebefrielse eller åtminstone
              sätta någon form av tak för hur stor skattebefrielsen får vara.
            </seg>
            <seg n="1a841e6b">
              Utöver koldioxidskatten har vi också en energiskatt som inte
              ska glömmas bort. I vägsektorn bidrar den till exempel till att
              täcka samhällskostnader för buller, vägslitage och andra utsläpp
              än koldioxid. På diesel skulle denna energiskatt behöva vara betydligt
              högre för att täcka dessa samhällskostnader. Men för att undvika
              att långtradarna fyller sina stora tankar utomlands med billigare
              diesel har energiskatten hållits nere. Denna 40-öriga höjning
              som har beslutats är visserligen ett steg i rätt riktning, men
              vill man ha någonting som också ger mer rättvisa konkurrensvillkor
              mellan utländska och inhemska åkare krävs det också en kilometerskatt
              på lastbilar. Kilometerskatt på lastbilar finns i dag i Tyskland,
              Schweiz, Österrike, Tjeckien och Slovakien, och fler länder är
              på gång. I de länder där man har skatten har man kunnat effektivisera
              logistikuppläggen så att färre lastbilar kör tomma och att de
              lastbilar som körs fylls bättre generellt. På så sätt kan samma
              transportbehov tillgodoses med färre vägtransporter och därmed
              mindre miljöpåverkan.
            </seg>
            <seg n="dbf9e49b">
              I de länder som dessutom har differentierat denna kilometerskatt
              utifrån fordonets miljöklass har man också sett en anpassning
              av fordonsflottan mot mer miljövänliga fordon. En ytterligare
              fördel är att en kilometerskatt ger sjystare konkurrensvillkor
              gentemot sjöfart och järnväg som i dag betalar för sin infrastruktur
              genom banavgifter och farledsavgifter.
            </seg>
            <seg n="317dfecf">
              För att inte ge orimliga påfrestningar på skogsindustrin kan
              man differentiera denna kilometerskatt geografiskt. Med modern
              teknik kan administrationskostnaderna hållas nere. Det finns egentligen
              ingen anledning för majoriteten att motarbeta en kilometerskatt.
            </seg>
            <seg n="d9fc98be">
              Arbetet för ett mer transportsnålt samhälle behöver också kombineras
              med ett arbete för mer miljöanpassade drivmedel i de transporter
              som ändå sker. Fanns det obegränsade mängder miljöanpassade drivmedel
              behövde vi inte bry oss om att minska transporterna. Men så ser
              det inte riktigt ut i dag. Ska man rekommendera något drivmedel
              skulle jag vilja lyfta fram biogas, särskilt om den framställs
              av gödsel, avloppsslam och liknande som annars tenderar att läcka
              växthusgaser. Men genom att röta den till biogas kan man få en
              dubbel klimatnytta.
            </seg>
            <seg n="92e2ec9a">
              Många konsumenter tycks ha fattat att det här med biogas är grejen,
              men utbudet har inte riktigt hängt med. En stor del av den fordonsgas
              som säljs är en blandning av fossilgas och biogas. Men här i Helsingforssområdet
              tvingas gasbilsägare att titt som tätt tanka ren fossilgas därför
              att biogasen är slut.
            </seg>
            <seg n="d5742211">
              För att öka tillgången på biogas krävs en rad åtgärder, men om
              vi håller oss till skatteområdet är avfallsförbränningsskatten
              en viktig pusselbit. Avfallsförbränningsskatten har stärkt drivkrafterna
              för att använda organiskt avfall till att röta till biogas i stället
              för att bara bränna upp det. Tyvärr har riksdagsmajoriteten bestämt
              att avfallsförbränningsskatten ska tas bort. Jag är medveten om
              att utformningen haft en del brister. Men jag tycker att det är
              bättre att försöka rätta till de bristerna i stället för att utan
              att ha ett alternativ ta bort skatten och därmed riskera tillgången
              på biogas.
            </seg>
            <seg n="5f3f9af9">
              Som regeringens politik nu ser ut är alltså biogasen tätt förknippad
              med fossilgas. Det innebär att den utfasning av skattenedsättningen
              för fossil fordonsgas som beslutats riskerar att slå mot biogasen
              trots att det i grunden är helt rätt att fossilgas inte ska ha
              någon skattenedsättning. Men om man i stället skjuter den här
              utfasningen framåt något år och behåller avfallsförbränningsskatten,
              om än i något reformerad form, ges biogasutbyggnaden bättre förutsättningar.
            </seg>
            <seg n="e06fcb1c">
              En annan tråkighet i regeringens politik är att man har avskaffat
              skatten på konstgödsel, något som minskat de ekologiska odlarnas
              konkurrenskraft gentemot de konventionella odlarna och som med
              stor sannolikhet innebär ett ökat kväveläckage och därmed en ökad
              övergödning av våra hav och vattendrag. Snarare skulle vi behöva
              ytterligare styrmedel för att minska övergödningen, till exempel
              någon form av skatt på fosfor- och kväveinnehållet i kraftfoder.
              En sådan skatt skulle också i någon mån bidra till att kompensera
              för animaliska livsmedels miljöpåverkan. Globalt sett står djuruppfödningen
              för 18 procent av vår klimatpåverkan och också för många andra
              miljöproblem. Det gäller då bland annat avskogning och vattenbrist.
            </seg>
            <seg n="7f8649b5">
              För att även komma åt djuruppfödningen utomlands tror jag att
              det kanske skulle vara lättare att ha en beskattning i konsumtionsledet.
              På ett mer heltäckande sätt kommer man då åt de animaliska livsmedlens
              miljöpåverkan.
            </seg>
            <seg n="4fd80b47">
              Något som lite mer indirekt påverkar miljön är de stora reklammängder
              som vi dagligen utsätts för och vilkas främsta syfte är att få
              oss att konsumera sådant som vi annars inte hade konsumerat. Trots
              allt ger en ökad konsumtion, allt annat lika, en ökad miljöpåverkan.
              Även om man till det lägger att grejen lite grann är att få oss
              att köpa saker som vi annars inte hade köpt och att dessutom få
              oss att känna oss otillfredsställda med det vi har och, genom
              viss reklam, till och med otillfredsställda med vilka vi är, framstår
              reklam som en ganska bra kandidat om vi vill dra in skattepengar
              till vår gemensamma välfärd.
            </seg>
            <seg n="631f3dda">
              Problemet i dag är att reklamskatten bara omfattar vissa, framför
              allt tryckta, reklamformer medan radio- och tv-reklam, Internetreklam
              och direktreklam är helt skattebefriade. Detta skapar förstås
              konstiga snedvridningar och orättvisor.
            </seg>
            <seg n="40ecef1d">
              Regeringens sätt att hantera problemet har hittills varit att
              säga att reklamskatten ska tas bort någon gång när man får råd.
              Sedan har man i varje budget konstaterat att man i alla fall inte
              just i år har råd att ta bort reklamskatten.
            </seg>
            <seg n="e765ec4f">
              Oavsett vad man tycker om reklamskatten som sådan jag kan villigt
              erkänna att jag tycker att den fyller en viktig funktion är det
              dags för oss att erkänna att reklamskatten under överskådlig framtid
              kommer att finnas kvar och att det därför är hög tid att börja
              se över hur man kan minska de snedvridningar som i dag finns.
            </seg>
            <seg n="a5be5d33">
              Hur det ska gå till är förstås en delikat fråga som vi inte löser
              i en handvändning. Vi kan i alla fall konstatera att både Frankrike
              och Grekland på något sätt har lyckas beskatta sin radio- och
              tv-reklam. När det gäller direktreklamen finns det redan ett förslag
              från en tidigare utredning om att beskatta direktreklam i distributionsledet,
              något som vi skulle kunna införa. Därifrån kan man gå vidare och
              se över hur fler reklamslag kan omfattas.
            </seg>
            <seg n="08addbfa">
              Fru talman! Jag hade också tänkt prata lite grann om alkoholskatter
              och deras betydelse för folkhälsan, om behovet av en tilläggsskatt
              på alkoläsk och inte minst om behovet av sänkta införselkvoter.
              Men jag ser att tiden rinner i väg, så jag nöjer mig med att yrka
              bifall till reservation 8.
            </seg>
          </u>
          <note type="speaker" n="db4fbd05">
            Anf. 4 LENA ASPLUND (m):
          </note>
          <u who="lena_asplund_fcda8b" xml:id="i-51b03228ffc47289-0" n="863c2c61" next="i-494de19f10583e95-0"/>
          <note n="768850a8">
            Fru talman! Jag yrkar bifall till utskottets förslag i betänkande
            SkU29, Allmänna motioner om punktskatter .
          </note>
          <u who="lena_asplund_fcda8b" xml:id="i-494de19f10583e95-0" n="863c2c61" prev="i-51b03228ffc47289-0">
            <seg n="cb684822">
              Jag måste börja med att konstatera att punktskatter berör. I
              betänkandet behandlas nästan 50 motioner och betydligt fler yrkanden.
              Det finns dock en tydlig politisk skillnad mellan motionerna.
              Motionerna från allianspartierna handlar om sänkta skatter och
              om hur man kan underlätta för företag och enskilda, medan de rödgrönas
              motioner däremot handlar nästan enbart om höjda skatter och om
              hur politiken ska styra över individen.
            </seg>
            <seg n="da2b8e9e">
              I mitt anförande ska jag bara beröra några motioner.
            </seg>
            <seg n="3b2d3802">
              I ett flertal motioner tar man upp problematiken med syntetisk
              diesel. Syntetisk diesel framställd av naturgas, vilket är det
              vanligaste sättet att framställa syntetisk diesel, beskattas i
              dag som vanlig diesel som tankas vid bensinpumpen mk 1-diesel,
              alltså miljöklass 1.
            </seg>
            <seg n="e5330631">
              Priset på syntetisk diesel är före skatt ca 3 kronor högre än
              för vanlig, konventionell, diesel. Syntetisk diesel ger lägre
              utsläpp av de flesta miljöfarliga komponenterna. Det innebär att
              utsläppen av hälsofarliga ämnen även från befintliga motorer kan
              minska eftersom syntetisk diesel kan tankas rakt in i befintliga
              motorer utan att några förändringar behöver göras.
            </seg>
            <seg n="7d06aed3">
              Vanliga hälsobesvär från dieselavgaser är huvudvärk, illamående
              och irritation i ögon och näsa och på hals och hud. Det kan undvikas
              genom att syntetisk diesel används. Därför är syntetisk diesel
              speciellt lämpad vid exempelvis tunnelbyggen. Den används här
              i Helsingfors när Citytunneln byggs. Den användes också när Botniabanan
              byggdes och i andra arbeten där man riskerar att få i sig avgaser.
            </seg>
            <seg n="820f2f2e">
              Problemet är att syntetisk diesel, som sagt, framställs av naturgas,
              som är en fossilprodukt. Enligt ett EG-direktiv ska den beskattas
              som likvärdigt bränsle, alltså som vanlig diesel, mk 1.
            </seg>
            <seg n="6fc40fc9">
              Om EU och artikel 5 i rådets direktiv 2003/95/EG ska följas här
              skulle syntetisk diesel kunna ges en egen skattesats. Vi skulle
              då kunna lägga oss på de miniskattenivåer som föreslås i direktivet.
              Därigenom skulle skatten på syntetisk diesel sänkas med ca 1 krona.
              Det kan vara en bit på vägen för att få fler att använda syntetisk
              diesel.
            </seg>
            <seg n="a252645e">
              Vi i skatteutskottet har erfarit att frågan hanteras på Finansdepartementet
              och lämnar den därför utan vidare åtgärd.
            </seg>
            <seg n="9d2fc511">
              Fru talman! I en socialdemokratisk motion som Vänstern och Miljöpartiet
              genom ett särskilt yttrande ställt sig bakom skriver man att man
              vill att en skatt införs på bränslen till den svenska fiskeflottan.
              Om vi i Sverige ensidigt införde skatt på bränslen till fiskeflottan
              skulle vi utarma det småskaliga kustnära fisket. Det skulle gynna
              det storskaliga fisket eftersom man kan fara till andra länder,
              exempelvis till Danmark, för att fylla på bränsle.
            </seg>
            <seg n="208a0233">
              Om bränslet till fiskeflottan ska beskattas måste det ske i hela
              EU. I det särskilda yttrandet skriver oppositionen:
            </seg>
            <seg n="5ee2c311">
              Den svenska fiskeflottan är överetablerad i förhållande till
              fiskbestånden om än inte i förhållande till marknaden. Vissa bedömare
              menar att flottan skulle behöva i det närmaste halveras för att
              nå acceptabel lönsamhet. Den svenska fiskeflottan gynnas av bränslesubventioner
              i form av skattebefrielser. Vi anser att det inte är försvarbart
              miljömässigt, klimatmässigt eller ekonomiskt att subventionera
              bränslen till en fiskeflotta som är för stor.
            </seg>
            <seg n="e2e68576">
              Vi moderater anser att det inte är rätt väg att ensidigt belägga
              den svenska fiskeflottan med skatt; det är inte rätt väg att skära
              ned densamma.
            </seg>
            <seg n="70977d72">
              Motionen och det särskilda yttrandet ger en tydlig signal till
              Sveriges fiskare om vad som skulle kunna vänta dem med en eventuell
              rödgrön regering.
            </seg>
            <seg n="74c7cc36">
              Vänsterpartiet fortsätter att driva sin fråga om ett införande
              av skatt på fritidsbåtar. Det är glädjande att Socialdemokraterna
              inte har reserverat sig i den frågan. Tidigare har de ju ivrat
              för ett införande av båtskatt. Min fråga nu till Christin Hagberg
              är därför om det är rätt uppfattat av mig. Eller vill ni fortfarande
              införa en båtskatt?
            </seg>
            <seg n="73a511bd">
              Fru talman! När man läser motionerna framkommer det också av
              Helena Leanders anförande här framkom detta att Miljöpartiet har
              svängt i frågan om reklamskatt och nu vill utvidga den skatten
              i stället för att avskaffa densamma.
            </seg>
            <seg n="86f58420">
              Först lite bakgrund: I april 2002 gjorde riksdagen ett tillkännagivande
              till regeringen om ett avskaffande av reklamskatten som alla sju
              riksdagspartierna ställde sig bakom. Ingenting hände dock förrän
              2005. Då beslutades att skatten på annonser i allmänna nyhetstidningar
              skulle sänkas från 4 procent till 3 procent, och reklamskatten
              i övrigt skulle sänkas från 11 procent till 8 procent.
            </seg>
            <seg n="fc1e7d31">
              Samtidigt höjdes gränsen för när skatt ska betalas från 12 miljoner
              kronor till 50 miljoner kronor. Detta trädde i kraft den 1 januari
              2006. Från den 1 januari 2007 införde alliansregeringen ytterligare
              sänkningar gällande reklamskatten då även samtliga periodiska
              publikationer även gratisutdelade, som inte är rena annonsblad
              kom att omfattas av reglerna.
            </seg>
            <seg n="4917a9d0">
              Regeringen anser det viktigt att den resterande reklamskatten
              avskaffas när så budgetmässigt tillåts. Nu vill dock Miljöpartiet
              i stället införa reklamskatt för tv, radio, Internet och direktreklam
              något man 2002 ansåg felaktigt. I skatteutskottets betänkande
              från 2002 kan man läsa följande: I den från neutralitetssynpunkt
              viktigaste frågan en utvidgning av beskattningen till reklam i
              TV och radio saknades enligt utredningens uppfattning förutsättningar
              för en rättvis och i övrigt godtagbar lösning. Skälet var främst
              problemet med att åstadkomma en effektiv beskattning av den reklam
              som når Sverige från utlandet.
            </seg>
            <seg n="e2749664">
              Dessa skäl är väl lika giltiga i dag som för nio år sedan för
              alla utom Miljöpartiet, tydligen. Vad säger de övriga i den rödgröna
              alliansen om detta? Ska ni gå till val på att höja även reklamskatten,
              eller är detta ytterligare någonting ni inte är eniga om?
            </seg>
          </u>
          <note type="speaker" n="b318fcf0">
            Anf. 5 HELENA LEANDER (mp) replik:
          </note>
          <u who="helena_leander_1a8ec1" xml:id="i-03f6c869d9f87038-1" n="0c77d9a2">
            <seg n="30c1bb7c">
              Fru talman! Till att börja med kan vi konstatera att vi i dag
              har en reklamskatt som alliansregeringen trots sina ambitioner
              inte har lyckats avskaffa. Om vi letar efter intäktskällor för
              staten tycker jag och Miljöpartiet nog att reklam inte känns som
              det mest samhällsnyttiga. Snarare kan man se vissa skadliga effekter,
              och därför kan det vara rimligt att ha en reklambeskattning. Det
              måste dock i så fall ske på ett någorlunda likformigt sätt. Tidigare
              har vi uppenbarligen tagit ställning för att man kanske skulle
              försöka avskaffa den. Nu försöker vi i stället gå framåt på en
              annan väg genom att se hur man kan inkludera fler former.
            </seg>
            <seg n="fced57d7">
              Det är som jag sade i mitt anförande: Det är givetvis inte lätt,
              men internationella erfarenheter från bland annat Frankrike och
              Grekland visar att de i någon mån har lyckats med reklamen på
              tv och radio. Vad gäller direktreklamen fanns ändå ett färdigt
              förslag från en gammal utredning om att ha en skatt i distributionsledet.
              Detta skulle man i alla fall kunna överväga igen om vi nu oavsett
              vad vi tycker om reklamskatten ser ut att få dras med den ett
              tag till.
            </seg>
            <seg n="6f1ca5fe">
              Vad gäller skatt på fartygsbränsle är det ett särskilt yttrande
              och inte en reservation av en anledning, nämligen att vi vill
              gå lite mjukare fram. Detta är någonting vi har uppmärksammat
              som ett problem som behöver ses över. Det innebär inte att vi
              har tagit ställning för att ensidigt avskaffa skatten på fartygsbränsle,
              men man kan se över om det skulle kunna ske, om det krävs internationellt
              samarbete och om man i alla fall kan sätta ett tak för hur stora
              subventioner man kan få per båt. Det skulle i så fall snarare
              gynna det småskaliga kustnära fisket gentemot de större fartygen.
              Det är alltså definitivt någonting man kan titta på.
            </seg>
            <seg n="6c109853">
              Sedan skulle jag också vilja fråga Lena Asplund: Vad vill Alliansen
              göra för att gynna biogasen? Skattepolitiken verkar inte ge så
              mycket stöd för den i alla fall. Om nu kilometerskatten har visat
              sig kunna effektivisera transporterna och miljöanpassa fordonsflottan,
              är inte det en bra idé också för Sverige?
            </seg>
          </u>
          <note type="speaker" n="2792753a">
            Anf. 6 LENA ASPLUND (m) replik:
          </note>
          <u who="lena_asplund_fcda8b" xml:id="i-df03636c658c927d-0" n="863c2c61">
            <seg n="6d89203f">
              Fru talman! När det gäller biogasen kommer det en proposition
              längre fram, så vi får ta debatten om den då.
            </seg>
            <seg n="8d653676">
              I Tyskland har man infört en kilometerskatt, men det är egentligen
              inte av klimatmässiga skäl. Mycket av skälet i Tyskland var i
              stället slitaget på vägarna. Det är inte en kilometerskatt som
              är över hela vägnätet, utan den gäller över vissa stråk. Då är
              frågan om vi ska göra så i Sverige också. Ska vi ha vissa stråk?
              Nej, här vill ni ha en kilometerskatt ur klimatsynpunkt.
            </seg>
            <seg n="b137fa2a">
              Helena Leander stod i talarstolen tidigare och sade att koldioxidskatt
              är det mest effektiva, och det är så den svenska regeringen också
              har resonerat: Koldioxidskatten är mer effektiv än att införa
              en kilometerskatt, vilket kan bli rätt dyrt och komplicerat. Nu
              har det faktiskt hänt en hel del på teknikområdet när det gäller
              kilometerskatt det är jag villig att erkänna som inte fanns innan.
              När det gäller tekniken kanske hindren alltså inte är så stora,
              men vi anser fortfarande att en koldioxidskatt är mer träffsäker
              för utsläppen. Att komma åt slitaget på vägarna är dock en annan
              sak, och den diskussionen får man ta då.
            </seg>
            <seg n="ca4282aa">
              Helena Leander, du pratade om fiskeflottan och att ni har ett
              särskilt yttrande. Ja, det har ni, men ni har likväl skrivit att
              ni vill ha en ensidig beskattning i Sverige. Jag tror inte att
              det gör speciellt mycket för klimatet, som jag sade tidigare,
              utan det slår ut det kustnära och småskaliga fisket. De stora
              kan nämligen gå till Estland; det har jag i dag hört av en fiskare.
              Det är inget problem, för de har så stora tankar. De kan gå dit
              eller till Danmark och fylla på. Då gäller det alltså. Däremot
              säger vår svenska fiskerinäring: Ja, vi ser gärna skatt på bränsle,
              men då över hela EU. Vi måste ha likvärdiga regler för alla.
            </seg>
          </u>
          <note type="speaker" n="8bcc3703">
            Anf. 7 HELENA LEANDER (mp) replik:
          </note>
          <u who="helena_leander_1a8ec1" xml:id="i-03f6c869d9f87038-2" n="0c77d9a2">
            <seg n="8afb29cc">
              Fru talman! Gärna! Det är väldigt glädjande om vi kan få den
              svenska regeringen att kraftfullt arbeta för en beskattning av
              fartygsbränsle i EU. Vi har inte tagit ställning för att det ska
              vara en ensidig beskattning, utan det handlar om att se över förutsättningarna.
              Då kan internationella aspekter vara vägledande, liksom den detalj
              vi har att man också kan fundera på någon form av differentiering
              i storlek för att på så sätt gynna småskaligt kustfiske. Men det
              känns bra; då litar jag på att det nu händer saker i EU med er
              vid ratten.
            </seg>
            <seg n="957fb4d1">
              Vad gäller kilometerskatten pratade jag i mitt anförande just
              om frågan om buller, vägslitage och andra föroreningar än koldioxid.
              Det är jättekul att ni har fattat att koldioxidskatt är det mest
              träffsäkra för att minska problem med just koldioxidutsläpp, men
              det är tyvärr inte det enda problem vi har här i världen ens från
              biltrafiken. Då skulle en kilometerskatt kunna vara ett sätt att
              täcka upp för de andra kostnader man nu inte har lyckats täcka
              upp för med energiskatten, som annars ska vara en slasktratt.
              Man ser nämligen problem med ekonomitankning utomlands.
            </seg>
            <seg n="f38a29e7">
              Min fråga till Lena Asplund är i så fall: Kan vi se fram emot
              höjningar av koldioxidskatten eller energiskatten på diesel om
              vi inte får någon kilometerskatt?
            </seg>
          </u>
          <note type="speaker" n="57dff2fd">
            Anf. 8 LENA ASPLUND (m) replik:
          </note>
          <u who="lena_asplund_fcda8b" xml:id="i-df03636c658c927d-1" n="863c2c61">
            <seg n="06972c1e">
              Fru talman! Det är rätt märkligt med Miljöpartiet. Tidigare har
              ni pratat om grön skatteväxling mer på miljöskatter och mindre
              på arbete men just nu är det bara skattehöjningar. Överallt är
              det skattehöjningar. Det ska höjas på koldioxid, det ska vara
              kilometerskatt, och det ska vara skatt på jordbruket. Allting
              gäller skatt. Ni vill inte ens sänka inkomstskatterna längre.
              Vad har hänt med Miljöpartiet? I samarbetet med Socialdemokraterna
              och Vänstern har ni gått ett väldigt långt steg åt vänster. Är
              det Miljöpartiets nya politik? Det står nämligen ingenstans att
              man ska ha någon kompensation för alla höjningar av skatter.
            </seg>
            <seg n="77bcbf50">
              Jag tycker att det måste finnas gränser för hur vi beskattar
              våra svenskar. Man ska kunna bo och leva i Sverige, och man ska
              kunna vara fiskare. Man ska kunna vara åkeriägare, och man ska
              kunna transportera. Vi måste få virket ut från skogarna, och vi
              måste få våra livsmedel fram till affärerna även uppe i Lycksele
              och Gällivare.
            </seg>
            <seg n="94bcf0b7">
              På något sätt känns det som att ni i Miljöpartiet bara har fått
              något slags skattehöjning för ögonen. Ni börjar titta överallt
              på var man kan höja skatterna, och nu kommer ni även med att vi
              ska höja reklamskatten också. På något sätt känns det för mig
              som att man undrar vart Miljöpartiet egentligen tagit vägen. Miljöpartiet
              var nämligen ett relativt liberalt parti innan, men nu har ni
              gått väldigt långt åt vänster.
            </seg>
          </u>
          <note type="speaker" n="9e725c86">
            Anf. 9 KARIN NILSSON (c):
          </note>
          <u who="ulf_nilsson_15fa88" xml:id="i-e24aeb9fcc42e9ec-0" n="9273dca2">
            <seg n="73c3546c">
              Fru talman! Som vi har hört av de tidigare anförandena är motionsbehandlingen
              av punktskatteområdet ett väldigt brett och spretigt område, och
              jag kommer inte ens att försöka kommentera alla delar i betänkandet.
            </seg>
            <seg n="59841b7a">
              Jag har ingen avvikande uppfattning från utskottets förslag till
              beslut och yrkar därför bifall till förslaget och avslag på motionerna.
              Jag vill dock gärna kommentera några delar där jag har ett särskilt
              intresse av att vi framöver kommer längre i våra beslut, och dessutom
              vill jag kommentera en del av oppositionens reservationer.
            </seg>
            <seg n="92d1c23c">
              Fru talman! Sex riksdagsledamöter från mitt eget parti, Centerpartiet,
              har i olika motioner gett exempel på energislöseri och onödiga
              koldioxidutsläpp då restgaser facklas bort från processindustrier
              och oljefält.
            </seg>
            <seg n="77d4a935">
              Med rätt styrmedel skulle gaserna kunna omvandlas till flytande,
              mycket rena syntetiska drivmedel i stället för att facklas bort.
            </seg>
            <seg n="2eca7b0b">
              Ett konkret exempel är restgaser från ståltillverkningen på SSAB
              i Oxelösund. Där facklas så mycket gas att den hade räckt till
              mellan 30 000 och 50 000 kubikmeter syntetiska drivmedel. Det
              blir samma mängd koldioxidutsläpp om gaserna facklas eller förbränns
              i dieselfordon omförpackade till flytande drivmedel. Men drivmedlen
              hade konkurrerat ut mellan 30 000 och 50 000 kubikmeter dieselolja
              ur råolja, vilket hade bidragit till minskad användning av råolja
              och därmed halverat koldioxidutsläppen genom att man hade tagit
              vara på det som annars eldas upp, rakt ut i atmosfären.
            </seg>
            <seg n="626123e7">
              Enligt lagen om skatt på energi är värme som produceras från
              restgaser skattefri. Centerpartiet anser att även el och drivmedel
              från restgaser från processindustrin borde vara skattefria. Det
              skulle bidra till en mer ekoeffektiv ekonomi. Om dessa bortfacklade
              gaser i stället omvandlas till syntetiska drivmedel skulle det
              vara en stor energieffektivisering. För att det ska ske måste
              det löna sig.
            </seg>
            <seg n="eec43370">
              I dag är det skattefritt att fackla gaser, men om man gör om
              gaserna till flytande syntetiska drivmedel och använder dem i
              dieselfordon belastas bränslet med dieseloljeskatt. Ungefär 2
              kronor litern i energiskatt och över 3 kronor litern i koldioxidskatt
              läggs på trots att det inte blir mer koldioxidutsläpp om gaserna
              blir drivmedel i stället för att facklas bort. Koldioxidutsläppen
              flyttas bara från facklan till avgasröret på fordonet.
            </seg>
            <seg n="266fde11">
              Det är uppenbart att EU-lagstiftningen, som i detta avseende
              är styrande för den svenska lagstiftningen, är föråldrad och styr
              snett. I denna fråga bör regeringen agera för att få till en förändring
              både nationellt och internationellt.
            </seg>
            <seg n="a8a63fba">
              En förändring av den svenska lagen om skatt på energi skulle
              inte lösa alla världens problem med fackling av gaser, men en
              förändring skulle åtminstone kunna minska det energislöseri som
              pågår här i Sverige.
            </seg>
            <seg n="c1a5b562">
              Fru talman! Miljöpartiet tar upp djuruppfödningens klimatpåverkan
              i sin reservation som berör animaliska livsmedel och kraftfoder.
              Frågan till Miljöpartiet är ifall de med sina förslag har för
              avsikt att ta död på all animalieproduktion i Sverige och avveckla
              det svenska jordbruket. Jag får den känslan i all fall när jag
              läser reservationen. I reservationen hänvisar Helena Leander till
              den globala köttkonsumtionens miljökonsekvenser som hon menar
              utöver klimatet också involverar problem med övergödning, avskogning
              och vattenbrist.
            </seg>
            <seg n="a52f1016">
              Om vi ser på djuruppfödningen i ett nationellt perspektiv, vilket
              jag anser vara riktigast just i denna debatt, kan vi inte tala
              om avskogning. Djurhållningen i Sverige är den enda möjligheten
              för att bevara det öppna landskapet. I Sverige är snarare hotbilden
              att vi får en beskogning, en förbuskning och en granplantering
              så fort markerna tas ur drift. Eftersom Jordbruksdepartementet
              genom etableringsstöd visar intresse för gödseln från de större
              djuruppfödarna, för att omvandla detta till biogas innan rötningsresterna
              återanvänds till gödning på åkrarna, anser jag inte att övergödning
              eller omhändertagande av gödsel är ett större problem i Sverige.
            </seg>
            <seg n="ca999590">
              Helena Leander anser dessutom att det finns skäl att använda
              ekonomiska styrmedel för att kompensera ekobönder för de mindre
              avkastningar som ekologisk odling ger. Enligt min mening görs
              det redan i dag. I landsbygdsprogrammet ligger ett utökat stöd
              till ekologisk certifierad spannmålsodling och ett utökat stöd
              till ekologisk certifierad vall och dessutom ett ökat stöd på
              85 000 kronor per år för gårdar med 50 kor i ekologisk mjölkproduktion.
              Det finns stöd vad gäller amkor, ekologiska sådana. Utöver det
              får ekobönder mer betalt för sina produkter av konsumenten.
            </seg>
            <seg n="30b7e408">
              Fru talman! Vänsterpartiet anser att Sverige i EU ska agera för
              att kraftfoder som används i djuruppfödning beläggs med miljöavgift.
              Marie Engström tycks tro att kraftfoder inte används i naturbaserad
              ekologisk köttproduktion. I alla fall utläser jag det på det viset.
            </seg>
            <seg n="e2948161">
              Jag förstår inte Vänsterpartiet i det påståendet. Enligt min
              mening är kraftfoder något helt naturligt för de flesta. Jag har
              själv några allmogefår tillsammans med grannen, och för dem är
              kraftfoder detsamma som ett tillskott av havre eller korn, då
              grovfodret hö eller ensilage inte innehåller all den näring djuren
              behöver under främst vintertid och under dräktighet. Kraftfoderanvändningen
              omfattar alltså även ekologisk köttproduktion.
            </seg>
            <seg n="9fde15b3">
              Miljöpartiet har en skrivelse där man föreslår en skatt på kväve-
              och fosforinnehåll i kraftfoder. Jag vet inte vad Helena Leander
              föreställer sig för hokuspokus i de svenska böndernas kraftfoder.
              Mig veterligen är kraftfoder koncentrerat djurfoder till framför
              allt nötkreatur, hästar och får, för att komplettera grovfodren
              hö, ensilage, med mera. Det utgörs vanligen av spannmål som havre,
              korn och raps men även biprodukter från livsmedelsindustri såsom
              melass, drav och vassle.
            </seg>
            <seg n="974e2e81">
              Melass är restprodukt från sockerbetor.
            </seg>
            <seg n="4710c085">
              Drav är en spannmålsrest från öltillverkning.
            </seg>
            <seg n="e1713b86">
              Vassle är en mjölkprodukt från osttillverkning.
            </seg>
            <seg n="982b7d9e">
              Det är rätt så naturliga produkter, skulle jag vilja säga. Däremot
              finns det ibland en komponent som består av soja. Soja är en importerad
              produkt som möjligtvis skulle kunna kallas för miljöbov. I så
              fall är det uttryckligen sojan som skulle beskattas. Men alla
              övriga produkter har sitt ursprung i det svenska jordbruket, och
              en ny beskattning av kraftfoder skulle därför slå hårt både mot
              spannmålsodlingen och mot animalieproduktionen.
            </seg>
            <seg n="63792827">
              Frågan i slutändan är vad Miljöpartiet och Vänsterpartiet tror
              att den globala miljön vinner på att vi slår undan benen för det
              svenska jordbruket som redan är hårt reglerat när det gäller livsmedelsproduktion.
              Beskattning av animalieproduktionen i Sverige måste bedömas utifrån
              ett internationellt konkurrensperspektiv. Annars avvecklar vi
              vårt svenska jordbruk.
            </seg>
            <seg n="6b56f191">
              Fru talman! Sverige är dessutom det ena av endast två länder
              i världen som har en beskattning på handelsgödsel. Det var en
              fråga som Miljöpartiets representant tog upp i sitt anförande.
              Denna skatt försämrar svenska lantbrukares konkurrensvillkor utan
              att ha någon större effekt på användningen av gödselmedel.
            </seg>
            <seg n="cb0b8fda">
              Svenska bönder har en pressad konkurrenssituation och har inte
              pengar att gödsla med, för gödsel innebär pengar även utan en
              snedvridande beskattning.
            </seg>
            <seg n="eacc9074">
              Sveriges bönder har en strängare miljölagstiftning att rätta
              sig efter än bönder i många konkurrerande länder vad gäller spridning
              av gödnings- och bekämpningsmedel och val av grödor. Jag tycker
              att det är bra med denna miljöhänsyn, men jag önskar att det vore
              lika viktigt för konkurrenterna. Just därför är det viktigt att
              Sveriges bönder får ekonomiska villkor att producera och sälja
              de livsmedel som vi har stiftat dessa lagar för.
            </seg>
            <seg n="d4b6a01b">
              På handelsgödselområdet är det, som jag ser det, tämligen enkelt
              att göra förändringar så att svenskt jordbruk stärks. Det är meningslöst
              om vi hela tiden lägger tyngre ekonomiska bördor på vårt eget
              svenska jordbruk när sedan den svenska konsumenten köper importerade
              produkter från andra länder därför att de är billigare och inte
              omfattas av några miljökrav. Med lagen om offentlig upphandling
              inom EU, där priset ofta är den avgörande faktorn, kan det innebära
              att kommunerna och landstingen upphandlar mat som transporteras
              flera dagar för att nå fram till våra skolbarn och äldre.
            </seg>
            <seg n="239bec3b">
              Dessutom, fru talman, är vi många som gärna vill se Sverige som
              ett matland som exporterar livsmedel till kunder utanför Sverige.
              Därför är det viktigt att vi stiftar lagar som bidrar till att
              göra de svenska jordbruksnäringarna konkurrenskraftiga och inte
              uppfinner några nya spöken.
            </seg>
          </u>
          <note type="speaker" n="6e155a9b">
            Anf. 10 HELENA LEANDER (mp) replik:
          </note>
          <u who="helena_leander_1a8ec1" xml:id="i-03f6c869d9f87038-3" n="0c77d9a2">
            <seg n="6fe7f350">
              Fru talman! Jag tror att vi alla här vill ha ett livskraftigt
              svenskt jordbruk. Däremot tror jag inte att Sverige någonsin kommer
              att lyckas pressa sig allra längst ned i kostnadsligan. Vår främsta
              konkurrensfördel måste vara att vi har god kvalitet och att vi
              kan visa att svenska jordbruksprodukter är framställda med omsorg
              om både djuren och miljön.
            </seg>
            <seg n="4b9e4ffd">
              När det gäller ekonomiska styrmedel i jordbruket är min filosofi
              baserad på det ekonomiska begreppet om externa effekter. Om du
              till exempel har betande djur på en värdefull hagmark har det
              positiva effekter för samhället i form av biologisk mångfald som
              du inte får betalt för när du säljer det kött du producerar.
            </seg>
            <seg n="101989db">
              Däremot har metangaserna som djuren ger upphov till negativa
              effekter för klimatet. Det får du inte heller någon form av lägre
              pris för när du säljer dina produkter. Det finns alltså effekter
              för samhället som inte syns i priset. De ekonomiska styrmedlen
              är då till för att korrigera för det här så att vi får det fantastiska
              utfall som man i alla ekonomiska läroböcker får när marknaden
              fungerar som den ska. Det innebär helt enkelt skatter på sådant
              som är dåligt för miljön och olika former av stöd till sådant
              som är bra för miljön, till exempel upprätthållande av biologisk
              mångfald. I det här fallet skulle det innebära att insatsvaror
              som ger problem med övergödning och dylikt skulle belastas med
              en skatt men att man i gengäld får, som man får i dag, olika former
              av betesstöd för att upprätthålla den biologiska mångfalden.
            </seg>
            <seg n="3762ce26">
              Jag tror inte att det finns så mycket hokuspokus i kraftfodret
              förutom just kväve och fosfor som är ämnen som, även om de är
              naturliga, bidrar till övergödningen.
            </seg>
            <seg n="a6f2fc6a">
              Vad det sedan gäller gödsel var det många remissinstanser som
              var kritiska till avskaffandet framför allt vad gäller kadmiumdelen,
              som inte haft någon egentlig konkurrensnackdel utan bara inneburit
              att man fått ett gränsvärde som sänker kadmiumtillförseln till
              svenska jordar.
            </seg>
          </u>
          <note type="speaker" n="2430c703">
            Anf. 11 KARIN NILSSON (c) replik:
          </note>
          <u who="ulf_nilsson_15fa88" xml:id="i-e24aeb9fcc42e9ec-1" n="9273dca2">
            <seg n="4677fccb">
              Fru talman! När det gäller ekonomiska styrmedel och god kvalitet,
              javisst, den goda kvaliteten i de svenska jordbruksprodukterna
              är ju det som vi vill marknadsföra och saluföra i matlandet Sverige.
              Men vi måste ändå ge utrymme för en ekonomisk situation som gör
              att man kan livnära sig inte bara på delikatesser och specialiteter
              utan på den basråvara som vi äter varje dag i form av mjölk och
              kött och som vi inte vill se i huvudsak från import.
            </seg>
            <seg n="46f6effa">
              Det regelverk som vi har i dag, som ger den här kvaliteten som
              vi är så stolta över, missar hela effekten om vi lägger på för
              mycket skatter i andra former.
            </seg>
            <seg n="8e0e8cef">
              När det gäller skatter på fosfor i kraftfoder och i djurens mat
              finns det också fosfor i de salladsblad som Helena Leander äter
              och det finns fosfor i hö. Fosfor och kväve ingår ju i djurens
              mat. Jag tycker att det låter otroligt omständligt, tidskrävande
              och krångligt på alla vis om vi skulle börja plocka ut beståndsdelarna
              ur det naturliga som bönderna själva odlar på sina åkrar och det
              som djuren äter på sitt bete för att konstatera hur mycket fosfor
              och kväve det finns i grödan och sedan beskatta det.
            </seg>
            <seg n="c323f1e8">
              Jag kan bara se att den debatt som möjligtvis kan skapas är vilken
              effekt sojaodlingen kan få i andra länder. Men jag har väldigt
              svårt att se att det vi odlar på våra egna betesmarker skulle
              vara till skada för miljön på något vis eller skulle behöva ändras
              på genom en beskattningsåtgärd.
            </seg>
          </u>
          <note type="speaker" n="9339b2cd">
            Anf. 12 HELENA LEANDER (mp) replik:
          </note>
          <u who="helena_leander_1a8ec1" xml:id="i-03f6c869d9f87038-4" n="0c77d9a2">
            <seg n="519fb777">
              Fru talman! Sojaodlingarna kan vi definitivt diskutera vid tillfälle.
              Jag måste ändå vända mig mot att bara för att det är naturligt
              är det oproblematiskt. Det är ju någonstans en fråga om mängd
              och koncentrationen. Koncentrationen av fosfor och kväve ger övergödning
              även om det är naturliga varor. Kött är en basvara som vi äter
              varje dag, säger Karin Nilsson. Men klimatmässigt kanske vi inte
              borde äta kött varje dag, för det ger ändå miljöeffekter.
            </seg>
            <seg n="02979ea0">
              Nu är jag mycket medveten om, vilket jag inte hann säga i min
              första replik, att mycket av det här är globala effekter. Men
              de produkter som konsumeras i Sverige är inte bara inhemska produkter;
              det är mycket kött som importeras. Därför har vi föreslagit en
              beskattning i konsumtionsledet som inte bara ska omfatta svensk
              produktion, som många gånger är bättre för både djuren och miljön,
              utan också omfatta de importerade produkterna.
            </seg>
            <seg n="ee6e3292">
              Om man nu ska dra detta till någon sorts ekonomiskteoretisk diskussion
              är det mest effektiva att gå in i de olika punktproblemen, ett
              efter ett, men ibland måste man också fundera på hur man ska hålla
              ihop det så att det funkar. Då tror jag att någon form av mer
              schabloniserad skatt på animaliska livsmedel skulle vara enklare
              än att gå in i de olika delarna. Det här är fortfarande någonting
              som behöver en hel del funderande, så vi har inga skarpa förslag
              vare sig det gäller det här, vad det gäller skatter på kraftfoder
              eller vad det nu är för något. Det här är ändå en fråga som är
              för viktig för att gömmas undan, för jordbruket står för många
              positiva delar vad det gäller framför allt biologisk mångfald,
              som vi kanske inte främst gynnar i skatteutskottet, men det finns
              också baksidor som vi måste vara beredda att hantera från samhällets
              sida, kanske också med ekonomiska styrmedel.
            </seg>
            <seg n="d826d878">
              Jag tror att vi behöver tänka vidare på det här. Det är inte
              säkert att det behöver vara just en köttskatt eller en kväve-
              och fosforskatt för kraftfoder, men att bara lämna dem därhän
              blir ju att lämna över till alla andra sektorer i samhället att
              ta ansvar för klimatet, övergödningen och vilka problem vi nu
              ser.
            </seg>
          </u>
          <note type="speaker" n="a33bd223">
            Anf. 13 KARIN NILSSON (c) replik:
          </note>
          <u who="ulf_nilsson_15fa88" xml:id="i-c6b0d599f53e1093-0" n="9273dca2" next="i-92405ab1548a49a4-0">
            <seg n="7ef738e9">
              Fru talman! Jag betraktar lantbrukarna i Sverige som miljöarbetare.
              Jag ser dem som en del i att bevara det landskap och den miljö
              som vi alla vill njuta av, till exempel när vi får en ledig stund
              och kommer utanför det här huset. Vi betraktar alltså näringarna
              lite olika i de olika partierna. Det är rätt uppenbart.
            </seg>
            <seg n="e0a0a370">
              Vi kan börja med att försöka styra över konsumenten till att
              äta mindre kött, men ett styrmedel som belastar de svenska jordbruken
              mer än några andra jordbruk gör att det blir ännu mer av importerat
              kött. När vi nu har de här reglerna runt det svenska jordbruket
              som gör att vi har god kvalitet det är många som har gått över
              till ekologisk produktion tycker jag att det skulle kännas märkligt
              att införa ytterligare regler. Det finns ju också ekologisk produktion
              av kött, och jag tycker att man gör ett otroligt bra jobb när
              man hela tiden försöker hitta lösningar för att möta nya miljökrav,
              nya miljöaspekter och nya rön som kommer hela tiden. Men att lägga
              på jordbrukarna den ena skatten efter den andra har jag väldigt
              svårt att se någon logik i. Att dessutom bryta ned till olika
              beståndsdelar i foder och lägga olika skatter på det tycker jag
              är att otroligt komplicera för näringen. Från Centerpartiets sida
              gör vi nu allt för att förenkla för företagen och se till att
              vi får ett levande näringsliv också när det gäller lantbruksföretagen.
            </seg>
          </u>
          <note n="94bce087">
            Anf. 14 LENNART SACRÉDEUS (kd):
          </note>
          <u who="ulf_nilsson_15fa88" xml:id="i-92405ab1548a49a4-0" n="9273dca2" prev="i-c6b0d599f53e1093-0">
            <seg n="ddbabcd9">
              Fru talman! Jag ber å Kristdemokraternas vägnar att få yrka bifall
              till utskottets förslag och avslag på reservationerna.
            </seg>
            <seg n="81c4a41e">
              Jag tänker börja mitt inlägg, om det inte uppfattas som vanvördigt,
              med att uppmuntra oppositionen. Jag tycker, fast jag självklart
              inte kan rösta på er reservation, att ni har mycket rätt i att
              det här med alkoläsken borde vi kunna fixa. Det kanske är någon
              som begär ordet nu och säger: Lennart, rösta som en del gjorde
              i folkmordsfrågan, bryt lojaliteten inom Alliansen! Men det kommer
              jag inte att göra. Det är inte aktuellt. Men det är naturligtvis
              otroligt frustrerande att vi inte kan finna en lösning på detta.
              Ni skriver i er reservation att man har ordnat detta i en rad
              andra länder. Ni nämner Frankrike, Tyskland och Luxemburg. Vi
              borde självklart klara detta också i Sverige.
            </seg>
            <seg n="f178c0cb">
              Även om man gillar regeringens grundinriktning kan man vara frustrerad
              över att de aldrig kan komma till skott i enskilda frågor. Jag
              kommer att vara mer elak senare i mitt inlägg, men jag vill till
              oppositionen säga: Fortsätt att framhärda i den här frågan. Vi
              är många som gör det också inom Alliansen gentemot Finansdepartementet.
            </seg>
            <seg n="07fd0782">
              Fru talman! Efter denna inledning, som kanske inte var politiskt
              korrekt, tänker jag gå över lite till min kollega Christin Hagbergs
              anförande om den usla skattepolitiken som Alliansen för, åtminstone
              i hennes ögon. Vi upplever själva inom Alliansen att den inte
              är fullt så lågkvalitativ som Christin Hagberg presenterar den.
            </seg>
            <seg n="d5e57f6f">
              Låt mig schablonisera och försöka finna några skillnader mellan
              vänsterkartellens och Alliansens skattepolitik.
            </seg>
            <seg n="7121db8e">
              Först och främst skulle jag vilja påstå men självklart är detta
              förgrovat och förenklat att vi i Alliansen mer månar om löntagarnas
              och företagens villkor för att kunna leva på sin lön och kunna
              få företaget att leva vidare. Vi ser också till den internationella
              konkurrenssituationen. Jag tycker att vi faktiskt månar mer än
              ni gör om de faktorerna.
            </seg>
            <seg n="2c493218">
              För det andra säger vi rakt ut, utan att skämmas över det, att
              vi vill att en individ och en familj ska kunna leva på sin egen
              lön. Vi tycker inte att det är jobbigt att säga detta, utan vi
              tycker att det är viktigt att slå fast.
            </seg>
            <seg n="011109a4">
              För det tredje säger vi öppet, utan att vi vill avskaffa allt
              vad bidrag heter, att vi tycker att det är bra och en positiv
              utveckling ju färre som är beroende av bidrag. Vi ser inte bidrag
              som alltings lösning eller alltings goda givare från folkvalda
              politiker.
            </seg>
            <seg n="bbde85e1">
              Jag var ju vänlig i början men kanske allt mer elak ju längre
              jag talar, så för det fjärde skulle jag också vilja säga att vi
              från Alliansens sida vare sig skäms eller ber om ursäkt när vi
              sänker skatter eller avgifter. Vi tycker till och med att det
              är bra. Visst har det hänt genom historien att Socialdemokraterna
              och vänsterkartellen har medverkat till skattelättnader och skattesänkningar,
              men det har funnits en känsla av motvillighet och en känsla av
              att härtill är ni nödda och tvungna till följd av omvärlden. Innerst
              inne vill ni inte detta, men ni gör det ändå.
            </seg>
            <seg n="194396bf">
              Så är också upplevelsen när det gäller jobbskatteavdraget. Ni
              har hela tiden tyckt väldigt illa om det, men året efter har ni
              accepterat det ni var emot året innan. Någon gång skulle man kanske
              uppleva att vänsterkartellen skulle vinna på att visa lite mer
              glädje och hängivenhet över att sänka skatten.
            </seg>
            <seg n="ac7c88a1">
              För det femte skulle jag också vilja påstå att vänsterkartellen
              ser höjda skatter och höjda avgifter som mer av solidaritet och
              mer av klimatvänlig politik. Skatter som höjs ger per definition
              mer av solidaritet och att vi ställer upp för varandra i vänsterkartellens
              inriktning.
            </seg>
            <seg n="70b76f46">
              Det kan så vara i enskilda fall, men generellt sett kan det också
              bli ett väldigt slösaktigt, kostnadsineffektivt och slappt samhälle
              där man inte månar om att de pengar vi använder till det gemensamma
              ytterst kommer från löntagares och företags intjänade medel som
              vi har beskattat och tagit pengarna ifrån.
            </seg>
            <seg n="10c50976">
              Allt detta var säkert en elak beskrivning av vänsterkartellens
              skattepolitik och säkert en skönmålning av hur duktiga vi är i
              Alliansen. Men jag tror inte att det jag sade var helt galet.
              Jag tror att det ligger väldigt mycket i detta.
            </seg>
            <seg n="dba65732">
              Fru talman! Jag tänker gå in på det betänkandet faktiskt handlar
              om och vill uttrycka min uppskattning över att jag inte har blivit
              avbruten om jag har gått in på ämnen vid sidan om.
            </seg>
            <seg n="ab1fc47c">
              Vad gäller skatt på flygbränslen är det naturligtvis otroligt
              angeläget att vi får en lösning inom ramen för EU:s utsläppshandelssystem.
              EU-systemet är tungrott. Det är många aktörer, men Sverige och
              Sveriges regering har en skyldighet att arbeta vidare. Att söka
              svenska nationella lösningar är inget vi i Alliansen tror på,
              och det har jag också avfärdat som en del av den skattepolitik
              som Alliansen generellt sett står för.
            </seg>
            <seg n="afe3d18c">
              Fru talman! Om alkoläsken har jag uttalat mig nog, inte för utan
              emot, och jag hoppas verkligen att Finansdepartementet framgent
              kan finna en lösning på den frågan, men det gör ändå fortsatt
              att jag inte kommer att rösta med reservationen.
            </seg>
            <seg n="dde2d85a">
              Jag tänkte gå vidare när det gäller alkoholinförsel för privatimport.
              Det är också en surdeg, där man kan uppleva att EU och den svenska
              regeringen inte har lyckats komma framåt. Det kommer säkert att
              ältas här år efter år tills någonting sker, och det är som jag
              sade tidigare naturligtvis ett komplicerat system med 27 olika
              länder som agerar.
            </seg>
            <seg n="74d4decb">
              Vi har dock varit väldigt tydliga från utskottets och från Alliansens
              sida att vi vill finna en lösning på denna punkt och när det gäller
              de stora privata alkoholmängder som en enskild kan ta in. Jag
              har säkert någon gång tidigare här i riksdagen talat om att det
              skulle motsvara ett italienskt bondbröllop, hur man nu definierar
              detta, och det är ingen rimlig definition för svensk privatinförsel.
              För övrigt har vi inte italienska bondbröllop i Sverige.
            </seg>
            <seg n="6aca004d">
              Fru talman! Handelsgödseln har Karin Nilsson på ett förtjänstfullt
              sätt argumenterat kring: att det finns goda skäl för att detta
              har avskaffats och att man måste se på jordbrukets ekonomiska
              förutsättningar och framtida möjligheter till verksamhet och ekonomisk
              överlevnad. Det är självklart perfekt om Sverige kan gå en egen
              väg och ha en egen särlösning om det inte drabbar näringen och
              det inte leder till att vi får en växande livsmedelsimport. Den
              är stor nog. Men det är just alla de negativa effekter jag nämnde
              som en bevarad handelsgödselbeskattning har lett till och skulle
              leda till.
            </seg>
            <seg n="ac0fe5ba">
              Därför är det inte heller ur miljösynpunkt fel att Sverige anpassar
              sig till hur det ser ut i omvärlden. Sedan ska vi i de internationella
              sammanhangen och i EU-sammanhang självklart verka för en likartad
              beskattning som är miljövänlig.
            </seg>
            <seg n="767c5142">
              Fru talman! Jag tänkte avsluta med en motion som jag tror är
              väldigt framåtsyftande. Det beror inte på att motionären bor i
              Dalarna, och det beror inte på att hon tillhör Alliansen. Hon
              heter Camilla Lindberg och är folkpartist. Men jag tror att den
              motion som hon har författat, Sk554, om skatt på el som förbrukas
              av IT-företag är väldigt framåtsyftande och hör framtiden till.
              Hon pekar på den elintensiva företagsvärld som finns inom IT-industrin
              och IT-företagen när det gäller IT-infrastrukturen.
            </seg>
            <seg n="4ea022b8">
              Den motionen avslår vi nu, men det är inte säkert att den kommer
              att avslås under nästa mandatperiod.
            </seg>
            <seg n="82f83424">
              Jag vill vädja till er som begär repliker att försöka hålla er
              till betänkandet. Lennart Sacrédeus var ju själv inne på att han
              var ute och svamlade om lite andra saker. Vi håller oss till betänkandet
              i replikomgången.
            </seg>
          </u>
          <note n="48bf3e0c">
            Anf. 15 ANDRE VICE TALMANNEN:
          </note>
          <note type="speaker" n="0e02c92c">
            Anf. 16 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-1e0a2e80335adcf6-1" n="dc0ee06b" next="i-4b7f9f246c22f5c9-1">
            <seg n="e99c8736">
              Fru talman! Först vill jag verkligen säga till Lennart Sacrédeus
              att jag aldrig i talarstolen här framme har sagt att Alliansen
              har en usel skattepolitik, men jag kanske åsyftade det i början
              av mitt inlägg när jag talade om att vår skattepolitik inte är
              densamma som den borgerliga regimens. Där har Lennart Sacrédeus
              i så fall rätt. Det är den inte.
            </seg>
            <seg n="59e52aed">
              Ni har som målsättning att skatt är något som är mycket beklagligt
              att man ska betala, medan vi vill skapa en välfärdsstat där vi
              använder skatt som ett medel för att nå dit. Det är väl den stora
              skillnaden mellan oss.
            </seg>
            <seg n="62dd6bc2">
              Då ska jag anamma fru talmannens uppmaning att hålla oss till
              betänkandet och säga så här: Sverige har det bästa lantbruket
              i världen. Det vet jag, eftersom jag har jobbat inom sektorn i
              många år. Men att för den skull ta bort handelsgödselskatten som
              är ett medel för att få ned användningen av kväve och fosfor som
              dräneras ut i våra vattendrag, inte minst i Östersjön som är ett
              stort innanhav med stora miljöproblem, är en konstig och motsägelsefull
              åtgärd eftersom man från statsministern till finansministern lärt
              sig säga att havsmiljön i Östersjön är en oerhört viktig fråga
              för den borgerliga regeringen. Sedan tar man bort handelsgödselskatten.
            </seg>
            <seg n="e76f9416">
              Lennart Sacrédeus måste väl ändå medge att det är en motsägelsefull
              åtgärd när man har jobbat så mycket för att förbättra miljön i
              Östersjön. Miljön i Östersjön är besvärlig i dag, och vi behöver
              åtgärder. Då är det en konstig åtgärd.
            </seg>
          </u>
          <note n="19af7c20">
            Anf. 17 LENNART SACRÉDEUS (kd) replik:
          </note>
          <u who="christin_hagberg_5dd552" xml:id="i-4b7f9f246c22f5c9-1" n="dc0ee06b" prev="i-1e0a2e80335adcf6-1">
            <seg n="a79aaa12">
              Fru talman! Jag tackar Christin Hagberg för relevanta och väl
              formulerade frågor. Jag fick ju en kommentar från talmannen som
              inte var högst uppe på betygsskalan om min inledning, och det
              var ändå så att jag blev en aning inspirerad av Christin Hagbergs
              inledning som var en allmän- och skattepolitisk ingång på själva
              denna debatt. Detta fann jag anledning att kommentera.
            </seg>
            <seg n="d83c0699">
              Om vi bara kort ska runda av detta använde inte Christin Hagberg
              och Socialdemokraterna ordet usel. Men summan av allt det som
              ändå räknades upp inte rapades upp var inte alltför smickrande
              för oss om allt detta var sant eller hela bilden. Min sammanfattning
              av detta var ordet usel, men med stor glädje konstaterar jag att
              Socialdemokraterna inte tycker att Alliansens skattepolitik är
              usel. Detta är nu protokollfört, eftersom Christin Hagberg har
              sagt det. Det är väldigt positivt. Vi lämnar den delen.
            </seg>
            <seg n="85505322">
              Christin Hagberg nämner handelsgödslet. Självklart är det en
              problematik att lyfta fram om kvävet och Östersjön. Får jag bara
              säga i all ödmjukhet att politik inte alltid är så idealisk och
              perfekt att man löser allting på en gång.
            </seg>
            <seg n="4031138f">
              I den andra vågskålen finns inte bara svenska arbetstillfällen
              och svenska livsmedel. Det finns också ett miljöperspektiv som
              gäller om vi vill få ännu mer mat och ännu mer av våra livsmedel
              importerade till vårt land.
            </seg>
            <seg n="1acd0b40">
              Bägge dessa delar finns i vågskålarna. Jag kan tillstå att hur
              man än vänder sig är en viss kroppsdel bakåt. Det är inte idealiskt,
              men vi har ändå gjort detta ställningstagande och står för de
              problem som det ändå medför.
            </seg>
          </u>
          <note type="speaker" n="fd7ee457">
            Anf. 18 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-1e0a2e80335adcf6-2" n="dc0ee06b" next="i-4b7f9f246c22f5c9-2">
            <seg n="f1f48e6d">
              Fru talman! När det gäller den sista kommentaren om kroppsdelarna
              är det kanske något vi kan åtgärda med gentekniken om vi skulle
              behöva, men jag tror att vi avstår från det.
            </seg>
            <seg n="26f47e90">
              Jag förstår att Lennart Sacrédeus blev besvärad när jag gjorde
              ett mycket kort bokslut över den borgerliga regimens år i riksdag
              och regering. Det är de facto så att den nuvarande statsministern
              när han vunnit valet sade att ni kommer att bli betraktade efter
              vad ni har åstadkommit efter de fyra åren. Det är i så fall en
              korrekt dom som Lennart Sacrédeus gjorde att det inte har gått
              så bra ur många synvinklar.
            </seg>
            <seg n="a35163f8">
              När det gäller handelsgödseln är kväve och fosfor det stora problemet.
              Fosfor har dessutom en annan problematik. Det är ett ämne som
              är på upphällning. Det är kanske bra att man försöker använda
              det på ett förnuftigt sätt. De pengar som kom in från handelsgödselskatten
              återfördes till lantbruket och användes för att förbättra det
              ur många synvinklar.
            </seg>
            <seg n="e64ed682">
              Vi måste på något vis kunna styra genom att ha den här typen
              av skatter för att nå till den typ av jordbruk som vi eftertraktar.
              Ekologiskt jordbruk är jättebra. Men jag har insett att vi kommer
              att ha kvar konventionellt jordbruk i många år.
            </seg>
            <seg n="3cd25790">
              Vi måste fundera över hur vi på ett miljömässigt riktigt sätt
              kan stimulera fram att man jobbar på ett vettigt sätt inom jordbruket,
              vilket man har gjort under många år, även ur miljösynpunkt.
            </seg>
          </u>
          <note n="3f3bbd46">
            Anf. 19 LENNART SACRÉDEUS (kd) replik:
          </note>
          <u who="christin_hagberg_5dd552" xml:id="i-4b7f9f246c22f5c9-2" n="dc0ee06b" prev="i-1e0a2e80335adcf6-2">
            <seg n="80b013f4">
              Fru talman! De krav och förhoppningar som Christin Hagberg hade
              på gentekniken vad gäller att det finns en framsida och en baksida
              på människan blir tuff för gentekniken att lösa. Därmed lämnar
              vi den delen.
            </seg>
            <seg n="f5bce36f">
              Nej, vi i Alliansen är inte besvärade över vår skattepolitik,
              och vi är inte besvärade över den sammantagna politiken i Alliansen.
              Därför finns det en väldigt god arbetsmoral och kampmoral inför
              den valrörelse som stundar och som kanske redan har inletts. Vi
              känner att vi har gjort skillnad. Vi upplever också att den kritik
              som ni har riktat mot den politik vi fört är ett uttryck för att
              vi har gjort skillnad när det blev ett regeringsskifte i Sverige
              efter tolv år.
            </seg>
            <seg n="b1d9ae12">
              Det blir en jättespännande valrörelse. Jag vet att ni har lett
              opinionsmätningarna hela vägen, och ni gör det fortfarande. När
              det gäller omröstningen om EU-medlemskap år 1994 var det en sida
              som ledde hela tiden utom den sista veckan. Det blir väldigt spännande,
              men vi ska lämna den frågan därhän. Den ska svenska folket ta
              hand om den 19 september.
            </seg>
            <seg n="3b99e66a">
              Christin Hagberg refererade det statsministern sade om att vi
              ska bli betraktade efter vad vi har åstadkommit. Jag tycker att
              vi har åstadkommit en rad viktiga framgångar även inom skatteområdet.
              Jag kanske inte ska räkna upp allt med jobbskatteavdrag, att vi
              har sänkt skatten för pensionärerna, att vi har avskaffat förmögenhetsskatten,
              att vi har kraftigt reducerat fastighetsskatten och att vi har
              infört RUT- och ROT-avdrag och så vidare. Det ska jag kanske inte
              nämna, men det är redan gjort. Vi har ändå någonting att gå till
              val på. Mycket av detta vill ni, Christin Hagberg, avskaffa och
              återställa.
            </seg>
            <seg n="7b26dbe6">
              Christin Hagberg sade i sitt inlägg att Sverige har världens
              bästa jordbruk. På vilket sätt blir det bättre för miljön att
              vi ska importera mer livsmedel till Sverige bland annat från Nederländerna?
              Christin Hagberg har säkert hört en del skrämmande reportage om
              deras jordbruk och trädgårdsodlingar.
            </seg>
          </u>
          <note type="speaker" n="d1edb9e1">
            Anf. 20 HELENA LEANDER (mp) replik:
          </note>
          <u who="helena_leander_1a8ec1" xml:id="i-0d465fe227d926f5-0" n="0c77d9a2" next="i-b1c6f68e33efcae6-0">
            <seg n="0f69e9a8">
              Fru talman! Jag får börja med att gratulera till den nya rolige
              och elake Lennart Sacrédeus som ger upphov till dessa uppsluppna
              replikskiften.
            </seg>
            <seg n="b0489d25">
              Jag ska försöka att hålla mig någorlunda till betänkandet. Jag
              tror att det går att få in diskussionen kring vårt elände ganska
              bra, vi som vill höja skatterna. Vi vill faktiskt inte bara höja
              skatter. Ni har sänkt skatterna ganska mycket. Det måste man ändå
              vara överens om. Det är kanske inte helt konstigt att vi som har
              lite högre ambitioner på välfärdsområdet i varje fall vill ta
              tillbaka en liten del av era sänkningar.
            </seg>
            <seg n="b5f162fb">
              Jag som miljöpartist tycker att det är viktigt att inte i onödan
              försvåra för vanligt folk. Jag vill också gärna att människor
              ska stå på egna ben och försörja sig på sin egen lön och att företagarna
              ska kunna blomstra och trivas i ett bra företagsklimat. Däremot
              ser jag miljöskatterna som ett väldigt viktigt område där vi kan
              få in pengar till vår gemensamma välfärd men också få en effekt
              på miljön.
            </seg>
            <seg n="d87d82db">
              Det är ändå så att forskningen framhåller rätt utformade miljöskatter
              som väldigt kostnadseffektiva och kraftfulla styrmedel på miljöområdet.
              Vad gäller skatten på handelsgödsel har Christin Hagberg redan
              redogjort ganska noggrant för den.
            </seg>
            <seg n="27ed0850">
              Jag skulle vilja ta upp en annan aspekt. Det gäller kadmiumdelen.
              Som skatterna var utformade var det en del som gällde just kadmiuminnehållet.
              Där har det inte egentligen lett till några kostnadsökningar för
              jordbrukarna. Den effekt det har fått är att det har blivit som
              ett gränsvärde för kadmium. Det har inneburit att vi har använt
              konstgödsel med lägre kadmiuminnehåll och på så sätt fått lägre
              kadmiumspridning på våra åkrar och därigenom en bättre hälsa än
              vad vi annars skulle ha fått utan att äventyra jordbrukets konkurrenskraft.
            </seg>
            <seg n="983606d6">
              Jag undrar om Alliansen skulle kunna tänka sig att i sin ödmjukhet
              ändå erkänna att just denna lilla del blev fel även om man inte
              vill se några större problem med borttagandet av handelsgödselskatten.
              Man skulle åtminstone kunna återföra den lilla delen. Sedan undrar
              jag om Lennart Sacrédeus över huvud taget tror på ekonomiska styrmedel
              i klimatpolitiken. Det har varit lite si och så med det tidigare
              när man har propagerat för sänkta bensinskatter och så.
            </seg>
          </u>
          <note n="ca6c50ee">
            Anf. 21 LENNART SACRÉDEUS (kd) replik:
          </note>
          <u who="helena_leander_1a8ec1" xml:id="i-b1c6f68e33efcae6-0" n="0c77d9a2" prev="i-0d465fe227d926f5-0">
            <seg n="3bf14c31">
              Fru talman! Vad gäller att sänka skatterna och effekterna för
              välfärdsambitionerna menar vi ganska bestämt att det inte är en
              nödvändig koppling till vartannat. Man kan faktiskt sänka skatterna
              och genom det också skapa ökad tillväxt i ekonomin, fler i arbete
              och färre bidrag. Detta i sig genererar nya intäkter för den välfärdssektor
              som vi alla har en skyldighet att måna om.
            </seg>
            <seg n="aab2c14d">
              Det finns olika uppgifter om RUT- och ROT-avdragen och RUT-avdragets
              finansiering. Vi upplever att om man kan få bort svartjobb och
              få in detta i en vit verksamhet med ordning och reda på arbetsmarknaden
              kan man också generera intäkter till det gemensamma när man sänker
              skatter eller inför avdrag. Man måste titta på varje enskilt område.
            </seg>
            <seg n="80c4c432">
              Helena Leander tar upp frågan om miljöskatterna. Det är viktigt
              att man tänker på att det är rätt område, vid rätt tidpunkt och
              att man också ser till ett internationellt perspektiv. Är detta
              en svensk särlösning som drabbar svenska jobb, den svenska arbetsmarknaden
              och den svenska näringen? Om man tror att den svenska näringen
              i sig kanske har högre miljöambitioner eller har nått längre fram
              på det området jämfört med omvärlden främjar man inte miljön genom
              att slå ut den inhemska verksamheten.
            </seg>
            <seg n="35fb3a4f">
              Vad gäller kadmiumdelen kan jag säga som en tidigare kollega
              till mig sade i Europaparlamentet: Jag hör vad du säger. Låt oss
              notera det som har sagts här, och mer än så kan jag inte kommentera
              det.
            </seg>
            <seg n="dda83586">
              Sedan frågar Helena Leander om jag tror på ekonomiska styrmedel.
              Ordet tro kan betyda mycket i de här sammanhangen. Jag har självklart
              en tilltro till att också ekonomiska styrmedel är viktiga.
            </seg>
          </u>
          <note type="speaker" n="645ad349">
            Anf. 22 HELENA LEANDER (mp) replik:
          </note>
          <u who="helena_leander_1a8ec1" xml:id="i-0d465fe227d926f5-1" n="0c77d9a2" next="i-b1c6f68e33efcae6-1">
            <seg n="33ee81a8">
              Fru talman! Jag glömde att jag hade med en kristdemokrat att
              göra. Jag hoppas att man får använda ordet tro även i dessa profana
              sammanhang, om man kan säga så.
            </seg>
            <seg n="38979e6f">
              Konkurrenskraften är en fråga som alla är medvetna om. Det är
              inte för inte som vi har skattenedsättningar för diverse konkurrensutsatta
              sektorer. Det är ingenting som Alliansen har kommit på alldeles
              själva. Däremot kan man fortlöpande se över dem så att de är rimliga,
              och det görs också. Om vi ändå finner att vi behöver höja skatterna
              av någon anledning kanske miljöskatten kan vara en sådan som ger
              mindre effekter på ekonomin än till exempel höjda skatter för
              företagare.
            </seg>
            <seg n="98650833">
              Det vore trevligt om man kunde sänka skatterna och ändå få in
              mer skatter. Vore det så skulle vi nog alla ha gjort det för länge
              sedan. Men anledningen till att vi inte tror på det i den profana
              bemärkelsen är att vi ser att det har försvunnit pengar när ni
              har sänkt skatterna och att vi därför ser behov av att höja vissa
              skatter, i vårt fall framför allt på miljösidan.
            </seg>
            <seg n="7c5623b4">
              Men det känns bra att Lennart Sacrédeus ändå har en tilltro till
              ekonomiska styrmedel. Innebär det att vi kan få se mer användning
              av dessa framöver, att man alltså kan tänka sig att dessa också
              används? Hittills har det blivit en stor skillnad i retoriken
              när man numera inte längre talar argsint om bensinskatten som
              hotet mot mänsklighetens framsteg utan ändå ser att kollektivskatten
              är ett viktigt styrmedel. Men det har inte skett så mycket i reda
              pengar.
            </seg>
            <seg n="ea7bccd6">
              Tror du, har du tilltro till, att vi framöver kan få se en större
              användning av ekonomiska styrmedel i klimatpolitiken?
            </seg>
          </u>
          <note n="228dc65d">
            Anf. 23 LENNART SACRÉDEUS (kd) replik:
          </note>
          <u who="helena_leander_1a8ec1" xml:id="i-b1c6f68e33efcae6-1" n="0c77d9a2" prev="i-0d465fe227d926f5-1">
            <seg n="f153250e">
              Fru talman! Jag ber om ursäkt om ordet tro har fått en alltför
              snäv betydelse. Jag tycker gott att man kan använda ordet tro
              om man tror på olika saker inom politiken. Det är självklart.
              Jag ber om ursäkt om det har blivit ett slags försnävning där.
            </seg>
            <seg n="186f13ba">
              Jag ska kommentera, fru talman, Helena Leanders inlägg. Vad gäller
              miljöskatterna har Helena Leander rätt i att det självklart i
              enskilda fall kan leda till mindre effekt, men man måste ändå
              titta på detta i varje enskilt fall. Det finns också ett slags
              allmän uppfattning vi kan ha helt fel, och nu har Helena Leander
              tyvärr inte någon replikrätt att ni i Miljöpartiet tror att höjda
              miljöskatter hela tiden per definition leder till bättre miljö.
              Men glöm aldrig den internationella konkurrenssituation som vi
              finns med i! Därför, kan man säga, betonar vi gång på gång att
              svenska särlösningar många gånger är farliga, inte bara för svensk
              näring och svenska jobb, utan också för miljön själv. Man måste
              sätta in detta i ett internationellt sammanhang, ett EU-sammanhang,
              och där driva frågor också om miljöskatter.
            </seg>
            <seg n="1febf82e">
              Sedan sade Helena Leander något i stil med att vi ändå förespråkar
              skattesänkningar men att detta inte leder till att intäkterna
              kan öka. Men jag tycker att man nogsamt bör fundera på om man
              inte i bekämpningen av skatteundandragande, skatteflykt och skattefelet
              ändå kan få in mer medel till statskassan och till det gemensamma,
              även kommuner och landsting, genom att också titta på var det
              finns ett incitament för bägge sidor alltså en köpare och en säljare
              av en tjänst att faktiskt göra rätt för sig. Där tycker jag att
              RUT- och ROT-tjänsterna är väldigt spännande och uppenbarligen
              leder till en ökad sanering inom sektorn.
            </seg>
            <seg n="eca80655">
              Helena Leander talade om att vi i retoriken är mer positiva till
              ekonomiska styrmedel. Vi har inte avskaffat ekonomiska styrmedel
              inom miljöskatteområdet. Däremot har vi inte riktigt haft exakt
              samma förslag som Miljöpartiet och vänsterkartellen.
            </seg>
          </u>
          <note type="speaker" n="e388f660">
            Anf. 24 LARS GUSTAFSSON (kd):
          </note>
          <u who="lars_gustafsson_16707e" xml:id="i-a5aab3c032568deb-0" n="b4b10146">
            <seg n="6d3e1647">
              Fru talman! Efter min kollega Lennart Sacrédeus destillerade
              inlägg, kan man väl säga, tänkte jag övergå till något liknande.
              Det handlar om gasformiga bränslen som övergår till flytande form.
              Det finns några motioner här om syntetisk diesel, och jag skulle
              vilja berömma utskottets majoritet jag har inte sett några avvikande
              meningar för att man har intagit en pragmatisk hållning och har
              färre skygglappar när det gäller att optimera den energianvändning
              man har över från fossilt bränsle.
            </seg>
            <seg n="76b67cbe">
              Jag tycker att svaret är väldigt positivt, och för informationens
              skull kan jag berätta att det facklas bort väldigt mycket över
              världen. Nigeria är exempelvis ett av de länder som facklar bort
              väldigt mycket i sina oljeraffinaderier. Det går rakt ut och görs
              ingen nytta av. Därför är det klokt om man kan hitta en användning
              även av sådant som går rakt ut i luften och använda det som bränsle.
            </seg>
            <seg n="118dd05d">
              Det visar sig nämligen att det här med syntetdiesel är positivt
              då det kan användas i vilka dieselmotorer som helst. Det går även
              att använda i samma typ av transportsystem, i mackar och så vidare,
              som i dag utan att bygga om. Därmed skulle man kunna hitta en
              lösning på det här lilla pumplagsproblemet som finns.
            </seg>
            <seg n="4f27f2a3">
              Det är alltså väldigt positivt att man tittar på detta. Sedan
              är det också så, utöver utskottets rent skattetekniska profil,
              att energiinnehållet faktiskt är bättre i syntetdieseln, vilket
              i sig ger lägre förbrukning på bilarna som går på detta bränsle.
            </seg>
            <seg n="5c662052">
              Jag hoppas att vi fortsätter på den här nya inslagna vägen så
              att vi inte använder straffskatter som egentligen slår tvärtemot
              vad syftet var. Det är inte riktigt så, som sades i inlägget här,
              att alla skatter styr åt det håll som man tror, utan tvärtom kan
              det faktiskt försvåra och komplicera tillvaron och innebära mer
              utsläpp. Jag tror att man måste ha en bredare helhetssyn och också
              förstå att Sverige är del av ett sammanhang. Vi finns inte för
              oss själva, vilket vi gärna tror.
            </seg>
            <seg n="6b14dfcd">
              Jag har inte rätt att yrka, men jag tackar utskottet för de kloka
              synpunkterna och hoppas att Finansdepartementet är lika klokt.
              Vi har ju en borgenär där.
            </seg>
          </u>
          <note type="speaker" n="5d2b98ab">
            Anf. 25 CHRISTIN HAGBERG (s):
          </note>
          <u who="christin_hagberg_5dd552" xml:id="i-5280c924bdb8407b-0" n="dc0ee06b">
            <seg n="2fcbd12e">
              Fru talman! Jag reagerade lite på Lars Gustafssons inlägg eftersom
              det här med syntetisk diesel togs upp. Vi hade ett betänkande
              även innan jul om punktskatter där vi behandlade syntetisk diesel.
            </seg>
            <seg n="918744ad">
              Det är så, Lars Gustafsson, att den här frågan har varit uppe
              i alla fall de senaste två till två och ett halvt åren. Problematiken
              kring syntetisk diesel och den skattehöjning som kom för lite
              drygt ett eller två år sedan tiden går fort, så jag har svårt
              att hålla ordning på tidpunkterna har vi försökt att få regeringen
              att göra någonting åt, dels att se till att man får en beskrivning
              av vad syntetisk diesel är för att få bort att det beskattas som
              diesel, dels att se över skattefrågan.
            </seg>
            <seg n="9b46082e">
              Där har man inte gjort någonting från regeringens sida. Man sitter
              och avvaktar det här som eventuellt kommer att hända medan företagen
              som tar fram syntetisk diesel nu vänder sig till exempelvis Tyskland
              som ligger betydligt längre fram i den här frågan. Risken är,
              på grund av att regeringen inte tycker att det här är en intressant
              fråga, att det här går oss ur händerna och flyttar ned till Tyskland
              där man har ett kunnande kring den här frågan som är unikt.
            </seg>
          </u>
          <note type="speaker" n="88850fb1">
            Anf. 26 LARS GUSTAFSSON (kd):
          </note>
          <u who="lars_gustafsson_16707e" xml:id="i-a5aab3c032568deb-1" n="b4b10146">
            <seg n="ec6d807e">
              Fru talman! Låt oss ta det pragmatiskt. Det spelar väl ingen
              roll om det är Tyskland eller Sverige! Det viktiga är att skatteutskottet
              har talat om för regeringen hur man ser på denna sak och ber om
              en lösning på frågan. Det som är det problematiska är att det
              finns en ideologisk låsning beroende på vilket ursprung ett energislag
              har. Man ser inte till effekten av energislaget. Jag är väldigt
              glad att skatteutskottet kan se till effekten av det, för så länge
              fossila bränslen finns i jorden släpper de inte ut någonting,
              men när man väl börjar bränna dem gör de det, och då är problemet
              att det har funnits skygglappar om att det är ursprunget som är
              det viktigaste att bekämpa och inte effekterna av det hela.
            </seg>
            <seg n="65762584">
              Jag är väldigt tacksam att skatteutskottet nu har kommit till
              synen att man talar om att vi ser effekterna av detta. Därför
              är det här förslaget jättebra.
            </seg>
          </u>
          <note n="2a93271c">
            Överläggningen var härmed avslutad.
          </note>
          <note n="5f094065">
            4 § Allmänna motioner om taxering, skattebetalning och folkbokföring
          </note>
          <note n="cd7a78d3">
            Föredrogs
          </note>
          <note type="speaker" n="f15b6f52">
            Anf. 27 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-618be06c7711df67-0" n="6c68f0ff" next="i-1a39e622e1b3fbf3-0"/>
          <note n="424c49ce">
            Fru talman! Först vill jag börja med att yrka bifall till Socialdemokraternas,
            Vänsterpartiets och Miljöpartiets reservation i skatteutskottets
            betänkande nr 30 i den del som behandlar skatte- och avgiftskontroll.
            Det är reservation 1.
          </note>
          <u who="birgitta_eriksson_b3f106" xml:id="i-1a39e622e1b3fbf3-0" n="6c68f0ff" prev="i-618be06c7711df67-0">
            <seg n="95f7426c">
              Jag kommer i mitt anförande endast att beröra avsnittet som just
              behandlar skatte- och avgiftskontroll.
            </seg>
            <seg n="a1f6f2ee">
              Jag kan konstatera av betänkandet att majoriteten delar oppositionens
              uppfattning att vi ska bekämpa ekonomisk brottslighet, skattefusk
              och skatteflykt. Jag kan också konstatera att regeringen och vi
              i den rödgröna alliansen skiljer oss åt både i ambitionsnivå,
              i snabbhet och också i metoder. Därför har Socialdemokraterna,
              Vänsterpartiet och Miljöpartiet reserverat sig i den här frågan.
            </seg>
            <seg n="31de7a86">
              Skatteverket beräknar att staten förlorar 130 miljarder kronor
              i skatteintäkter varje år. Det är både medvetet skattefusk och
              skatteundandragande som kan anses vara misstag. Det är dock fusket
              som står för den största delen.
            </seg>
            <seg n="f8fbc5dc">
              Att bekämpa skattefusk handlar om att stärka välfärden, men det
              handlar också om att skapa rättvisa mellan olika företag samt
              rättvisa villkor. Andra effekter av förekomsten av skattefusk
              är att människor utnyttjas i svartjobb och ofta ställs utanför
              samhället och dess trygghetssystem. Det är heller inte ovanligt
              att det handlar om människor som är särskilt utsatta, inte känner
              till sina rättigheter och inte har andra möjligheter att försörja
              sig. Det är just dessa människor som blir utnyttjade i sådana
              situationer.
            </seg>
            <seg n="45d8afb1">
              Skatteverkets undersökningar visar att det finns ett starkt samband
              mellan skattefusk och annan ekonomisk brottslighet. Den svarta
              sektorn i Sverige har tydliga inslag av grov organiserad brottslighet
              och ingår också i europeiska och internationella nätverk. Pengarna
              som undanhålls skatt placeras i de så kallade skatteparadisen.
              Därför är det oerhört viktigt att komma åt skatteundandragandet.
              Vidare är det viktigt för tilliten till rättssamhället och för
              legitimiteten till skattesystemet att skattefusk och ekonomisk
              brottslighet bekämpas effektivt.
            </seg>
            <seg n="e9afa23d">
              Fru talman! Den socialdemokratiska regeringens sista budget 2006
              utformades i samarbete med Vänsterpartiet och Miljöpartiet och
              var ett kraftfullt arbete mot bidrags- och skattefusk. Skatteverket
              fick ökade resurser. En lagstiftning för certifiering av kassaregister
              inleddes. En delegation mot felaktiga utbetalningar bildades.
              Dessutom fick Skatteverket rätt att kräva personalliggare i restaurang-
              och frisörbranscherna och rätt att göra oannonserade kontroller.
            </seg>
            <seg n="41f1564b">
              Den borgerliga regeringen har hittills tagit få egna initiativ
              mot skattefusket. I princip har man förvaltat de socialdemokratiska
              initiativen med den skillnaden att Skatteverket när alliansregeringen
              kom till makten förlorade de extraresurser det fått för att bekämpa
              skattefusket.
            </seg>
            <seg n="c933d2a4">
              Socialdemokraterna, Vänsterpartiet och Miljöpartiet har tagit
              fram ett nytt offensivt program mot skattefusk och ekobrott. För
              att snabbt och effektivt komma i gång med programmet vill vi permanent
              stärka Skatteverkets resurser med 50 miljoner kronor årligen.
              Denna satsning skulle ge utrymme för att exempelvis anställa ytterligare
              upp emot hundra personer.
            </seg>
            <seg n="81b2bfab">
              Det internationella samarbetet har fått en bra skjuts av finanskrisen.
              Sverige har avtalat om informationsutbyte med ett antal så kallade
              skatteparadis, vilket är bra, men vi tycker att man ska kunna
              pressa dessa stater ytterligare. Vi tycker att OECD-modellen bör
              utvecklas. Till exempel bör alla avtal omfatta rättslig hjälp
              och informationsutbyte beträffande direkta skatter. Detta saknas
              i flera av de avtal som Sverige skrivit på. Det är viktigt att
              driva på frågan om ett automatiskt informationsutbyte som ska
              gälla under alla omständigheter i stället för banksekretess.
            </seg>
            <seg n="2f1b2d2e">
              Vi vill att Sverige prioriterar kampen mot ekobrott och skattefusk
              i Europa. Vi tycker inte att den prioriteringen har skett från
              regeringens sida. Dessutom måste skattemyndigheterna kunna lämna
              vidare information om misstänkt penningtvätt och försäkringsbedrägerier
              till finanspolisen.
            </seg>
            <seg n="f549450e">
              Penningtvätt och skattebrott hänger starkt samman, och även här
              krävs därför kraftfulla åtgärder. Vi tycker att det bör utredas
              om penningtvätt ska betraktas som ett separat brott. Sekretesslagsformuleringar
              som förhindrar Skatteverket att rapportera misstänkt penningtvätt
              måste ändras, och misstänkta penningtransaktioner ska kunna frysas
              under begränsad tid.
            </seg>
            <seg n="17919c75">
              EU:s sparandedirektiv innebär att privatpersoners ränteinkomster
              ska beskattas i de länder där personen är bosatt, inte där pengarna
              är placerade. I dag omfattas dock inte alla länder i EU, och inte
              heller juridiska personer, av informationsutbytet. Vi önskar att
              regeringen är mer pådrivande i EU för att till exempel Schweiz
              och de europeiska ministaterna tas med i initiativet och att de
              därmed förbinder sig att vara med i informationsutbytet. Vidare
              vill vi att även juridiska personer ska omfattas av sparandedirektivet.
            </seg>
            <seg n="d1ceeba2">
              I dag sker en rapportering av varuutbyten mellan EU-länder, och
              genom det bekämpas momsfusket mellan EU-medlemmarna. Det tycker
              vi är bra, men vi vill att Sverige inom EU och OECD verkar för
              att även europeiska stater utanför EU, främst de europeiska skatteparadisen,
              ska ingå i rapporteringen.
            </seg>
            <seg n="19c6692b">
              Fru talman! Den socialdemokratiska regeringen införde en lag
              som började tillämpas den 1 januari 2007 gällande personalliggare
              kombinerat med oannonserade kontrollbesök inom frisör- och restaurangbranscherna.
              Åtgärderna har visat sig vara bra. Enligt dessa branscher har
              åtgärderna lett till minskat svartarbete och en sundare konkurrens.
              Oannonserade besök är enligt Skatteverket en billig och effektiv
              kontrollform. Därför vill vi att alla relevanta branscher och
              företag ska omfattas av lagen. I första hand vill vi gå vidare
              med bygg- och tvätteribranscherna samt städ- och flyttbranscherna.
            </seg>
            <seg n="53dcb93d">
              Jag vill i detta sammanhang passa på att lyfta fram och ge en
              eloge till de branschorganisationer, exempelvis byggbranschen
              och taxibranschen, som själva tagit initiativ till åtgärder mot
              oseriösa företag.
            </seg>
            <seg n="73be12a1">
              Om det fanns möjlighet att få månadsvis redovisning av anställdas
              skatter och arbetsgivaravgifter skulle det naturligtvis underlätta
              för Skatteverket att upptäcka om arbetsgivaren betalar in för
              lite skatt. I dag får man det som en totalsumma. Jag vet att regeringen
              tillsatt en särskild utredare som till 2010 ska ta fram förslag
              i den riktningen. Det är bra att regeringen lyssnat på oss i den
              här frågan. Nu gäller det att det också blir genomfört i praktiken.
              Det är, som sagt, inget nytt krav, och vi hade hoppats att regeringen
              skulle snabba på med frågan under de fyra år som snart har gått.
            </seg>
            <seg n="aa4ec28a">
              Den socialdemokratiska regeringen lade även fram ett förslag
              om omvänd skattskyldighet för att motverka skatteundandragande
              av moms inom byggbranschen. Lagen trädde i kraft den 1 juli 2007.
              Det är en bra lagstiftning, och den skulle bli ännu effektivare
              om vi dessutom införde ett entreprenadavdrag. Syftet med ett sådant
              är att minska möjligheten till fusk och säkra betalningar av skatter
              och arbetsgivaravgifter. Vi vill därför se över möjligheterna
              att införa ett entreprenadavdrag i första hand i bygg- och anläggningsbranschen.
            </seg>
            <seg n="e32087c4">
              Den borgerliga regeringen har gett i stort sett alla en F-skattsedel
              utan att ha en ordentlig kontrollstation. Om jag minns rätt heter
              propositionen F-skatt åt fler . Vi tycker kanske inte att det
              är särskilt begåvat att inte samtidigt säkerställa att man verkligen
              betalar in skatt och gör rätt för sig. Därför tycker vi att man
              nu bör se över effekterna av det nya systemet för F-skattsedel
              och kanske pröva Skatteverkets förslag att införa tidsbegränsad
              F-skattsedel.
            </seg>
            <seg n="039f0321">
              Sedan har vi lagen om kassaregister i kontantbranschen. Vi vet
              att den medfört att möjligheterna att komma undan skatt minskat.
              När lagen infördes undantogs dock taxi, hemförsäljning och torghandel.
              Taxibranschen är en bransch där oseriös konkurrens med svarttaxi
              är utbredd. Därför behövs ytterligare arbete mot skattefusk inom
              den branschen. Därför vill vi att redovisningscentraler införs
              där köruppdragen och ersättningarna rapporteras och att krav på
              anslutning till redovisningscentraler skrivs in som villkor för
              taxitillstånd.
            </seg>
          </u>
          <note type="speaker" n="3f1da071">
            Anf. 28 MARIE ENGSTRÖM (v):
          </note>
          <u who="marie_engstrom_e6a38f" xml:id="i-0b1c03f9510ee726-0" n="c9507d72">
            <seg n="af340bd8">
              Fru talman! Jag skulle först vilja säga att jag instämmer i det
              som Birgitta Eriksson har sagt i talarstolen angående innehållet
              i vår gemensamma reservation 1. Jag tänker inte upprepa det innehållet.
            </seg>
            <seg n="70110f35">
              En av de frågor som vi har tagit upp är behovet av resurser hos
              Skatteverket. Så sent som i morse eller var det på lunchen har
              vi i Ekot fått höra vilken kris det är i Skatteverket och hur
              stort behovet är av att få ytterligare resurser. Får man inte
              mer eller mindre på en gång 400 miljoner kronor är det risk för
              att man totalt sett tvingas bli av med cirka en femtedel av sin
              personal. Detta talar sitt tydliga språk. Man menar att man inte
              har någon möjlighet att upprätthålla de kontrollbehov som naturligtvis
              finns.
            </seg>
            <seg n="6ed8bba6">
              Orsaken till detta är i stor utsträckning den ökade arbetsbelastning
              Skatteverket har fått till följd av de väldigt många olika beslut
              som alliansregeringen har kört igenom under den här mandatperioden
              utan att ge Skatteverket ersättning för de ökade kostnader som
              detta har inneburit. Naturligtvis tvingas då Skatteverket att
              minska sina resurser för skattekontroll och uppföljning. Det här
              ser vi från oppositionens sida som väldigt allvarligt. Det vi
              skriver om i vår reservation är en väldigt viktig och central
              fråga. Den frågan har inte minst blivit viktig i dag.
            </seg>
            <seg n="604e9281">
              I betänkandet skriver majoriteten om en rad åtgärder som man
              har vidtagit. Birgitta Eriksson gick igenom de åtgärder som den
              förra regeringen tog initiativ till, men ni har försökt komma
              till rätta med räntesnurror, att fastigheter förpackas i handelsbolag
              och så vidare. Det ska ni väl ändå ha ett erkännande för. Så generös
              tänkte jag vara i varje fall.
            </seg>
            <seg n="2f6ff296">
              Ni skriver att ni har planer på att tillåta oanmälda besök i
              byggbranschen, kanske även i andra branscher. Ni skriver också
              om att kanske utöka möjligheterna till att ställa krav på personalliggare.
              Då blir naturligtvis frågan från mig: När kommer dessa åtgärder?
            </seg>
            <seg n="18ab0180">
              Fru talman! Förra veckan pratade vi mycket om införandet av skatteavdrag
              för hushållstjänster. Då handlade det väldigt mycket om att göra
              svarta jobb vita. Nu skriver ni själva i betänkandet om andra
              åtgärder som faktiskt har gjort svarta jobb vita på riktigt. Det
              gäller utvärderingen av personalliggare. Det är ett förslag som
              egentligen kommer från den förra regeringen med Miljöpartiet och
              Vänsterpartiet. Inte nog med att man har fått fler vita jobb ni
              skriver om 4 0006 000 jobb. Branschen har också gett åtgärden
              ett väldigt gott betyg. Det är någonting man ska ta till sig.
              Det handlar alltså om branscher som inser att man tjänar på att
              statsmakterna har verkningsfulla åtgärder.
            </seg>
            <seg n="3df4b6c2">
              För att återgå till debatten om hushållsnära tjänster: Bara någon
              dag efter att vi hade haft debatten här i kammaren visade det
              sig att Skatteverkets granskning hade inneburit att 60 procent
              av företagen som granskats i den branschen hade fått påpekanden.
            </seg>
            <seg n="9e653b2d">
              Fru talman! Jag har tagit upp ett annat problem. Det handlar
              om inbetalning på fel skattekonto, det som ibland kallas för misstagsbetalningar.
              De kan förorsakas av till exempel fel OCR-nummer eller att man
              av misstag har använt fel inbetalningskort. Det finns en rad exempel
              på när både småföretagare och privatpersoner har begått dessa
              misstag och inte alls fått tillbaka sina pengar.
            </seg>
            <seg n="d0dfa1fd">
              Om den som felaktigt har fått in pengar på sitt konto går med
              på att pengarna betalas tillbaka och det finns ett överskott på
              det skattekontot är det inga problem. Då kan pengarna betalas
              tillbaka. Men om det är underskott på det skattekonto där pengarna
              går in finns det inga möjligheter att få tillbaka de pengarna.
              Staten tar dem, helt enkelt.
            </seg>
            <seg n="27e9f9c4">
              Den privatperson eller företagare som har begått misstaget kan
              då endast försöka få tillbaka pengarna via en civilrättslig process.
              Detta är omständligt och tidskrävande och lyckas väldigt sällan.
            </seg>
            <seg n="cf014bbd">
              Nu finns det, som det också står i betänkandet, en dom i Solna
              tingsrätt där prövningen skett utifrån de civilrättsliga reglerna.
              Men det görs därför att varken skattebetalningslagen eller skattebetalningsförordningen
              alls hanterar de här frågorna. I Skatteverkets handledning står
              detta klart och tydligt. Det finns några fall där skattebetalningsförordningen
              kan träda in, men inte i de fall som jag har beskrivit. Nu har
              ni från majoritetens sida skrivit att ni förutsätter att regeringen
              bevakar frågan och att man gör det i samband med att Skatteförfarandeutredningen
              hanteras inom Finansdepartementet.
            </seg>
            <seg n="e5079568">
              Jag tittade i Skatteförfarandeutredningens betänkande, som kom
              i höstas eller när det var. Det står inte ett ord om den här frågan
              i Skatteförfarandeutredningens betänkande. Jag har också ställt
              frågor till Anders Borg med anledning av problemen med misstagsbetalningar.
              Anders Borg hänvisar bara till det som majoriteten skrev i betänkandet
              när denna fråga var uppe för ett år sedan.
            </seg>
            <seg n="978d92db">
              Jag har en känsla av att ingen tar tag i den här frågan. Därför
              jag har en reservation, nr 2, som jag yrkar bifall till. Jag skriver
              där att jag vill att vi ska få ett tillkännagivande från riksdagen
              om att regeringen tar upp och beaktar den här frågan i samband
              med att man ser över Skatteförfarandeutredningens betänkande.
              Jag står också bakom reservation 1.
            </seg>
          </u>
          <note type="speaker" n="64c4c7f5">
            Anf. 29 HELENA LEANDER (mp):
          </note>
          <u who="helena_leander_1a8ec1" xml:id="i-0d465fe227d926f5-2" n="0c77d9a2" next="i-b1c6f68e33efcae6-2">
            <seg n="f1eca0a6">
              Fru talman! Du ska inte oroa dig för att jag inte blir klar med
              mitt anförande före frågestunden. Jag drog över tiden i mitt anförande
              i förra debatten, men nu ska jag vara så himla kortfattad, och
              det blir så himla lätt när tidigare talare har redogjort för hela
              det rödgröna paketet mot skattefusk i alla dess delar, inklusive
              Skatteverkets besvärliga ekonomiska situation och allt annat man
              egentligen kan säga om skattefusk.
            </seg>
            <seg n="47c5dbab">
              Jag tänkte därför bara prata om en annan liten fråga som är med
              i det här betänkandet, nämligen småföretagares situation, framför
              allt deras skatteinbetalningar av anställdas skatter och sociala
              avgifter. För många småföretag är inbetalningarna av skatter och
              sociala avgifter för de anställda den största utbetalningen varje
              månad. Det är klart att det kan bli tungt om det tillfälligt skulle
              uppstå likviditetsproblem. Särskilt nu under finanskrisen, med
              begränsad kredittillgång för småföretagen, har det varit problematiskt.
              Därför har vi också i god enighet i riksdagen beslutat om tillfälliga
              anstånd med de här inbetalningarna för företagen.
            </seg>
            <seg n="09c1f0e9">
              När vi i skatteutskottet besökte Kronofogdemyndigheten förra
              veckan, var det väl tog man upp frågan vad som händer nu när anstånden
              ska betalas in igen och hur det kommer att funka för de här företagen.
              Då kommer allt detta i en klump. Det gäller egentligen inte bara
              i den kreditsituation som har rått på senare tid. Även mer generellt
              kan det hända att företagare får tillfälliga svackor i likviditeten
              och kanske egentligen skulle behöva en avbetalningsplan för att
              kunna få in sina skatter och avgifter.
            </seg>
            <seg n="54093cf8">
              I dag är möjligheterna att få anstånd hos Skatteverket normalt
              ytterst begränsade. I normalfallet måste man få betalningsanmärkning
              hos Kronofogdemyndigheten innan man kan få en avbetalningsplan.
              Det är synd, för får företaget en betalningsanmärkning innebär
              det stora svårigheter framöver. Även om det fanns gott uppsåt
              att få in skatter och avgifter blir detta kanske tuvan som stjälper
              lasset i slutändan.
            </seg>
            <seg n="f63a2617">
              Därför tycker vi från de rödgröna att det vore bra att se över
              om man redan hos Skatteverket kunde upprätta någon form av avbetalningsplan
              innan det har gått så långt som till betalningsanmärkning om det
              nu är företag som har ambitionen att göra rätt för sig.
            </seg>
            <seg n="74003230">
              Vi vet att Skatteförfarandeutredningen har tittat lite på närliggande
              frågor, så vi ska försöka hålla oss i styr och inte ha något yrkande
              om det i dag. Jag tänker dock yrka bifall till reservation nr
              1 om ett rödgrönt paket mot skattefusk.
            </seg>
          </u>
          <note n="e09248af">
            Ajournering
          </note>
          <note n="fbd4d896">
            Kammaren beslutade kl. 13.50 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="helena_leander_1a8ec1" xml:id="i-b1c6f68e33efcae6-2" n="0c77d9a2" prev="i-0d465fe227d926f5-2">
            <seg n="f25058c4">
              Återupptagna förhandlingar
            </seg>
          </u>
          <note type="speaker" n="8f23a01d">
            Anf. 30 TALMANNEN:
          </note>
          <u who="unknown" xml:id="i-5e39decc128d10c6-0" n="8b51d557">
            <seg n="e69246f7">
              De utförsäkrades ekonomiska situation
            </seg>
          </u>
          <note n="95a29bd5">
            Förhandlingarna återupptogs kl. 14.00.
          </note>
          <note n="c4f9c960">
            5 § Frågestund
          </note>
          <note n="61cf8d6c">
            Jag vill hälsa arbetsmarknadsminister Sven Otto Littorin, statsrådet
            Maria Larsson, integrations- och jämställdhetsminister Nyamko
            Sabuni, kulturminister Lena Adelsohn Liljeroth och statsrådet
            Gunilla Carlsson välkomna.
          </note>
          <note type="speaker" n="ac878919">
            Anf. 31 VERONICA PALM (s):
          </note>
          <u who="veronica_palm_ed0547" xml:id="i-b9a37084b0408daf-0" n="5c689c75">
            <seg n="64945511">
              Herr talman! Jag vill ställa en fråga till statsrådet Maria Larsson
              som ansvarar för försörjningsstödet i regeringen.
            </seg>
            <seg n="ae36d55a">
              Vid årsskiftet utförsäkrades 15 700 sjuka människor från sjukförsäkringen.
              De här människorna, som utförsäkrades den 1 januari, hade ingen
              möjlighet att ansöka om den förlängda sjukpenningen eftersom regelverket
              inte var på plats. Det är ganska vanligt när den här regeringen
              gör förändringar i sjukförsäkringen.
            </seg>
            <seg n="ecbc1d2d">
              I en kommentar till detta uppmanar socialförsäkringsministern
              de människor som har blivit utförsäkrade och står helt utan försörjning
              att söka försörjningsstöd. Min fråga till statsrådet är: Delar
              statsrådet Larsson statsrådet Husmark Pehrssons uppfattning att
              försörjningsstöd ska hantera en raserad sjukförsäkring med allt
              vad det innebär både för individen och för övervältringen av kostnader
              på kommunerna?
            </seg>
          </u>
          <note type="speaker" n="817336b0">
            Anf. 32 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-0" n="409ece5e">
            <seg n="36c7bef1">
              Herr talman! Låt mig först och främst säga att socialbidraget
              alltid ska vara det yttersta skyddsnätet. Det ska alltid finnas
              möjlighet till försörjning via socialbidrag för människor.
            </seg>
            <seg n="0e08f948">
              Däremot är det viktigt att säga att den politik som regeringen
              har fört har minskat människors socialbidragstagande i vårt land
              genom att fler har fått arbete. 180 000 fler hade arbete när vi
              gick in i lågkonjunkturen. Till följd av den finansiella krisen,
              som inte bara råder i Sverige utan råder världsvitt, har fler
              blivit arbetslösa. En del av dem har behövt försörjningsstöd i
              den situationen.
            </seg>
            <seg n="f2815944">
              Det finns inget samband mellan socialförsäkringsförändringar
              som innebär att vi strävar efter att ge människor möjlighet till
              rehabilitering och att också få komma tillbaka till arbete och
              att fler i dag behöver ett socialbidrag. Det är att hänföra till
              att vi har haft en finansiell lågkonjunktur av sällan skådat slag
              och att fler människor har blivit arbetslösa.
            </seg>
          </u>
          <note type="speaker" n="2f58cf6b">
            Anf. 33 VERONICA PALM (s):
          </note>
          <u who="veronica_palm_ed0547" xml:id="i-b9a37084b0408daf-1" n="5c689c75">
            <seg n="9a4dc7d1">
              Herr talman! Det blir lite svårt att ställa följdfrågan. Socialbidragen
              har alltså ökat. Socialförsäkringsministern uppmanar människor
              som blir utförsäkrade att gå till socialkontoren för att få hela
              sin ekonomi genomlyst, sälja bilen, kanske tvingas flytta från
              bostadsrätten och byta skola för ungarna för att kunna betala
              räkningarna i slutet av månaden. Det är verkligheten.
            </seg>
            <seg n="0f4a513d">
              Socialförsäkringar finns just för att man inte ska behöva gå
              på bidrag utan ha rätt till en försörjning från en försäkring
              som man har betalat till. Då blir jag upprörd när landets socialförsäkringsminister
              uppmanar människor att gå till socialen. Det är upprörande.
            </seg>
            <seg n="da4993ce">
              Under den här regeringstiden har utanförskapet ökat med 70 000
              människor. Det vet vi. Det finns 100 000 färre jobb och socialbidragen
              har ökat med 20 procent bara det senaste året. Om man medvetet
              raserar a-kassan och raserar sjukförsäkringen stiger mängden socialbidrag.
              Det är inte konstigt. Är regeringen stolt över den här utvecklingen
              med skenande socialbidragskostnader?
            </seg>
          </u>
          <note type="speaker" n="a7868098">
            Anf. 34 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-1" n="409ece5e">
            <seg n="5e856c96">
              Herr talman! Veronica Palm och jag är inte riktigt överens om
              historieskrivningen, och det är som vanligt.
            </seg>
            <seg n="bfc04047">
              Den politik som regeringen förde, med det antal reformer som
              vi sjösatte vid regeringstillträdet, gjorde både att fler människor
              fick jobb i vårt land och att socialbidragsberoendet minskade.
              Jag hoppas att vi är överens om att det är en positiv utveckling
              att fler människor klarar sin egen försörjning.
            </seg>
            <seg n="3b0ca001">
              Vi fick en ekonomisk nedgång, inte bara i Sverige utan i hela
              världen. Det har gjort att arbetslösheten har ökat. I sådana tider
              vet vi att behovet av socialbidrag också ökar. Det är vad vi kan
              se. Därför ökar det just nu. Men det finns inget samband med de
              socialförsäkringsförändringar som vi har genomfört, som handlar
              om att fler människor ska få hjälp att komma tillbaka till arbetslivet.
              Det försöker Veronica Palm insinuera, men sådana fakta finns faktiskt
              inte.
            </seg>
            <seg n="02f4b12a">
              Arbetsmarknadsutbildningarna
            </seg>
          </u>
          <note type="speaker" n="599cf08a">
            Anf. 35 ELISABETH SVANTESSON (m):
          </note>
          <u who="elisabeth_svantesson_c8df0b" xml:id="i-3094fd6d3f63d8f9-0" n="63238813">
            <seg n="f9b6f9d2">
              Herr talman! Jag vill ställa min fråga till arbetsmarknadsminister
              Sven Otto Littorin.
            </seg>
            <seg n="20c37221">
              Det har uppstått en diskussion, senast i Dagens Industri i går,
              om arbetsmarknadsutbildningarna och vilken nivå och vilket antal
              platser som är lämpliga i en lågkonjunktur. Under hela 90-talskrisen
              och i början av 1990-talet var nivåerna på arbetsmarknadsutbildningarna
              enormt höga. Det fick konsekvenser för kvalitet, resultat och
              naturligtvis höga kostnader. Det var också väldigt långa utbildningar
              där staten betalade hela kostnaden. Individer och företag stod
              ofta helt utan kostnadsansvar.
            </seg>
            <seg n="a1b167e2">
              Nu menar ändå kritiker att vi har för få platser i arbetsmarknadsutbildningen.
              Jag vill höra regeringens och arbetsmarknadsministerns syn på
              detta. Hur ser du till exempel på antalet nivåer, och hur omfattande
              ska arbetsmarknadsutbildningen vara?
            </seg>
          </u>
          <note type="speaker" n="19098402">
            Anf. 36 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-1" n="8b51d557">
            <seg n="b91ada47">
              Herr talman! Det vi redan för ett antal år sedan gjorde var att
              strategiskt bestämma oss för att Arbetsförmedlingen ska fokusera
              på att förmedla arbete och i samband med det också kunna erbjuda
              kortare insatser som är direkt yrkesförberedande. Däremot bör
              de lite längre utbildningarna av yrkesorienterad karaktär genomföras
              inom ramen för det ordinarie utbildningssystemet. Det missar man
              när man kritiserar på det sättet, tycker jag.
            </seg>
            <seg n="5ab3bce8">
              Om det är kortare utbildningar betyder 6 000 platser, som är
              det vi ungefär pratar om för förra året, att de har gått till
              åtminstone 15 000 personer. I år räknar Arbetsförmedlingen med
              att ungefär 30 000 personer i olika moduler ska kunna få någon
              form av kompletterande utbildning för att kunna ta jobb som faktiskt
              finns.
            </seg>
            <seg n="c00b355d">
              Sedan vill jag också påminna om att vi har ökat antalet platser
              i yrkesvux, komvux och yrkeshögskolan med 22 800 i år. Det ska
              man naturligtvis lägga till och se utbildningssystemet och arbetsmarknadspolitiken
              gemensamt.
            </seg>
          </u>
          <note type="speaker" n="fe5c17c7">
            Anf. 37 ELISABETH SVANTESSON (m):
          </note>
          <u who="elisabeth_svantesson_c8df0b" xml:id="i-3094fd6d3f63d8f9-1" n="63238813">
            <seg n="3965630b">
              Herr talman! Jag uppfattade arbetsmarknadsministern så att kortare
              utbildningar är arbetsmarknadsutbildning och längre får man ta
              ett större ansvar för själv. Det är ett synsätt som jag delar.
            </seg>
            <seg n="a4e99b0a">
              Nästa fråga: Vilken typ av utbildning är lämplig för arbetsmarknadsutbildning?
              Vi har genom historien sett att det har varit många män som har
              fått tillgång till arbetsmarknadsutbildningarna. Tycker arbetsmarknadsministern
              att det borde vara fler utbildningar inom olika områden, eller
              hur kan man se till att fler kvinnor söker de utbildningar som
              faktiskt finns tillgängliga?
            </seg>
          </u>
          <note type="speaker" n="f6909a4a">
            Anf. 38 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-2" n="8b51d557">
            <seg n="6cb3bbe3">
              Herr talman! Låt mig säga så här: Det finns tre starka skäl till
              att ha det på det sättet att de korta utbildningarna, de kompletterande
              utbildningarna, kan finnas i Arbetsförmedlingens regi och andra
              i det ordinarie utbildningssystemet.
            </seg>
            <seg n="70e88368">
              Det första är ju att den pedagogiska kompetensen finns inom ramen
              för det ordinarie utbildningssystemet.
            </seg>
            <seg n="ffa67a06">
              Det andra är att man får utbildningsbevis och betyg i det systemet,
              som man inte får på Arbetsförmedlingen.
            </seg>
            <seg n="87b9a48f">
              Det tredje skälet är att det trots allt är nästan dubbelt så
              dyrt, till och med lite mer ibland, att genomföra samma typ av
              utbildning i Arbetsförmedlingens regi som i utbildningssystemets
              regi.
            </seg>
            <seg n="b4b73406">
              Sedan ska man påminna sig, tycker jag, att det görs en individuell
              bedömning på Arbetsförmedlingen av vilken typ av insats det kan
              vara fråga om. Där måste utgångspunkten vara att det är just den
              här lilla extrainsatsen som behövs för att man ska kunna komma
              till arbete. Där är det viktigt att Arbetsförmedlingen också gör
              den typ av genomtänkt genomlysning som Elisabeth Svantesson efterlyser,
              att också se på kvinnors möjligheter att ta sig tillbaka till
              arbetsmarknaden. Vi behöver varenda kotte på svensk arbetsmarknad
              framöver.
            </seg>
            <seg n="524228d5">
              Demokratibiståndet till Ryssland
            </seg>
          </u>
          <note type="speaker" n="68484f9a">
            Anf. 39 KENT HÄRSTEDT (s):
          </note>
          <u who="kent_harstedt_132546" xml:id="i-463cdfd2ca07cbb5-0" n="418c0ca5">
            <seg n="49c620ca">
              Herr talman! Jag skulle vilja ställa en fråga till biståndsminister
              Gunilla Carlsson.
            </seg>
            <seg n="233f2861">
              I den utrikespolitiska debatten härförleden sade utrikesminister
              Carl Bildt att regeringen tredubblat sitt stöd till Rysslands
              demokratiska krafter. Faktum är ju att regeringen under den här
              mandatperioden, alldeles i inledningen, drog ned demokratibiståndet
              till Ryssland med 90 procent. Tittar vi på regleringsbrevet för
              Sida för innevarande år, 2010, ser vi att den svenska regeringen
              har anslagit 35 miljoner kronor för samarbete inom området demokrati
              och mänskliga rättigheter i Ryssland. Hur man än vrider och vänder
              på det är detta en minskning med 65 procent.
            </seg>
            <seg n="171a691b">
              Jag skulle vilja fråga biståndsministern om utrikesminister Carl
              Bildt hade fel i sitt uttalande att regeringen har tredubblat
              biståndet till demokratikrafter i Ryssland.
            </seg>
          </u>
          <note type="speaker" n="d2920e2a">
            Anf. 40 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-84b16f52148d8ac6-0" n="67bdf151">
            <seg n="ce791bdc">
              Herr talman! Tack för frågan! Nej, det har han inte alls. Det
              är viktigt att vi påminns om det som Kent Härstedt refererade
              till. Den nedgång som skedde var delvis också föranledd av att
              vi ibland har en diskussion om vad som är Dac-fähiga insatser
              eller inte. Jag är glad över Socialdemokraternas starka engagemang
              i att vi ska vara beredda att se vilka åtaganden vi har globalt
              för att främja mänskliga rättigheter, frihet och demokrati. Det
              har inte alltid varit så tydligt. Just i den här kampen för frihet
              och mänskliga rättigheter i Ryssland är jag glad för bevakningen
              av frågan. Vi måste se till att vi inom ramen för utvecklingsinsatser
              kan främja demokrati och mänskliga rättigheter, också i Ryssland
              även om det inte är ett Dac-fähigt land.
            </seg>
            <seg n="1caa1176">
              När vi nu har visat på att vi har ökat engagemanget för mänskliga
              rättigheter i Ryssland handlar det inte bara om insatser som Sida
              gör, utan det handlar också på andra sätt inom ramen för utrikesförvaltningen
              om hur vi försöker stötta demokratidissidenter, ge skydd för dem
              som riskerar förföljelse på grund av sina uppfattningar, hjälpa
              journalister och se till att vi på olika sätt kan öka engagemanget
              och medvetenheten om MR-situationen i landet.
            </seg>
          </u>
          <note type="speaker" n="2a12a8ce">
            Anf. 41 KENT HÄRSTEDT (s):
          </note>
          <u who="kent_harstedt_132546" xml:id="i-463cdfd2ca07cbb5-1" n="418c0ca5">
            <seg n="47dbd5f5">
              Herr talman! Det här är ett av de områden där regeringen mycket
              tydligt har gjort en total U-sväng. Varje journalist och var och
              en i allmänheten som följer frågan kan granska hur neddragningen
              var 90 procent på demokratiinsatserna till Ryssland. Att det har
              skett en tredubbling från de 100 miljoner vi tidigare gav till
              300 miljoner tror jag inte statsrådet Gunilla Carlsson är beredd
              att tillstå.
            </seg>
            <seg n="ad95e3b1">
              Jag tycker att vi ska stå upp för det vi gör, till exempel att
              man anser att utvecklingen är allvarlig vad gäller demokrati och
              mänskliga rättigheter i Ryssland. Då följer naturligtvis också
              de redskap som finns, bistånd till demokratiinsatser eller stöd
              till fria journalister i Ryssland, där regeringen tidigare har
              gjort neddragningar. Samtidigt har man beklagat attentatet mot
              Politkovskaja. Ni måste tala om vilken linje ni vill följa. Här
              har ni gjort en U-sväng.
            </seg>
            <seg n="08010f7c">
              Först drog ni ned, och nu har ni ökat lite. Försök inte lura
              någon av oss att ni har tredubblat biståndet för demokratiinsatser.
              Det har ni inte. Det kan alla som kollar faktauppgifter själva
              granska.
            </seg>
          </u>
          <note type="speaker" n="b76fbf2e">
            Anf. 42 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-84b16f52148d8ac6-1" n="67bdf151">
            <seg n="54cf6430">
              Herr talman! Det råder en mycket allvarlig situation för MR i
              Ryssland. Om detta är både regering och riksdag medvetna om.
            </seg>
            <seg n="3c65b06d">
              Hur ska vi råda bot på detta? Det handlar delvis om medel. Precis
              som Kent Härstedt säger har Sida i dag mindre pengar i sin portfölj
              för att fortsatt jobba med stöd för mänskliga rättigheter i Ryssland.
              Det finns samtidigt andra politikområden och möjligheter att stötta
              demokratins försvarare och hjälpa dissidenter och därmed på olika
              sätt understödja MR-rörelser i Ryssland. Det är detta som utrikesministern
              hänvisar till i den utrikespolitiska deklarationen.
            </seg>
            <seg n="96c16910">
              Sammantaget uppmärksammar vi detta och driver frågan konsekvent
              och ser till att det finns resurser för att stötta enskilda och
              rörelser som det behövs så mycket mer av i både Ryssland och världen
              i övrigt.
            </seg>
            <seg n="3ea43d41">
              Skolelevers extraarbete
            </seg>
          </u>
          <note type="speaker" n="920903e2">
            Anf. 43 KARIN NILSSON (c):
          </note>
          <u who="ulf_nilsson_15fa88" xml:id="i-e24aeb9fcc42e9ec-2" n="9273dca2">
            <seg n="004e1fd0">
              Herr talman! Jag vill ställa en fråga till arbetsmarknadsminister
              Sven Otto Littorin.
            </seg>
            <seg n="f2e7e53b">
              Arbetsmiljöverket har utifrån ett EU-direktiv lagt fram ett,
              som jag tycker, helt vansinnigt förslag om att ta bort möjligheter
              för unga människor att vid sidan om skolan tjäna lite extra pengar
              på helger och sommarlov. Förslaget innebär att skoltiden och arbetstiden
              ska räknas samman och att ingen under 18 får gå i skolan och arbeta
              mer än 8 timmar per dag eller 40 timmar per vecka. Med dessa regler
              finns det kanske max 1 timme per dag till extraknäck.
            </seg>
            <seg n="d8407504">
              Även föreningslivet kan drabbas eftersom många ungdomar jobbar
              med att träna yngre barn. Om en skolelev jobbar i strid med reglerna
              kan dessutom en arbetsgivare dömas till böter.
            </seg>
            <seg n="cce571c9">
              Hur ställer sig arbetsmarknadsministern till detta förslag? Kan
              Sverige kringgå ett sådant befängt EU-direktiv?
            </seg>
          </u>
          <note type="speaker" n="ffe12367">
            Anf. 44 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-3" n="8b51d557">
            <seg n="74607669">
              Herr talman! I grunden för hela frågan står det EU-direktiv som
              är avsett att skydda minderåriga från att överarbeta eller på
              annat sätt bli utsatta för saker som inte är önskvärda. I Sverige
              har Arbetsmiljöverket på delegation rätten att implementera den
              typen av direktiv i olika förordningar och föreskrifter.
            </seg>
            <seg n="e10b9322">
              Nu har Arbetsmiljöverket vid flera tillfällen haft partssamråd
              för att reda ut frågan. Man håller nu på med ytterligare ett,
              som ska arbeta fram till i höst. Man är väl medveten om vi har
              följt frågan i medier och pratat med Arbetsmiljöverket flera gånger
              att Arbetsmiljöverket inte kan ta föräldraansvaret från föräldrarna.
              Det måste också vara möjligt för den som är under 18 att delta
              på arbetsmarknaden och få sin första kontakt med en arbetsgivare.
            </seg>
            <seg n="04dff69f">
              Det är två perspektiv som ska mötas. Av det jag har förstått
              har Arbetsmiljöverket tagit till sig av kritiken och arbetar med
              en implementeringsföreskrift som kommer att landa väl när den
              så småningom kommer.
            </seg>
          </u>
          <note type="speaker" n="2f5576ad">
            Anf. 45 KARIN NILSSON (c):
          </note>
          <u who="ulf_nilsson_15fa88" xml:id="i-e24aeb9fcc42e9ec-3" n="9273dca2">
            <seg n="6154a621">
              Herr talman! Tack, statsrådet, för svaret!
            </seg>
            <seg n="c47ce043">
              Jag hoppas verkligen att man kommer fram till en lösning där
              det fortfarande finns en möjlighet för ungdomar att ta sina första
              steg på arbetsmarknaden. Om förslaget går igenom blir det svårare
              att skaffa sig det kontaktnät som behövs för ett framtida jobb
              och de erfarenheter och referenser man har nytta av vid kommande
              jobb efter skolan. Jag hoppas innerligt att de allra besvärligaste
              förslagsidéerna hamnar i papperskorgen och att man hittar en lösning.
              Här finns en positiv möjlighet i dag för ungdomar att pröva sig
              fram, skaffa sig erfarenhet och tjäna de extra pengar som kan
              behövas för allt man önskar sig. Man får lära känna och hantera
              pengars värde.
            </seg>
            <seg n="091d8212">
              Föreningslivet kommer vi att ha nytta av om vi får fortsätta
              som i dag. Jag tror inte att många ungdomar i vårt land i dag
              känner sig utnyttjade eller tvingade att jobba.
            </seg>
          </u>
          <note type="speaker" n="57154c14">
            Anf. 46 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-4" n="8b51d557">
            <seg n="ac590142">
              Herr talman! Jag delar helt Karin Nilssons uppfattning här. När
              man på EU-nivå fattar beslut om den typen av direktiv är det fråga
              om ett allmänt skyddsdirektiv för de delar av unionen som kanske
              inte har samma typ av arbetsmarknad som vi har och där det faktiskt
              finns anledning att se över att framför allt de yngre tonåringarna
              inte på olika sätt nyttjas eller utnyttjas samtidigt som de egentligen
              borde gå i skolan.
            </seg>
            <seg n="4f66ddba">
              Men, återigen, det får inte vara så att Arbetsmiljöverket eller
              någon annan myndighet tar över föräldraansvaret och därmed gör
              det omöjligt för ungdomar att ha ett extrajobb, sommarjobb eller
              vad det kan vara.
            </seg>
            <seg n="b83c2c68">
              Som jag tolkar de signaler vi får från Arbetsmiljöverket, bland
              annat i ett uttalande som finns på Arbetsmiljöverkets hemsida,
              är det precis vad man försöker undvika. En del av de förslag som
              har väckt mest kritik är nog redan stoppade i papperskorgen. Nu
              pratar man återigen med parterna för att hitta en lämplig balans
              och göra en lämplig implementering. Jag utgår från att man kommer
              att lyckas med det.
            </seg>
            <seg n="d9664a3e">
              Arbetsförmedlingens utbildningsplatser
            </seg>
          </u>
          <note type="speaker" n="8d40cc63">
            Anf. 47 ULF HOLM (mp):
          </note>
          <u who="ulf_holm_0cd69a" xml:id="i-f413f1acbb3c5067-0" n="f016e494">
            <seg n="2f704f6e">
              Herr talman! Min fråga går till arbetsmarknadsminister Sven Otto
              Littorin. Den gäller utbildningsplatser. Arbetsmarknadsministern
              fick en fråga tidigare, och han verkar nöjd med att det bara finns
              15 000 platser.
            </seg>
            <seg n="36ceb8e0">
              Littorin lade ut texten väl. Det lät bra att de långa utbildningarna
              ska ske på annan plats och att Arbetsförmedlingen ska koncentrera
              sig på kompletterande yrkesutbildning för ett nytt jobb.
            </seg>
            <seg n="d2fb10af">
              Det som Littorin glömmer att nämna är att långtidsarbetslösheten
              har ökat katastrofalt mycket. Det finns 149 000 personer i Sverige
              i dag som har varit arbetslösa mer än 26 veckor. Att i det läget
              erbjuda bara 6 000 utbildningsplatser på Arbetsförmedlingen är
              lite. Sedan kan man säga hur många vackra ord som helst om hur
              det ska vara i teorin, men i praktiken utelämnar man en stor grupp
              som mer än någonsin skulle behöva en utbildning värd namnet. Därför
              är det viktigt att ta in fler utbildningsplatser på Arbetsförmedlingen.
            </seg>
          </u>
          <note type="speaker" n="bfed29aa">
            Anf. 48 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-5" n="8b51d557">
            <seg n="cfd619fa">
              Herr talman! Tack för de vackra orden åtminstone i början!
            </seg>
            <seg n="49329231">
              Det viktiga är att det finns platser och utrymme och att de finns
              på rätt ställe. Jag menar att om man inom ramen för arbetsmarknadspolitiken
              dels inte riktigt har den pedagogiska kompetens för de längre
              utbildningarna som krävs, dels som deltagare inte får ett utbildningsbevis
              eller betyg, dels, som vi vet, att utbildningarna inom ramen för
              arbetsmarknadspolitiken kostar åtminstone dubbelt så mycket som
              inom ramen för det offentliga skolsystemet, är det vettigare att
              ha de längre utbildningarna där. Det är också därför vi har ökat
              antalet platser i yrkesvux, komvux och yrkeshögskolan med 22 800.
            </seg>
            <seg n="6bbb3649">
              Vi har dessutom specifikt för den grupp som Ulf Holm nämner ändrat
              i studiemedelsförordningen, vilket innebär att de över 25 som
              kommer från arbetslöshet redan i dag får 80 procent i studiestöd
              och behöver ta studielån för de sista 20 procenten och inte tvärtom,
              som det var tidigare. Det är ett sätt för dem att på ett bättre
              sätt delta i den typen av studier.
            </seg>
          </u>
          <note type="speaker" n="964d8525">
            Anf. 49 ULF HOLM (mp):
          </note>
          <u who="ulf_holm_0cd69a" xml:id="i-f413f1acbb3c5067-1" n="f016e494">
            <seg n="37851386">
              Herr talman! Tack så mycket, Littorin, för svaret på frågan!
              Jag är ändå inte riktigt nöjd, för du undviker att svara på frågan.
            </seg>
            <seg n="0cfb9c5a">
              Det finns ett väldigt stort behov av människor, och då kan man
              inte säga att Arbetsförmedlingens utbildningsplatser kostade lite
              mer. Men vad kostar det att låta en arbetslös vara långtidsarbetslös
              och kanske permanent slås ut från arbetsmarknaden? Är inte det
              en större samhällskostnad än att en utbildning kostar några tusen
              kronor mer för Arbetsförmedlingen? Jag tror att det kan vara en
              investering för framtiden. Det kommer att vända. Jobben kommer
              förr eller senare, och då måste vi se till att de som är arbetslösa
              i dag har en utbildning som passar.
            </seg>
            <seg n="2fe6cf40">
              Dessutom gör inte Arbetsförmedlingen av med de pengar som regeringen
              har avsatt till dem. De gick med flera miljarder i vinst förra
              året. Pengarna finns där just för att de ska kunna ha utbildningsinsatser.
              Det verkar mer vara en sorts ideologisk övertygelse om att Arbetsförmedlingen
              inte ska ha utbildningsplatser. Jag tycker att det är väldigt
              synd om regeringen kommer fram till den slutsatsen.
            </seg>
          </u>
          <note type="speaker" n="45475fa7">
            Anf. 50 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-d728b2475c7f6a9f-0" n="8b51d557">
            <seg n="fd0d3b5d">
              Herr talman! Nej, riktigt så är det inte. Det handlar återigen
              snarare om att rätt person ska vara i rätt system. Om man går
              i en utbildningsinsats som har lite sämre pedagogiskt innehåll,
              där man inte får ett utbildningsbevis eller ett betyg och som
              dessutom är dubbelt så dyr har jag svårt att se att det är till
              gagn för den enskilde. Den enskilde kan ju även om han är arbetslös
              söka upp och gå en utbildning och därmed få 80 procent i studiestöd
              om han är över 25 år. Det är naturligtvis bra.
            </seg>
            <seg n="8537cc5e">
              Sedan delar jag naturligtvis Ulf Holms grundläggande inställning
              att utbildning är en lätt börda att bära. Dessutom kommer konjunkturen
              att vända, och generationsskiftet kommer, så vi kommer att behöva
              varenda kotte på svensk arbetsmarknad. Då är det bra om människor
              har den typ av utbildning som är rätt. Därför ska Arbetsförmedlingen
              coacha till rätt typ av utbildningsinsats. Vi ökar också utbildningsinvesteringarna
              kraftigt under detta år för att det ska vara möjligt.
            </seg>
            <seg n="5a9d2b80">
              Det är nog snarare så man ska se det, att vi ser till att utnyttja
              de begränsade resurser som finns på bästa sätt till gagn för den
              enskilde.
            </seg>
            <seg n="97423e1b">
              Likabehandlingsdirektivet och den svenska tryckfriheten
            </seg>
          </u>
          <note n="3f7b2fa6">
            Anf. 51 HELENE PETERSSON i Stockaryd (s):
          </note>
          <u who="unknown" xml:id="i-03e3e516ca339c06-0" n="8b51d557">
            <seg n="605a1654">
              Herr talman! Jag vill ställa min fråga till integrations- och
              jämställdhetsminister Nyamko Sabuni.
            </seg>
            <seg n="a5aed741">
              Enligt uppgift pågår det förhandlingar inom EU-samarbetet om
              ett likabehandlingsdirektiv, eller antidiskrimineringsdirektiv.
              Det är ett jätteviktigt direktiv, och därför förutsätter jag att
              Sverige tar en aktiv roll i det.
            </seg>
            <seg n="90cc748e">
              Det har också uppmärksammats en risk för konflikt med svensk
              yttrande- och tryckfrihet i arbetet med detta direktiv. Enligt
              svensk grundlag är det ansvarig utgivare som ensam bär ansvaret
              för vad som publiceras, men med detta direktiv finns det en risk
              att tidningsutgivare förlorar rätten att neka till exempel annonsmaterial
              om det inte i direktivet införs ett undantag för reklam och medier.
            </seg>
            <seg n="f27a16e6">
              Min fråga till ministern är: Hur kommer Sverige att agera för
              att direktivet inte ska komma i konflikt med svensk grundlag?
            </seg>
          </u>
          <note type="speaker" n="1b0d05fa">
            Anf. 52 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d728b2475c7f6a9f-1" n="8b51d557">
            <seg n="82c09405">
              Herr talman! Det stämmer att Sverige har haft likabehandlingsdirektivet,
              eller antidiskrimineringsdirektivet som det kallas, som en prioritet
              under vårt ordförandeskap. Vi kan se att Spanien prioriterar samma
              fråga.
            </seg>
            <seg n="b92ee526">
              Det finns fortfarande ett antal konfliktområden att hantera.
              Det är något land som fortfarande inte vill se något direktiv
              alls. Vi diskuterar själva tillgänglighetsfrågan, och vi behöver
              få preciserat hur det ska se ut, utformas och så vidare. Det gäller
              också frågan om just medier och hur lagstiftningen utformas. Vi
              är självklart medvetna om detta, och det är någonting som vi inte
              vill se kvar i direktivet.
            </seg>
            <seg n="3aa9b30c">
              Det finns på agendan för svensk del, och för andra länder också,
              att ansvariga utgivare är de som bestämmer vad som publiceras.
              Det är en fråga som vi har uppmärksammat och som vi jobbar med.
            </seg>
          </u>
          <note n="18eea543">
            Anf. 53 HELENE PETERSSON i Stockaryd (s):
          </note>
          <u who="unknown" xml:id="i-03e3e516ca339c06-1" n="8b51d557">
            <seg n="7b146863">
              Herr talman! Jag tackar för svaret. Jag utgår från att ministern
              arbetar aktivt för detta, för det här blir ett väldigt problem
              då det är ett direktiv som ska antas av alla länder. Som jag ser
              det nu kan inte Sverige anta det. Vi är ganska ensamma om att
              ha just denna reglering om ensamansvaret i vår svenska yttrande-
              och tryckfrihetsgrundlag. Därför kan jag tänka mig att det inte
              finns några andra länder i Europa som kommer att driva frågan
              på samma sätt.
            </seg>
            <seg n="f280d2e1">
              Europaparlamentet har uppmärksammat detta. Man har lämnat in
              förslag där man säger att det måste bli ett undantag för medier
              och för reklam. Däremot finns det inte med i kommissionens underlag
              och direktiv och vad man har som förhandlingsunderlag.
            </seg>
            <seg n="a5c0a2e9">
              Jag utgår från och hoppas verkligen att ministern driver den
              här frågan hårt, för annars kan inte Sverige skriva under detta
              direktiv, vilket vore olyckligt.
            </seg>
          </u>
          <note type="speaker" n="3aab8020">
            Anf. 54 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-5e39decc128d10c6-6" n="8b51d557">
            <seg n="9962ac86">
              Herr talman! Det vore olyckligt om vi inte fick ett direktiv
              på plats. Det vore inte så olyckligt för den svenska befolkningen,
              för vår lagstiftning på diskrimineringsområdet ligger långt framme
              jämfört med detta direktiv. Men det vore olyckligt för europeiska
              medborgare i stort.
            </seg>
            <seg n="1f723a77">
              Vi ska följa upp denna fråga. Som du kanske anar krävs det ett
              enhälligt beslut på detta område, så visst har Sverige alla möjligheter
              att se till att vår lagstiftning, grundlag och ansvarig utgivares
              ansvar för vad som publiceras ska bevaras.
            </seg>
            <seg n="fb66b900">
              Bistånd till afghanska kvinnor och barn
            </seg>
          </u>
          <note type="speaker" n="05c6bbe7">
            Anf. 55 ANNICKA ENGBLOM (m):
          </note>
          <u who="annicka_engblom_49b7f0" xml:id="i-5cde94c3739cb4f9-0" n="683de9b1">
            <seg n="a37d84ce">
              Herr talman! Min fråga riktas till biståndsminister Gunilla Carlsson.
            </seg>
            <seg n="0594f96c">
              Vi är alla här medvetna om hur hårt Afghanistan drabbades av
              det 20-åriga inbördeskrig som slutade med att talibanregimen störtades
              2001. I kriget drabbades de afghanska kvinnorna och barnen, framför
              allt flickorna, hårdast. De fick inte gå i skolan. De förbjöds
              att yrkesarbeta. De fick inte söka sjukvård, med ett ökat antal
              förlossningsskador och högre barnadödlighet som följd.
            </seg>
            <seg n="ca72c8ac">
              Situationen är fortfarande inte bra för kvinnorna i Afghanistan,
              med tvångsäktenskap, droganvändning och analfabetism. Uppbyggnadsarbetet
              går framåt om än långsamt, och det sker bakslag då och då.
            </seg>
            <seg n="0e6df2dd">
              Sverige bidrar i Afghanistan inte bara med trupp utan också med
              ett omfattande biståndspaket. Min fråga till biståndsministern
              är: På vilket sätt förbättrar dessa biståndsmedel för kvinnorna
              och barnen i Afghanistan?
            </seg>
          </u>
          <note type="speaker" n="1aa6444a">
            Anf. 56 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-84b16f52148d8ac6-2" n="67bdf151">
            <seg n="14ebf2ff">
              Herr talman! Afghanistan är ett av världens mest underutvecklade
              länder, och fortfarande är chansen för en kvinna att bli läs-
              och skrivkunnig och få gå i skolan lika stor som risken för mödradödlighet.
              Det är fruktansvärda indikatorer på detta område.
            </seg>
            <seg n="6f34b396">
              Jag tror också att det är väldigt viktigt att se att det som
              har hänt efter talibanerna ändå innebär små steg på vägen för
              att kvinnor ska kunna få vara delaktiga i samhällsbyggandet, att
              kvinnor inte bara ska drabbas av krig, konflikter och förtryck
              utan också ska kunna ta sig ur fattigdom.
            </seg>
            <seg n="c0563251">
              Det är därför vi försöker rikta biståndet till Afghanistan genom
              att se hur utveckling och säkerhet hänger ihop. Det är framför
              allt att få en uppbyggnad av trovärdighet i rättssektorn för att
              kvinnor också ska kunna kräva sina rättigheter. Det gäller inte
              bara politiska rättigheter för att vara deltagande, utan också
              att se till att de känner ett skydd om det har begåtts oförrätter.
            </seg>
            <seg n="cac65abf">
              Det handlar lika mycket om att investera i kvinnors speciella
              behov, inte minst för att råda bot på mödradödligheten och se
              till att fler flickor får gå i skolan.
            </seg>
            <seg n="1b0c8f8f">
              Allt detta försöker vi täcka via det svenska biståndet.
            </seg>
          </u>
          <note type="speaker" n="8fd54773">
            Anf. 57 ANNICKA ENGBLOM (m):
          </note>
          <u who="annicka_engblom_49b7f0" xml:id="i-5cde94c3739cb4f9-1" n="683de9b1">
            <seg n="c7fd473a">
              Herr talman! Tack så mycket för svaret, biståndsministern! Den
              kommande styrkan i Afghanistan FS 20, som sätts upp av P 7 i Skåne,
              har fått som uppdrag bland annat att sätta upp ett team som ska
              jobba med resolution 1325 för att stärka kvinnors inflytande och
              deltagande i konfliktlösning.
            </seg>
            <seg n="c5b45a94">
              I Sverige bor tusentals afghaner, och en del bor i Karlskrona.
              I Karlskrona bor också en fantastisk kvinna som 1995 i Afghanistan
              startade en organisation som heter Awep, Afghan Women Empowerment
              Program. De jobbade ute i byarna med att bland annat uppmärksamma
              kvinnornas och barnens rättigheter, grundläggande sjukvårdsutbildning
              och att stärka kvinnornas självkänsla, vilket är väldigt viktigt.
              Hon har sedermera för något år sedan startat organisationen i
              Sverige.
            </seg>
            <seg n="26e39ea0">
              På vilket sätt drar regeringen nytta av och involverar de afghaner
              som bor i Sverige i organisationer som Awep i detta viktiga arbete?
            </seg>
          </u>
          <note type="speaker" n="3a75db76">
            Anf. 58 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-84b16f52148d8ac6-3" n="67bdf151">
            <seg n="f5b4428d">
              Herr talman! Vi kan säkert göra ännu mer för att identifiera
              den betydelse som diasporan kan ha. Det gäller inte bara Afghanistan
              det gäller Somalia, Irak och så vidare just för att kunna göra
              det mer begripligt och nära genom att se hur många starka kvinnor
              det finns i och kring Afghanistan. De kan också hjälpa till med
              försoningsarbete och skapa de nya möjligheter som landet så förtvivlat
              väl behöver.
            </seg>
            <seg n="898ca9fd">
              Det är därför vi låter resolution 1325 få ett starkt genomslag
              i vårt arbete. Det är därför vi i det närmaste har fördubblat
              vårt bistånd till Afghanistan. Vi ser att behoven är stora men
              att det också kan finnas bra förändringskrafter. Det är därför
              också viktigt med diplomatisk närvaro, och vi försöker göra mycket
              mer i de norra delarna av Afghanistan för att se hur utveckling
              och säkerhet hänger ihop.
            </seg>
            <seg n="50d983f1">
              Jag har låtit myndigheten Folke Bernadotteakademin titta mer
              på detta också utifrån resolution 1325 och deltagandeperspektivet
              för att se hur vi kan stärka kapaciteten. Själv försöker jag så
              ofta jag kan träffa afghanska kvinnor. Jag har träffat fantastiska
              kvinnliga parlamentariker från Afghanistan. Det finns hopp, men
              det finns som sagt enorma utmaningar och svårigheter kvar.
            </seg>
            <seg n="0f92d17d">
              Bemanningsföretagen
            </seg>
          </u>
          <note type="speaker" n="53d5659d">
            Anf. 59 ANN-CHRISTIN AHLBERG (s):
          </note>
          <u who="ann-christin_ahlberg_bd0ed8" xml:id="i-dae495fb39b05b52-0" n="a31a3d47">
            <seg n="6e8331a2">
              Herr talman! Min fråga går till arbetsmarknadsministern.
            </seg>
            <seg n="c167fcac">
              För några veckor sedan besökte jag en bussfabrik. Företaget hade
              varslat flera ur personalen, och många blev sedan också uppsagda
              på grund av arbetsbrist. Redan efter en kort tid var flera tidigare
              anställda tillbaka på bussfabriken, en del till och med dagen
              efter. De gjorde exakt samma arbetsuppgifter men med andra arbetskläder
              och en annan, otryggare, anställning i ett bemanningsföretag.
            </seg>
            <seg n="ccbb270e">
              Arbetsbrist kan det ju inte längre vara frågan om, och vi har
              i Sverige en lag som tydligt säger att uppsagda ska ha rätt till
              återanställning inom en viss tid, men flera arbetsgivare kringgår
              denna lag. Detta tycker vi socialdemokrater att man måste ändra
              på.
            </seg>
            <seg n="2be17732">
              Vad avser arbetsmarknadsministern att göra för att detta inte
              ska fortsätta som det gör i dag?
            </seg>
          </u>
          <note type="speaker" n="3c7f8e9f">
            Anf. 60 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-7" n="8b51d557">
            <seg n="063739dc">
              Herr talman! Den här frågan har varit mer eller mindre aktuell
              ända sedan Abu Garcia-domen 2003. Det pågår just nu en förhandling
              i Arbetsdomstolen i det så kallade Maraboufallet. Därför är min
              grunduppfattning att vi ska avvakta till den domen faller och
              vi ser hur Arbetsdomstolen tolkar situationen. Om jag förstår
              arbetsrättsjuristerna rätt har detta inte testats i Arbetsdomstolen
              tidigare. Abu Garcia-målet handlade ju om en arbetstopp och inte
              om en kontinuerlig omflyttning.
            </seg>
            <seg n="6149e74a">
              Låt oss börja med det. Jag kan påminna om att det i lagstiftningen
              finns både en informationsplikt och en förhandlingsskyldighet
              när det gäller den här typen av ärenden. Det är detta som Arbetsdomstolen
              ska pröva om det har skett på rätt sätt.
            </seg>
            <seg n="0c7bc1d3">
              Dessutom vill jag påminna om att det just nu pågår en utredning
              av hur vi ska implementera bemanningsföretagsdirektivet i Sverige.
              Det finns en dimension av detta också som ingår.
            </seg>
          </u>
          <note type="speaker" n="4d0543ba">
            Anf. 61 ANN-CHRISTIN AHLBERG (s):
          </note>
          <u who="ann-christin_ahlberg_bd0ed8" xml:id="i-dae495fb39b05b52-1" n="a31a3d47">
            <seg n="1673a537">
              Herr talman! Tack för svaret, ministern! De kvinnor och män som
              jag pratade med var, oavsett om de var anställda i företaget eller
              på bemanningsföretaget, djupt olyckliga både över sin egen situation
              och över de arbetskamrater som fått anställning i bemanningsföretaget.
              Min kritik just nu riktas inte mot bemanningsföretaget utan mot
              arbetsgivarna, som egenmäktigt missbrukar en möjlighet här. Vi
              socialdemokrater är tydliga med att vi inte anser det acceptabelt
              att man får göra så, och vi kommer att förändra detta om vi får
              makten. Men vad tycker arbetsmarknadsministern om arbetsgivare
              som gör så här?
            </seg>
          </u>
          <note type="speaker" n="7680b1e8">
            Anf. 62 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-8" n="8b51d557">
            <seg n="fe4e1be4">
              Herr talman! Jag konstaterar två saker. Den ena är att det i
              avtalen för de bemanningsföretagsanställda jag talar om de bemanningsföretagsanställda
              som är organiserade, vilket är ungefär 98 procent, för man har
              en högre grad av kollektivavtalsanslutning än på arbetsmarknaden
              i allmänhet finns etiska riktlinjer om att bemanningsföretagen
              ska avstå från att göra på det sätt som Ann-Christin Ahlberg talar
              om. Jag tycker att det är bra. Återanställningsrätten är en grundpelare
              i LAS.
            </seg>
            <seg n="a969061e">
              Den andra är att vi i det här fallet ska hasta lite långsamt
              eftersom det pågår en prövning av precis ett sådant fall i Arbetsdomstolen.
              Innan den är avslutad och bemanningsdirektivet implementerat i
              svensk rätt tycker jag att vi ska avvakta. Då vet vi hur det egentligen
              står till.
            </seg>
            <seg n="8d5bc697">
              Biståndet till Nicaragua
            </seg>
          </u>
          <note type="speaker" n="fb1e3cfd">
            Anf. 63 KERSTIN ENGLE (s):
          </note>
          <u who="kerstin_engle_1bc363" xml:id="i-dba5f09fcc9e89c0-0" n="0930c251">
            <seg n="71662682">
              Herr talman! Min fråga går till biståndsminister Gunilla Carlsson.
            </seg>
            <seg n="56798d32">
              Ett av de länder som Sverige lämnade i samband med landkoncentrationen
              av utvecklingsbiståndet var Nicaragua. Där ser vi en mycket oroande
              utveckling med ökad mödradödlighet sedan det absoluta abortförbudet
              infördes. Nicaragua är ett av världens fattigaste länder. Ett
              av fyra barn föds av tonårsflickor. Det kommer signaler om att
              det civila samhällets organisationer motarbetas av politiska företrädare.
            </seg>
            <seg n="ea7c994f">
              Jag har uppfattat att biståndsministern anser det mycket angeläget
              att andra länder finns kvar där Sverige har lämnat för att EU
              därmed ska samarbeta bättre när det gäller landkoncentration.
              Min fråga är: På vilket sätt säkerställer biståndsministern i
              EU-kretsen att andra länder och även enskilda organisationer kan
              verka i Nicaragua, så att vi inte överger det oändligt stora behovet
              hos flickorna och kvinnorna där?
            </seg>
          </u>
          <note type="speaker" n="0c654f46">
            Anf. 64 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-84b16f52148d8ac6-4" n="67bdf151">
            <seg n="6f2631fd">
              Herr talman! Tack, Kerstin Engle, för ditt engagemang i den här
              frågan! Vi ser hur det politiska utrymmet i Nicaragua har minskat
              över huvud taget, och det drabbar framför allt kvinnor och flickor.
              Vi får också indikatorer på att förtrycket leder till ökad mödradödlighet
              liksom till mer våldsbrott, som kanske också riktar sig mot kvinnor.
            </seg>
            <seg n="fe37e418">
              Helt riktigt tolkat är också att den landfokusering som vi genomförde
              även syftade till att se till att Sverige i ökad grad kan arbeta
              inom multilaterala organisationer och inte bara finnas på plats
              bilateralt. Man skulle se till att få en arbetsdelning och underlätta
              för att få ett mer effektivt bistånd.
            </seg>
            <seg n="a2402e15">
              Därför har vi kompletterat landfokuseringen med ökade pengar
              för att jobba mot förtryck och med ökade pengar för särskild MDG
              5-satsning. Det jag nu försöker göra inom ramen för EU-biståndet
              och den interamerikanska banken, där Sverige är stor givare, är
              just att igen lyfta fram en av de tre prioriteringar som vi har
              i det svenska biståndet och som också präglar det multilaterala
              samarbetet, nämligen kvinnors och flickors roll i utvecklingen.
              Därför försöker vi påverka dessa organisationer att se de här
              frågorna och dessutom försöka förmå det politiska etablissemanget
              i Nicaragua att ta ansvar för detta och se till att vända utvecklingen,
              för det handlar om politik och politisk vilja.
            </seg>
          </u>
          <note type="speaker" n="c5408f8c">
            Anf. 65 KERSTIN ENGLE (s):
          </note>
          <u who="kerstin_engle_1bc363" xml:id="i-dba5f09fcc9e89c0-1" n="0930c251">
            <seg n="958d05ae">
              Herr talman! Tack för svaret, statsrådet! Ett av FN:s millenniemål
              är ju att halvera fattigdomen till 2015. EU har klarlagt sambandet
              mellan sexuell och reproduktiv hälsa och fattigdom. Nu har vi
              sett att EU satsar allt mindre på SRHR-insatser, och det är djupt
              bekymmersamt att SRHR ifrågasätts av konservativa krafter även
              inom EU. Det drabbar kvinnorna i Nicaragua oerhört hårt.
            </seg>
            <seg n="3169426e">
              EU behöver satsa mycket mer på SRHR i utvecklingsarbetet. Jag
              undrar hur Gunilla Carlsson driver detta när EU:s biståndsministrar
              träffas.
            </seg>
          </u>
          <note type="speaker" n="51c42e42">
            Anf. 66 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-84b16f52148d8ac6-5" n="67bdf151">
            <seg n="62dcf275">
              Herr talman! Bland EU:s biståndsministrar tror jag att det finns
              en rätt stor insikt om detta. Man följer den bakåtgående utvecklingen,
              inte minst vad gäller millenniemål 5 om mödradödlighet. Insikten
              finns.
            </seg>
            <seg n="8cb28555">
              Lärdomen är nog att vi måste lyfta upp frågan om kvinnors deltagande
              det handlar om deras kraft och förmåga men också om att kvinnor
              ibland kan vara mer sårbara på högre politisk nivå och utkräva
              ansvar, också bland stats- och regeringschefer. Det försöker vi
              nu arbeta med. Jag tror att det är enda sättet att nå alla millenniemål,
              genom att se till att inget tillåts halka efter.
            </seg>
            <seg n="c380f93b">
              Sedan är naturligtvis frågor om sexuell och reproduktiv hälsa
              och rättigheter politiskt känsliga i många länder. Sverige är
              ett enastående föredöme i detta, där vi över partigränser har
              både starkt engagemang och kunnande som gör att vi kan driva på
              i olika kanaler. Vi vet också att det finns människor, kanske
              i den här kammaren, som i fallet Nicaragua skulle kunna göra en
              hel del mer för att utnyttja politiska kanaler och säga: Det här
              duger inte! Det måste bli en ändring på den fattigdom som det
              ökande förtrycket av kvinnor leder till.
            </seg>
            <seg n="47fd33d8">
              Snusfria barn- och ungdomsmiljöer
            </seg>
          </u>
          <note type="speaker" n="6b6800b3">
            Anf. 67 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-913e2bac36b7ca79-0" n="b7a7fde0">
            <seg n="9bb61e48">
              Herr talman! Jag vill ställa en fråga till folkhälsominister
              Maria Larsson, och den handlar om snusfria barn- och ungdomsmiljöer.
            </seg>
            <seg n="c95beb73">
              I dag är det rökfritt som gäller i ungdomsmiljöer, i skolor och
              på skolgårdar, men det sägs ingenting om snusfria barn- och ungdomsmiljöer.
              Det är bra att rökningen minskar bland barn och ungdomar, men
              vi ser en annan trend när det gäller just snusning. Den högsta
              andelen snusare finns i de yngre åldersgrupperna.
            </seg>
            <seg n="9b713564">
              Nu visar ju dagens forskning att snusning inte alls är harmlöst.
              Tvärtom är det ganska farligt och har negativ påverkan på kroppens
              olika funktioner.
            </seg>
            <seg n="1aa8254d">
              Det finns i svenska skolor ingen begränsning av snusanvändningen.
              Det är fullt lagligt att använda nikotin både på skolgårdar och
              i klassrum. Det är efter vad jag har förstått inte ovanligt att
              lärare och elever snusar på lektionstid. Detta kommer att skapa
              ett stort folkhälsoproblem inom kort.
            </seg>
            <seg n="08ed7e67">
              Därför vill jag höra: Vad vill statsrådet göra åt snusningen?
            </seg>
          </u>
          <note type="speaker" n="677eeda1">
            Anf. 68 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-2" n="409ece5e">
            <seg n="c3d9bf3d">
              Herr talman! Tack för frågan! Det är precis som Helena Bargholtz
              påtalar. Även om snus är mindre farligt än den tobak man röker
              är det inte på något sätt ofarligt. Vi har en mängd dokumentation
              som tydligt visar det.
            </seg>
            <seg n="3b49a364">
              Det sker också till största delen en nyrekrytering av snusare,
              inte minst i de yngre åldersgrupperna. Det är bara en fjärdedel
              av dem som börjar snusa som tidigare har varit rökare. Tre fjärdedelar
              nyrekryteras som snusare. Och i dag ser vi en mycket aktiv marknadsföring,
              inte minst mot unga flickor. Jag ser lika allvarligt som Helena
              Bargholtz på den här tilltagande trenden, eftersom vi vet att
              detta är ett hälsohot.
            </seg>
            <seg n="753faab5">
              Folkhälsoinstitutet har ett informationsuppdrag när det gäller
              tobaksfrågorna, precis som när det gäller allt drogförebyggande
              arbete. Man planerar just nu för en kampanj ute i skolorna där
              det handlar om att, så att säga, inventera de rökfria miljöerna.
              Men där kan det också mycket väl ingå att titta på den här delen.
            </seg>
          </u>
          <note type="speaker" n="03878855">
            Anf. 69 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-913e2bac36b7ca79-1" n="b7a7fde0">
            <seg n="8607dab9">
              Herr talman! Det är skönt att höra att folkhälsoministern delar
              min oro för snusandets utveckling. Men en bra metod vore väl att
              ändra tobakslagen, så att den omfattar allt nikotin, alltså även
              snus. Har folkhälsoministern funderat någonting på det?
            </seg>
          </u>
          <note type="speaker" n="0093a5e0">
            Anf. 70 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-3" n="409ece5e">
            <seg n="1aa39b05">
              Herr talman! Vi har alldeles nyligen beslutat om en proposition
              det gjorde vi förra veckan om en förstärkning av tobakslagen just
              när det gäller att man inte ska försälja tobaksvaror till minderåriga.
            </seg>
            <seg n="50c64dfc">
              Vi har redan i dag en 18-årsgräns för försäljning av både snus
              och cigaretter. Tyvärr efterlevs den alltför dåligt. Det är därför
              vi gör de här förslagen till skärpning. Vi lägger ett större ansvar
              på butiksägaren. Det handlar om att anmäla till kommunen, om att
              ha ett egenkontrollprogram, som är ett aktivt dokument, och om
              att informera sin personal.
            </seg>
            <seg n="a20a6ccc">
              Det handlar också om en tillsynsmyndighet med kraftfullare muskler
              som kan utöva tillsyn och ha bra sanktioner att tillgripa. Man
              ska faktiskt kunna förbjuda tobaksförsäljning under sex månader
              om en butiksägare inte efterlever ålderskontrollen. Det här hoppas
              jag ska bidra till att det blir svårare för ungdomar under 18
              år att få tillgång till tobaksvaror. Vi vet att mycket av de här
              vanorna etableras före 18 års ålder. Därför är det viktigt att
              vi upprätthåller den lagstiftning som finns.
            </seg>
            <seg n="7d910347">
              Följder av förändringar i trygghetsförsäkringarna
            </seg>
          </u>
          <note type="speaker" n="3a163753">
            Anf. 71 LENNART AXELSSON (s):
          </note>
          <u who="lennart_axelsson_82f7c1" xml:id="i-039c9ef3de3a37cd-0" n="c81aa9c6">
            <seg n="599bce57">
              Herr talman! Min fråga är också riktad till folkhälsominister
              Maria Larsson. Den gäller den utveckling som vi har i Sverige
              i dag.
            </seg>
            <seg n="0596e6bc">
              Det finns många undersökningar som visar att i länder med små
              klyftor mår alla människor bra. Den utveckling vi ser i Sverige
              i dag är tvärtom. Klyftorna ökar kraftigt. Trygghetsförsäkringarna
              försämras, och sjuka och arbetslösa tvingas köa för socialbidrag.
            </seg>
            <seg n="6044c75f">
              I ett tidigare svar sade Maria Larsson att det här fullt ut berodde
              på den ekonomiska krisen. Men de människor jag möter, som har
              varit sjuka väldigt länge, är inte sjuka på grund av den nuvarande
              ekonomiska krisen, utan de är sjuka av andra anledningar. Och
              det är de som nu ställs inför det faktum att de får känna hur
              deras ben slås undan, på grund av de försämringar som ni har genomfört
              i sjukförsäkringen och även i arbetslöshetsförsäkringen.
            </seg>
            <seg n="d5a517a5">
              Min fråga till Maria Larsson är: Vad är beskedet till de människor
              som nu känner att tillvaron börjar rämna?
            </seg>
          </u>
          <note type="speaker" n="9c5fc8d1">
            (Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-4" n="409ece5e">
            <seg n="25e41877">
              Herr talman! Jag uppfattade inte frågan.)
            </seg>
            <seg n="31fe0e99">
              Herr talman! Vad är beskedet till de människor som inte längre
              känner att det finns några trygghetssystem som gör att de kan
              fortsätta de blir hänvisade till socialbidrag?
            </seg>
          </u>
          <note type="speaker" n="9ed393bb">
            Anf. 72 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-5" n="409ece5e">
            <seg n="6ee5b04f">
              Herr talman! Då vill jag mycket kraftfullt dementera det som
              frågeställaren säger, att det inte skulle finnas en trygghet i
              systemen.
            </seg>
            <seg n="0028f1e9">
              Det vi på ett väldigt tydligt sätt har försökt eftersträva är
              att människor som hamnar utanför arbetsmarknaden inte ska behöva
              stanna där, utan de ska få hjälp att komma tillbaka, oavsett om
              de har drabbats av sjukdom. Man ska ha möjlighet till rehabilitering
              och till återgång. Vi ska sänka trösklarna in till arbetsmarknaden,
              exempelvis för den grupp som har funktionsnedsättningar, där trösklarna
              har varit väldigt höga.
            </seg>
            <seg n="099f783b">
              Där kan vi glädjande se att en generell åtgärd som nystartsjobb
              faktiskt har möjliggjort för många personer med funktionsnedsättningar
              att komma tillbaka till arbetsmarknaden. Vi har höjt nivåerna
              när det gäller arbetshjälpmedel och arbetsbiträde, just för att
              skapa möjligheter och vägar tillbaka.
            </seg>
            <seg n="98888768">
              Det var det här som skapade det stora utanförskapet. Den regering
              som Lennart Axelsson representerade, den socialdemokratiska, gjorde
              inte det här utan lät människor stanna i utanförskap. Det om något
              ökar klyftorna i ett samhälle.
            </seg>
          </u>
          <note type="speaker" n="e6ffdf04">
            Anf. 73 LENNART AXELSSON (s):
          </note>
          <u who="lennart_axelsson_82f7c1" xml:id="i-039c9ef3de3a37cd-1" n="c81aa9c6">
            <seg n="8c8311cb">
              Herr talman! De människor som jag möter ger en helt annan bild
              än den som Maria Larsson beskriver.
            </seg>
            <seg n="6bf8aeef">
              Jag mötte en kvinna i Örebro, till exempel, som hade varit sjuk
              under många år och som nu stod inför det faktum att hon hade blivit
              hänvisad till att gå till socialtjänsten för att söka försörjningsstöd
              eftersom hon inte längre var berättigad till den sjukersättning
              som hon hade haft tidigare. Hon bodde i en villa som hon har bott
              i under många år och som hon har betalat av på. När man kommer
              till socialtjänsten blir man faktiskt tillsagd: Du måste göra
              dig av med den här villan innan du över huvud taget kan få några
              pengar.
            </seg>
            <seg n="a87b0b95">
              Det är lite skrämmande när man hör ministrar säga: De får väl
              söka försörjningsstöd under tiden. Det är inte så enkelt att få
              försörjningsstöd i Sverige. Det tycker jag att man ska vara medveten
              om. Det finns människor där ute. Jag frågar än en gång: Vilket
              besked är det som ministern ger till de här människorna? Är beskedet
              bara: Ni finns egentligen inte? Det är ju det svar som ministern
              ändå har gett.
            </seg>
          </u>
          <note type="speaker" n="68661f21">
            Anf. 74 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-6" n="409ece5e">
            <seg n="d2331803">
              Herr talman! Nej, absolut inte. Jag har en djup medkänsla med
              människor som tvingas söka försörjningsstöd, särskilt dem som
              tvingas göra det under lång tid. För jag vet att de flesta av
              dem, så gott som alla, verkligen önskar att de kunde klara en
              egen försörjning. Det är därför jobblinjen har blivit en sådan
              viktig fråga för den här regeringen. Det handlar om att ge människor
              möjlighet till detta.
            </seg>
            <seg n="75eba15b">
              Jag vill ändå påtala att vi befinner oss i en mycket svår ekonomisk
              situation den är till och med värre än 1930-talskrisen som har
              skapat en ökad arbetslöshet. Men vi har inte drabbats lika hårt
              som om vi fortsatt hade haft en socialdemokratisk regering, för
              180 000 personer har kommit tillbaka till arbetslivet.
            </seg>
            <seg n="a59f7019">
              Jag vill verkligen med kraft säga att allt ska göras för att
              vi ska skapa fler jobb i det här landet och ge människor möjlighet
              till egenförsörjning. Men vi ska också se till att vi har bra
              system som säkrar upp och som utgör skyddsnätet, så att ingen
              ska drabbas av fattigdom i det här landet.
            </seg>
            <seg n="04c26649">
              Den psykiska ohälsan bland ungdomar
            </seg>
          </u>
          <note type="speaker" n="77ccff12">
            Anf. 75 LIZA-MARIA NORLIN (kd):
          </note>
          <u who="liza-maria_norlin_fbb2be" xml:id="i-2b2251be3be666c0-0" n="55aa4008">
            <seg n="281504d2">
              Herr talman! Jag vill ställa min fråga till folkhälsominister
              Maria Larsson, så hon får gärna stå kvar.
            </seg>
            <seg n="62818c9e">
              Undersökningar visar att psykiska problem är vanligare i Sverige
              än i tio jämförbara länder i Europa. I Socialstyrelsens senaste
              folkhälsorapport framgår också att den psykiska ohälsan bland
              ungdomar ökar. Andelen självmordsförsök bland unga kvinnor har
              ökat drastiskt. Allt fler unga vårdas på sjukhus på grund av depression
              och ångest. Självskador blir allt vanligare, främst bland flickor
              men också bland pojkar.
            </seg>
            <seg n="178e8499">
              Min fråga till statsrådet är: Vad gör regeringen för att hejda
              den här utvecklingen och för att förebygga psykisk ohälsa bland
              ungdomar?
            </seg>
          </u>
          <note type="speaker" n="a84178fe">
            Anf. 76 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-7" n="409ece5e">
            <seg n="be588499">
              Herr talman! Det är en viktig fråga som är ett av de stora orosmomenten,
              tycker jag, när vi tittar på folkhälsan i stort. Vi kan se att
              många människor i Sverige har en väldigt god hälsa. Också den
              självskattade hälsan är god. Men just när det gäller den psykiska
              ohälsan finns det skäl till oro. Det här uppmärksammade vi tidigt
              som ett problem när vi kom i regeringsställning, och vi har vidtagit
              en rad olika åtgärder.
            </seg>
            <seg n="b2cc145d">
              Det är också påfallande att unga kvinnor har en sämre skattad
              psykisk hälsa än vad unga män har. Det skiljer ganska mycket på
              en hel del variabler. Vi vet ganska mycket om hur situationen
              ser ut just nu. I december fick vi nämligen en sammanställning
              av en kartläggning som SCB har gjort åt oss, där man har frågat
              alla ungdomar i både årskurs 6 och årskurs 9. Det här ska sedan
              kunna följas upp på den lokala och regionala nivån, så att vi
              får en bra bild också av den utveckling som nu kommer att följa.
            </seg>
            <seg n="be1bd5af">
              Men vi har naturligtvis sett till att man, när man drabbas av
              psykisk ohälsa, ska kunna få tillgång till vård med korta väntetider.
            </seg>
          </u>
          <note type="speaker" n="6e6dd168">
            Anf. 77 LIZA-MARIA NORLIN (kd):
          </note>
          <u who="liza-maria_norlin_fbb2be" xml:id="i-2b2251be3be666c0-1" n="55aa4008">
            <seg n="7ab0e1f2">
              Herr talman! Tack för svaret, statsrådet! Precis som du säger
              är det en väldigt oroande utveckling som har skett under en lång
              tid, och det är väldigt viktigt att man jobbar förebyggande med
              de här åtgärderna.
            </seg>
            <seg n="d2d5f881">
              Jag har en följdfråga till dig. Det är viktigt att man får information
              och kunskap om det här tidigt, så att man kan se signalerna på
              ett tidigt stadium. Hur anser du att man ska kunna få ut informationen
              tidigt, så att man inom skolan och i familjer kan tolka signalerna
              tidigt, så att åtgärder sätts in på ett tidigt stadium?
            </seg>
          </u>
          <note type="speaker" n="f4852153">
            Anf. 78 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-8" n="409ece5e">
            <seg n="afebdccf">
              Herr talman! Det är mycket viktigt att det finns kunskap om psykisk
              ohälsa och att vi vågar bryta tabun och tala om detta. Socialstyrelsen
              tar just nu på vårt uppdrag fram ett informationsprogram till
              lärare, så att det ska finnas en beredskap i skolan, men också
              till allmänheten. Vi måste våga tala om detta inom familjen, i
              grannskapet och på arbetsplatsen. Detta är särskilt viktigt i
              ungdomsgrupperna. Alla möter människor som har psykisk ohälsa.
            </seg>
            <seg n="94218663">
              Vi har dessutom försöksverksamhet för metodutveckling inom ramen
              för psykiatrisatsningen i 14 modellområden. Vi har också ett projekt
              där sex kommuner jobbar för att tillsammans med forskningsinstitutioner
              få fram bra metoder för preventivt arbete för att öka barns och
              ungdomars psykiska och fysiska hälsa.
            </seg>
            <seg n="742c35b8">
              Det pågår just nu mycket som kan öka vår kunskap om vilka preventionsinsatser
              som kan vara verkningsfulla.
            </seg>
            <seg n="ea073378">
              Praktikplatser på myndigheter och i kommuner
            </seg>
          </u>
          <note type="speaker" n="af907959">
            Anf. 79 GREGER TIDLUND (s):
          </note>
          <u who="unknown" xml:id="i-5e39decc128d10c6-9" n="8b51d557">
            <seg n="527018b1">
              Herr talman! Jag har en fråga till arbetsmarknadsminister Sven
              Otto Littorin. Vi hade i veckan en interpellationsdebatt om Lyftet.
              Arbetsmarknadsministern sade: Jag är glad att kunna konstatera
              att SMHI häromdagen på sin hemsida presenterade att de tar emot
              3 000 lyftare alltså praktikanter. Det tycker jag är en utmärkt
              signal. Det är väldigt glädjande, och vi kommer säkert att se
              andra myndigheter göra på liknande sätt.
            </seg>
            <seg n="a86f89b0">
              Uppgiften fanns inte på hemsidan, men i ett brev från SMHI. Det
              är det som föranleder mina frågor.
            </seg>
            <seg n="728f5324">
              SMHI bedömer att de kan ta emot 2025 praktikanter utan specialkompetens.
              Nu kommer vi till det spännande.
            </seg>
            <seg n="97f13524">
              De kan ta emot 3 000 personer som kan sysselsättas med kartering
              under en sexmånadersperiod om kommunerna organiserar praktikarbetet
              och tar arbetsmiljöansvaret. Då är man beredd att stödja verksamheten.
              Det kommer att krävas en månads handledning, mer än 200 miljoner
              i handledarstöd och materialstöd.
            </seg>
            <seg n="0ea73f2b">
              Ser arbetsmarknadsministern några undanträngningseffekter av
              detta?
            </seg>
          </u>
          <note type="speaker" n="c488c5bb">
            Anf. 80 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-10" n="8b51d557">
            <seg n="0a70fa23">
              Herr talman! Grunden för hela Lyftsatsningen är naturligtvis
              att vi under förra året såg att det blev många nya arbetslösa
              i spåren av finanskrisen. Vår utgångspunkt är att aktivitet alltid
              är bättre än passivitet. Dessa personer är fortfarande arbetslösa,
              men deras möjligheter att komma tillbaka till arbetsmarknaden
              ökar om man behåller kontakten.
            </seg>
            <seg n="17a9e626">
              Att så många som möjligt får den här möjligheten bygger på att
              kommunerna tar sitt ansvar, att myndigheterna tar sitt ansvar
              och att man hittar samarbetsformer. Det har Arbetsförmedlingen
              haft som huvuduppdrag med Lasse Stjernkvist som Lyftgeneral.
            </seg>
            <seg n="0ff462c2">
              Arbetet pågår och har inte redovisats av Arbetsförmedlingen än.
              Vi är heller inte klara med de statliga myndigheterna ännu. Jag
              utgår ifrån att man kommer att göra sitt yttersta för att hitta
              möjligheter till detta.
            </seg>
            <seg n="3917b999">
              Jag bedömer inte att det ska bli undanträngningseffekter av kortare
              tider av Lyftinsatser.
            </seg>
          </u>
          <note type="speaker" n="0a6d758b">
            Anf. 81 GREGER TIDLUND (s):
          </note>
          <u who="unknown" xml:id="i-5e39decc128d10c6-11" n="8b51d557">
            <seg n="fbf72ba7">
              Herr talman! Undanträngningseffekter eller inte. Man beräknar
              en månads handledning. Man beräknar att en månads handledning
              kostar ungefär 1 500 kronor per dag gånger 3 000 personer som
              under en sexmånadsperiod skulle sysselsättas med att mäta upp
              25 000 avrinningsområden och 10 000 sjöar. Jag kommer från de
              tusen sjöarnas landskap Sörmland. Många båtar kommer att gå åt
              för att klara detta.
            </seg>
            <seg n="a424f678">
              Jag frågar igen: Är arbetsmarknadsministern villig att stödja
              det här projektet som SMHI har tagit fram med 3 000 ungdomar?
              Är arbetsmarknadsministern även villig att öka möjligheten för
              kommunerna att få mer handledarpengar än de 200 miljoner som är
              avsatta? Det kommer inte att räcka. Det kan vem som helst förstå
              när man ser att 20 000 personer ska ut på praktikplatser på myndigheter
              och i kommuner.
            </seg>
          </u>
          <note type="speaker" n="556ee102">
            Anf. 82 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5e39decc128d10c6-12" n="8b51d557">
            <seg n="e46dd253">
              Herr talman! Som Greger Tidlund så klokt påpekar har vi just
              sett till att det finns 200 miljoner kronor till Arbetsförmedlingens
              förfogande som handledarstöd. Det är naturligtvis bra.
            </seg>
            <seg n="089acdf8">
              Som det har varit tidigare och som vi kan se framför oss att
              det kan bli måste både kommuner och myndigheter hjälpa till att
              organisera och se till att det här blir gjort på rätt sätt. Det
              ska naturligtvis också ske i samråd med parterna på respektive
              myndighet.
            </seg>
            <seg n="0ddbfcf5">
              Jag utgår från att alla försöker ta det ansvar som vi gemensamt
              måste axla för att bibringa de arbetslösa den hjälp de behöver
              för att behålla kontakten med arbetsmarknaden. Exakt hur det upplägget
              ska se ut ska jag inte styra. Det bygger på överenskommelser mellan
              Arbetsförmedlingen och respektive kommun och mellan myndigheterna
              och deras möjlighet att ta emot lyftare.
            </seg>
            <seg n="94325c19">
              Jag utgår ifrån att man kommer att göra det på bästa sätt. Exakt
              hur det kommer att bli i slutänden vet vi inte i dagsläget. Jag
              hoppas på allas benägna bistånd.
            </seg>
            <seg n="05e41e68">
              Satsningen på Skapande skola
            </seg>
          </u>
          <note type="speaker" n="eb216d41">
            Anf. 83 CECILIA MAGNUSSON (m):
          </note>
          <u who="cecilia_magnusson_7b97bc" xml:id="i-ffe049c78b236556-0" n="f005aad5">
            <seg n="08deefb5">
              Herr talman! Man lär sig mycket på en frågestund i riksdagen.
            </seg>
            <seg n="e0507c7d">
              Jag vill ställa en fråga till kulturminister Lena Adelsohn Liljeroth.
            </seg>
            <seg n="2cb0eafd">
              Min fråga gäller Skapande skola, den satsning som alliansregeringen
              sjösatte för några år sedan och som riktar sig till skolan och
              eleverna för att de ska få kultur som en integrerad del i sin
              undervisning.
            </seg>
            <seg n="53500802">
              Efter årsskiftet har satsningen utökats till elever i årskurserna
              46, så nu är årskurserna 47 aktuella.
            </seg>
            <seg n="aeb59a3e">
              Jag undrar om ministern har information att ge om hur det har
              gått i den senaste ansökningsomgången.
            </seg>
          </u>
          <note type="speaker" n="25224e9b">
            Anf. 84 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_dc2d64" xml:id="i-5e39decc128d10c6-13" n="6c9d0eb8">
            <seg n="b14430bb">
              Herr talman! Som Cecilia Magnusson sade har Skapande skola varit
              en viktig del i regeringens politik för att fler barn och unga
              ska kunna ta del av kultur. Det här är ju ingen tillfällig satsning
              utan en långsiktig reform. Redan från början, 2008, var intresset
              stort från kommunerna och skolorna.
            </seg>
            <seg n="563de865">
              Av de sista siffrorna från Kulturrådet, som svarar för ansökningar
              och kontakter med skolor och kommuner, kan vi se att 97 procent
              av alla kommuner har sökt pengar från Skapande skola.
            </seg>
            <seg n="b720229a">
              Engagemanget och intresset är stort. Något som är roligt är att
              flera friskolor har sökt. Där var det tidigare inte så många.
              Det kan bero på att informationen inte helt hade nått ut. Även
              de har nu ökat insatserna.
            </seg>
          </u>
          <note type="speaker" n="1d6f330d">
            Anf. 85 CECILIA MAGNUSSON (m):
          </note>
          <u who="cecilia_magnusson_7b97bc" xml:id="i-ffe049c78b236556-1" n="f005aad5">
            <seg n="f7404fd4">
              Herr talman! Det är mycket spännande. Det ska bli roligt att
              följa detta.
            </seg>
            <seg n="b7d1180b">
              Kulturministern sade att det är en långsiktig satsning. Vet kulturministern
              om vi vid ett eventuellt maktskifte får behålla Skapande skola
              i den tappning som har börjat så bra?
            </seg>
          </u>
          <note type="speaker" n="aff326fb">
            Anf. 86 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_dc2d64" xml:id="i-5e39decc128d10c6-14" n="6c9d0eb8">
            <seg n="9ad47bfa">
              Herr talman! Det står ju skrivet i stjärnorna. Oppositionen är
              inte helt enig. Miljöpartiet är emot Skapande skola, vilket jag
              tycker är väldigt sorgligt med tanke på den enorma entusiasm som
              lärare och elever har tagit emot detta med.
            </seg>
            <seg n="8455f5b3">
              Det har också inneburit att många konstnärer, författare, dansare,
              skulptörer och filmare har fått möjlighet att möta den nya publik
              som växer upp.
            </seg>
            <seg n="c7883371">
              Det är otroligt viktigt. Den kreativitet som finns i kulturen
              är en av de främsta konkurrensfördelar vi kommer att ha. Albert
              Einstein har en gång sagt: Fantasi kommer att bli viktigare än
              kunskap.
            </seg>
            <seg n="c134bfac">
              Snusexporten och WHO:s ramkonvention om tobak
            </seg>
          </u>
          <note type="speaker" n="adb04fe7">
            Anf. 87 GUNVOR G ERICSON (mp):
          </note>
          <u who="jan_ericson_aca06f" xml:id="i-a47a1a9d6ead9d3e-0" n="bb5418b4">
            <seg n="c2712452">
              Herr talman! Min fråga går till folkhälsominister Maria Larsson.
            </seg>
            <seg n="bdc7fc41">
              År 2005 ratificerade Sverige Världshälsoorganisationens ramkonvention
              om tobak numera undertecknad av 161 länder. Konventionen har kommit
              till i syfte att fortlöpande och kraftigt minska tobaksbruket
              i världen. Miljöpartiet tycker att det är bra att Sverige har
              ratificerat denna konvention.
            </seg>
            <seg n="98554a1a">
              Regeringen driver samtidigt på för att Sverige av handelsskäl
              ska få exportera snus till EU:s medlemsländer. Tobaksbruk är som
              bekant starkt beroendeframkallande. Rökning ligger högst på tio-i-topp-listan
              över riskfaktorer som gör oss sjuka.
            </seg>
            <seg n="b4a1e4ab">
              Anser Maria Larsson att handelsministerns agerande när det gäller
              att få sälja mer snus är förenligt med konventionen att kraftigt
              minska tobaksbruket i världen?
            </seg>
          </u>
          <note type="speaker" n="27a1fbb0">
            Anf. 88 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-80f406b59ff9aa32-9" n="409ece5e">
            <seg n="a32dc8a7">
              Herr talman! Tack för frågan. Det är den andra snusfrågan i dag.
              Redan i den första snusfrågan markerade vi tobakens farlighet
              rökningens i synnerhet, men också snusets.
            </seg>
            <seg n="8abf8954">
              En samfälld forskning säger så. Det är också grunden för att
              ramkonventionen har kommit till. Man ska minimera tobaksbruket
              världen över eftersom det är en påtaglig hälsorisk.
            </seg>
            <seg n="02dfb2da">
              Därför arbetar vi aktivt med drogförebyggande arbete när det
              gäller tobak i vårt eget land och i EU-kretsen.
            </seg>
            <seg n="4ccb8951">
              Den fria rörligheten är också tillämplig i EU-kretsen. Det är
              närmast den aspekten som har anförts av handelsministern, nämligen
              att det ska vara lika villkor för produkter av likartad karaktär
              inom samma union.
            </seg>
            <seg n="47932aa5">
              Det handlar alltså både om detta och om folkhälsoaspekten som
              är viktig att påtala och där det också finns en samsyn mellan
              EU:s länder om vikten av att bringa ned tobaksbruket, vilket Sverige
              i allra högsta grad bidrar till.
            </seg>
          </u>
          <note type="speaker" n="a9bed775">
            Anf. 89 GUNVOR G ERICSON (mp):
          </note>
          <u who="jan_ericson_aca06f" xml:id="i-a47a1a9d6ead9d3e-1" n="bb5418b4">
            <seg n="671e7309">
              Herr talman! Jag tackar för svaret. Det är bra att vi delar synen
              på att snuset är ett problem och att det är en myt att snuset
              har bidragit till en minskning av tobaksrökningen.
            </seg>
            <seg n="770a61bd">
              I Sverige är det ungefär 5 procent som har blivit hjälpta av
              snus för att sluta röka. Det är lite. Som Maria Larsson påpekade
              i ett tidigare inlägg är det få som nyrekryteras som snusare.
              Tidigare ökade antalet nya snusare.
            </seg>
            <seg n="a5c841e5">
              Ska jag uppfatta svaret som att den fria rörligheten står över
              hälsoeffekter enligt regeringens sätt att se på detta? Det är
              i så fall högst beklagligt att ramkonventionen om tobak inte har
              större betydelse. Hur kan det då vara förenligt att få en ökad
              användning samtidigt som man enligt ramkonventionen ska minska
              tobaksbruket i världen kraftigt?
            </seg>
          </u>
          <note type="speaker" n="04d4628c">
            Anf. 90 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-a70170f546544b48-0" n="409ece5e" next="i-c77cb944b1e12ba6-0">
            <seg n="4c477c07">
              Herr talman! Jag kan försäkra Gunvor G Ericson att vi aktivt
              inom ramen för EU-samarbetet gemensamt försöker nedbringa tobaksbruket
              i medlemskretsen. Jag kan också glädja Gunvor G Ericson med vilket
              hon säkert känner till att vi i Sverige ligger lågt när det gäller
              tobaksbruket. Vi har minst antal rökare procentuellt sett i vårt
              land, vilket vi ska vara glada för och vilket säkert också bidrar
              till den goda folkhälsa som vi har. Därvidlag råder det ingen
              tveksamhet om att detta är ett gemensamt uppdrag och ett gemensamt
              mål.
            </seg>
            <seg n="89863756">
              Men vi kan också konstatera att de rökfria tobaksprodukterna
              behandlas något olika. En del kan transporteras mellan EU-länder
              och andra inte. Det är det som den andra frågan gäller. Lika villkor
              inom EU-kretsen är också, som sagt, en av de grundläggande pelarna.
            </seg>
          </u>
          <note n="09d4a81f">
            Anf. 91 TALMANNEN:
          </note>
          <u who="maria_larsson_808cf5" xml:id="i-c77cb944b1e12ba6-0" n="409ece5e" prev="i-a70170f546544b48-0">
            <seg n="ef946a9c">
              Därmed är dagens frågestund med regeringen avslutad. Vi tackar
              deltagande statsråd och ledamöter.
            </seg>
          </u>
          <note n="b53d7c88">
            6 § (forts. från 4 §) Allmänna motioner om taxering, skattebetalning
            och folkbokföring (forts. SkU30)
          </note>
          <note type="speaker" n="f4edc532">
            Anf. 92 ULF BERG (m):
          </note>
          <u who="ulf_berg_ddcf6d" xml:id="i-e437d444f7a6a665-0" n="72881f27" next="i-9b39b6c80ea9af01-0"/>
          <note n="4acc3963">
            Herr talman! Jag börjar med att yrka bifall till förslaget i
            skatteutskottets betänkande 30 och avslag på samtliga motioner.
          </note>
          <u who="ulf_berg_ddcf6d" xml:id="i-9b39b6c80ea9af01-0" n="72881f27" prev="i-e437d444f7a6a665-0">
            <seg n="75144e06">
              Sedan tänkte jag göra som han som biktade sig före brottet. Jag
              ber om ursäkt för att jag blir lite mer långrandig än den tid
              som jag har anmält.
            </seg>
            <seg n="3337dd29">
              När det gäller betänkandets punkt 1 om skatte- och avgiftskontroll
              kanske det finns anledning att se lite utanför Sveriges gränser
              vad som har hänt i vår omvärld. Det är nog ingen tvekan om att
              det är den globala krisen tillsammans med en alliansregering som
              kan och vill genomföra förändringar som har gjort det möjligt
              att förbättra den internationella skattekontrollen.
            </seg>
            <seg n="4506be43">
              Vi har här i riksdagen bifallit flera avtal gällande informationsutbyte
              med andra nationer, även om alla förvånande nog inte har skett
              i enighet eftersom Socialdemokraterna i ett par fall haft reservationer.
              Men avtalen är nu godkända, och vi vet att fler är på väg till
              kammaren. Förhoppningsvis kan vi i politisk enighet bifalla kommande
              avtal.
            </seg>
            <seg n="7ea6a8f2">
              Vi brukar använda summan 130 miljarder kronor som summan av skattefelen.
              En del av den summan handlar om slarv och okunskap, men det mesta
              handlar om uppsåt. Den summan framkom vid en utvärdering efter
              tolv år av socialdemokratiskt regeringsinnehav. Det vore intressant
              att ta del av vilken summa som kan vara aktuell i dag. I den summan
              ingår allt från svarta hantverksjobb till mycket avancerade skatteupplägg
              som har bara ett uppsåt, och det är att kringgå lagar och undkomma
              skatt.
            </seg>
            <seg n="f7560c49">
              Herr talman! Det finns olika möjligheter att komma till rätta
              med skattefelet, även om det är en utopi att man skulle få bort
              alla fel. Ett sätt är att öka kontrollen och möjligheterna till
              kontroll. Personalliggare är ett instrument. Det är intressant
              att konstatera att lönerna i restaurangbranschen under perioden
              20072008 ökade med mellan 1 och 1 ½ miljard kronor. När kassaregistren
              nu är under införande kommer vi säkert att få se ytterligare miljoner
              strömma in till statskassan.
            </seg>
            <seg n="be99ce2c">
              Men det kanske viktigaste är att företagen kan konkurrera på
              samma villkor. Det är skickliga företagare tillsammans med duktig
              personal som ska överleva i den marknadsekonomi som vi är många
              som tror på. Det är ingen tvekan om att oseriösa företagare har
              trängt undan dem som försökt hålla sig till det regelsystem som
              denna kammare har beslutat om. Ser man exempelvis undersökningar
              om vad dagens rätt kostar kan man på vissa håll se rena fantasipriser.
              Skulle jag vara i Skatteverkets kläder skulle jag genast genomföra
              kontroller.
            </seg>
            <seg n="cfb9fb83">
              I min roll som polis, även om det var för många år sedan, har
              jag deltagit i ett flertal kontroller. En av de mer minnesvärda
              var att räkna pizzakartonger i en veckas tid tillsammans med Skatteverket.
              Vi kunde då se att ungefär hälften av dagskassan aldrig hamnade
              i kassaapparaten. Jag har även sett dörrvärdar på restauranger
              arbeta under lång tid, och vid kontroll uppger de att det är första
              kvällen på det nya jobbet. Det behövs ingen större intelligens
              än den hos poliserna Kling och Klang för att lista ut att det
              finns svarta pengar i omlopp. Det är viktigt att slå fast att
              vi i Alliansen kommer att fortsätta arbeta med att försvåra för
              ekonomiska brottslingar.
            </seg>
            <seg n="9371abca">
              Herr talman! Ett ökat antal kontroller är ett sätt, men man kan
              också sänka skattetrösklarna eller skattekilarna, som de också
              brukar benämnas. Om förtjänsten är stor för båda parter genom
              att undvika skatt ökar naturligtvis risken att finansminister
              Anders Borgs fögderi inte får del av de skatter som rätteligen
              ska komma in till statskassan. Ett tydligt exempel på att bekämpa
              detta skattefusk är införandet av RUT- och ROT-avdragen som leder
              till att de allra flesta vill få jobben utförda vitt. Det som
              är bra är att reformen troligen inte kostar något för statskassan
              eftersom kostnaden uppvägs av de skatter som kommer in. Det finns
              anledning att återkomma till detta när fler studier gjorts för
              att se de verkliga effekterna.
            </seg>
            <seg n="82d313e1">
              För oss moderater är det ingen tvekan om att RUT- och ROT-avdragen
              har införts främst för att bekämpa svartarbete. Vi kan se åtskilliga
              vittnesmål om att arbetslösa får vita jobb och där de anställda
              får drägliga förhållanden och en arbetsgivare som betalar in pensionsavgifter
              och andra arbetsgivaravgifter. Vita jobb ger på sikt färre som
              behöver garantipension. Nu vill jag påpeka att det i de allra
              flesta fall finns helt legala skäl till att garantipension utbetalas.
              Många kvinnor finns i den gruppen efter att ha arbetat i hemmet,
              vilket var vanligt förr. Nu finns RUT- och ROT-avdrag som gör
              att dubbelarbetande får det lättare att få livspusslet att gå
              ihop.
            </seg>
            <seg n="71175a80">
              Men det tycker de rödgröna är en felaktig politik. Vem är egentligen
              förlorare på RUT- och ROT-avdrag mer än den ekonomiska brottsligheten?
              Hur i hela friden kan man komma fram till ett så dumt förslag
              som att skrota dessa möjligheter att skapa seriösa företag, ge
              anställda trygghet och de förmåner de ska ha samt ge kunderna
              ett betydligt drägligare liv? Vi kan redan nu utlova att dessa
              grupper kommer att fortsätta att vara vinnare vid en valseger
              för Alliansen. Det enda som kan sägas om de rödgrönas förslag
              är att det är bra att de där är tydliga med att både RUT- och
              ROT-avdraget ska avskaffas vid en valvinst.
            </seg>
            <seg n="67c75c34">
              Herr talman! Jag skulle också vilja peka på behovet av att regeringen
              följer utvecklingen inom kassaregisterbranschen. Det finns konkurrensskäl
              att hela tiden följa om nuvarande undantag kan upphöra eller förändras.
              Det känns nog inte alltid som likhet inför lagen om blomsterhandlaren
              med sin fasta lokal behöver ett godkänt kassaregister, medan handlaren
              på torget eller i tillfälliga lokaler invid den förstnämnda handlaren
              inte behöver ett godkänt kassaregister. Det finns skäl att anta
              att det finns en del som tar chansen att undkomma skatt när det
              är mycket svårt att kontrollera verksamheten. Det kommer, som
              jag tidigare har sagt, att riskera att seriösa företagare slås
              ut eftersom den ena kan ha kontoret så att säga på fickan.
            </seg>
            <seg n="b434f9b5">
              Herr talman! Jag ska vara ärlig och säga att en av reservationerna
              inte alls är så allvarlig. Det som där sägs är i stället ett bra
              påpekande. Jag tänker på Marie Engströms reservation om inbetalning
              på fel skattekonto. Det känns naturligtvis helt tokigt att ett
              företag som betalar in pengar på fel skattekonto ska kunna se
              sina pengar gå förlorade. Detta inträffar om inbetalning sker
              till ett skattekonto som tillhör ett företag på obestånd.
            </seg>
            <seg n="f4bccd46">
              Det som gör att det inte finns anledning att tillmötesgå motionärerna
              är att det nu kommit ett domstolsutslag som gett inbetalaren rätt.
              Domen säger att Skatteverket ska återbetala de till felaktigt
              skattekonto inbetalade pengarna. Jag hoppas att domstolarna finner
              att ingen lagändring behövs.
            </seg>
            <seg n="61416d03">
              Jag instämmer i vad reservanten uttrycker ifall nya domar skulle
              gå i motsatt riktning och döma till Skatteverkets fördel. Till
              dess finns det ingen anledning att genomföra förändringar. Samtidigt
              kan jag beklaga det trassel som en del företagare hamnar i eftersom
              ett oklart rättsläge råder.
            </seg>
            <seg n="1df3fa5e">
              Herr talman! Utskottet avstyrker även den moderata motionen om
              skatteflyktslagens avskaffande. Den lagen borde enligt mitt förmenande
              avskaffas, men innan detta kan ske måste noggranna analyser göras.
              Det är intressant att ta del av reservationen där de rödgröna
              tvingas medge att alliansregeringen i två fall täppt till hål.
              Enligt reservationen kunde inte skatteflyktslagen tillgripas.
            </seg>
            <seg n="ccd49d74">
              Detta visar att en väl genomtänkt och tydlig lagstiftning är
              att föredra framför generalklausuler som ska fånga något som man
              inte vet vad det är. Ingen vill att det ska bli fritt fram för
              avancerad skatteplanering som har som enda uppgift att undvika
              skatt och där förfarandet som sådant helt saknar affärsmässighet.
            </seg>
            <seg n="011b9531">
              Herr talman! Fler motioner skulle kunna nämnas. Jag har valt
              att främst lyfta fram de motioner där Alliansen och oppositionen
              inte har samma uppfattning. Vi får hoppas att motionärerna har
              bättre framgång nästa år detta sagt även om en del av motionerna
              kanske inte borde skrivas!
            </seg>
          </u>
          <note type="speaker" n="5f76f367">
            Anf. 93 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-0b1c03f9510ee726-1" n="c9507d72">
            <seg n="5fdd0cee">
              Herr talman! Jag har några frågor till Ulf Berg och börjar med
              vad Ulf Berg sade på slutet eftersom han där tog upp min reservation
              om inbetalning på fel skattekonto.
            </seg>
            <seg n="677fd333">
              Staten har ju överklagat det domslut som skulle vara till skattebetalarens
              fördel. Staten överklagade domslutet efter cirka en vecka. Det
              kan bli en lång process, och hur långt den kommer att gå vet man
              inte.
            </seg>
            <seg n="2b408351">
              Vi ska också komma ihåg att prövningen nu sker inom ramen för
              civilrättsliga regler. Det finns inte någonting i skattebetalningslagen
              och inte heller i förordningen, som jag sade i mitt anförande,
              som reglerar den här typen av frågor. I svaret på min motion skriver
              ni själva att ni antar att regeringen beaktar detta när man ser
              över Skatteförfarandeutredningens förslag.
            </seg>
            <seg n="1d006790">
              Tror Ulf Berg verkligen att det räcker med det ni skriver i betänkandet?
              Jag uppfattar att i varje fall Moderaterna också tycker att frågan
              är viktig. Det känns dock som att frågan dras i långbänk, att
              vi bara säger att vi inväntar ett domslut som egentligen inte
              ens rör de lagar som omfattar betalning av skatt till ett skattekonto.
            </seg>
            <seg n="c03c2a7a">
              Helt snabbt vill jag slutligen ställa en fråga om personalliggare
              och möjligheten att göra oanmälda besök: När kommer majoriteten
              att utöka de möjligheterna?
            </seg>
          </u>
          <note type="speaker" n="f32a5129">
            Anf. 94 ULF BERG (m) replik:
          </note>
          <u who="ulf_berg_ddcf6d" xml:id="i-815acadbd476f75f-0" n="72881f27">
            <seg n="745f995f">
              Herr talman! När det gäller detta med skattekonto hamnar ibland
              lagstiftningsfrågor i domstolar just för att det ska tydliggöras
              var gränser går. Jag är den förste att instämma i Marie Engströms
              synpunkter om det beklagliga i sammanhanget.
            </seg>
            <seg n="008d5cf0">
              Som jag sade i mitt anförande sitter någonstans ett antal företagare
              som tycker att det är allt annat än roligt att hamna i att vara
              de som driver frågan. Det hela är olyckligt. Jag hoppas att det
              kommer till ett snabbt avgörande.
            </seg>
            <seg n="97220ea6">
              Vi har ingen rätt att vare sig tycka eller tänka när det gäller
              vad Skatteverket ska göra i sådana här frågor. De är ju en egen
              myndighet. Men vi kan väl vara överens om att om du, Marie Engström,
              och jag felaktigt fick 1 miljard kronor inbetalade på det egna
              kontot och vi använde 1 krona av det skulle någon myndighet ganska
              kvickt knacka på och se till att både det ena och det andra hände.
              Vid en sådan jämförelse tycker man helt klart att det känns lite
              konstigt; det är jag den förste att hålla med om.
            </seg>
            <seg n="ff729484">
              Det är riktigt att det har varit väldigt effektivt att ha personalliggare,
              speciellt inom restaurangbranschen, så det är klart att det finns
              all anledning att gå vidare med detta. Men det gäller också att
              se om det går att hitta andra sätt. Ett sätt att gå från svarta
              jobb till vita jobb kan vara att minska skattekilar och sänka
              skattetrösklar exempelvis via RUT och liknande. Risken finns dock
              alltid att det blir mer administration. Vare sig Marie Engström
              eller jag vill väl belasta företagare med det. Samtidigt tror
              jag att vi är helt överens om att också de företagare som ser
              att det är oseriösa företagare som går vinnande ur sådana här
              situationer är för en ökad administration ifall det kan göra att
              de seriösa företagarna klarar konkurrensen.
            </seg>
          </u>
          <note type="speaker" n="fad82f1d">
            Anf. 95 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-0b1c03f9510ee726-2" n="c9507d72">
            <seg n="2ee3a70e">
              Herr talman! Detta med att göra svarta jobb vita tycker jag fick
              en lite annan innebörd när vi för en vecka sedan fick höra om
              de många företag i den så kallade hemtjänstsbranschen som fått
              påpekanden från Skatteverket efter den granskning som gjorts.
              Mer än hälften av de granskade företagen fick påpekanden när det
              uppenbarligen inte stod rätt till. Det manar till lite eftertanke.
              Det är ju ni som just när det gäller hemtjänstsbranschen väldigt
              mycket använder detta med att göra svarta jobb vita.
            </seg>
            <seg n="df64bfbe">
              Anledningen till min fråga om personalliggare är att sådana inneburit
              att svarta jobb faktiskt blivit vita 4 0006 000 jobb skriver ni
              i betänkandet. Det är det viktigt att ta fasta på. Därför ställde
              jag frågan: När kommer vi att utvidga kraven på att ha personalliggare
              och när kommer Skatteverket att få ökade möjligheter att göra
              oanmälda kontrollbesök? Man ska inte behöva ringa en vecka innan
              och tala om att man är på väg.
            </seg>
            <seg n="97ab113b">
              Vidare gäller det Skatteverkets situation och i varje fall en
              kommentar från majoritetens sida till en situation som i dag närmast
              verkar vara akut. Situationen har sin upprinnelse i att Skatteverket
              har fått så mycket mer att göra men inte fått extra resurser för
              att kunna genomföra alla de regeländringar på skatteområdet som
              majoriteten gett upphov till.
            </seg>
            <seg n="cbd3a19f">
              Allra sist när tio sekunder av talartiden återstår: Poängen med
              min reservation om inbetalning till fel skattekonto är att allt
              som rör inbetalningar till skattekonto bör regleras i skattebetalningslagen.
              Så är det inte i dag.
            </seg>
          </u>
          <note type="speaker" n="af7d8557">
            Anf. 96 ULF BERG (m) replik:
          </note>
          <u who="ulf_berg_ddcf6d" xml:id="i-815acadbd476f75f-1" n="72881f27">
            <seg n="4c11890f">
              Herr talman! Beträffande det sistnämnda kan man väl avvakta utredningens
              betänkande. Också jag hoppas att det blir tydligare så att man
              slipper sådana här processer. Där är vi överens.
            </seg>
            <seg n="f88ab8a1">
              När det gäller Skatteverket kan man numera hoppas på väldigt
              goda kontakter med Finansdepartementet, med tanke på den nye generaldirektören.
              Har han suttit på den ena sidan och fått en felaktig budget rättar
              det nog till sig. Men inte heller det ska vi nog djupare gå in
              på. Också för mig var det där nya uppgifter när jag tidigare i
              dag hörde om det.
            </seg>
            <seg n="f4d5c02d">
              Oanmälda besök är naturligtvis ett viktigt instrument. Det kan
              man se exempelvis när det gäller den nya lagen om kassaregister.
              Det är mycket viktigt att Skatteverket följer upp och liksom gör
              provköp. Man har ju fått höra: Det är bara att se till att inte
              slå in i kassan. Men det kommer att kosta 10 000 kronor om man
              inte slår in i kassan och erbjuder ett kvitto. Jag tror att det
              där kommer att vara väldigt effektivt.
            </seg>
            <seg n="bbe5e47a">
              Sedan har vi detta med svarta jobb som blir vita. Någonstans
              verkar de rödgröna inte tro att det finns svarta jobb. Men samtidigt
              framhåller man väldigt ofta de 130 miljarderna.
            </seg>
            <seg n="8d94e434">
              När det gäller RUT och Almega hittade jag någonting på nätet
              i dag där det klart står att exempelvis Konjunkturinstitutet har
              räknat ut att det här med hushållsnära tjänster går jämnt ut när
              det är 10 000 nya jobb. Riksdagens utredningstjänst har också
              konstaterat att man har passerat denna punkt. Det är alltså så
              att de rödgrönas ansvar för att driva en del av verksamheten in
              i en svart sektor beror på att skattekilarna, skattetrösklarna,
              är så höga. Ju lägre skattesystem vi har i ett land, desto mindre
              blir förtjänsten av att jobba svart.
            </seg>
          </u>
          <note type="speaker" n="4a1ff8d9">
            Anf. 97 BIRGITTA ERIKSSON (s) replik:
          </note>
          <u who="birgitta_eriksson_b3f106" xml:id="i-3373be9b98ec52ce-0" n="6c68f0ff">
            <seg n="9739aef6">
              Herr talman! Vi pratar om stora pengar 130140 miljarder. Det
              skulle både du och jag kunna göra ganska mycket av, Ulf Berg.
            </seg>
            <seg n="b39564ac">
              Ulf Berg sade här att ett bra sätt att komma åt svarta jobb och
              skattefusk är att öka kontrollen. Där är vi helt överens, men
              vi upplever att vi har väldigt olika ambitionsnivå. Det är kanske
              lite för mycket prat och lite för lite verkstad från er sida.
            </seg>
            <seg n="296fbb58">
              Om vi tittar på det som vi har fått veta i dag, att Skatteverkets
              nye generaldirektör behöver 400 miljoner till, kan vi konstatera
              att det inte är en nyhet, som Ulf Berg sade. Redan i höstas hade
              vi nämligen besök från den förre generaldirektören på Skatteverket.
              Han besökte skatteutskottet, och redan då talade han om att det
              var svårt med ekonomin och att man om man inte fick ytterligare
              resurser skulle riskera att behöva minska personalen med ytterligare
              500 personer. Vi ska komma ihåg att man sedan den borgerliga regeringen
              tog över 2006 redan har 840 färre personer på Skatteverket.
            </seg>
            <seg n="337e9a38">
              Då kan man givetvis ställa sig frågan om detta har prioriterats.
              Är det en fråga som är viktig för Alliansen? Självklart är det
              så att man om man ska kunna komma åt det stora skattefusket och
              svartjobben också måste ge resurser. Man kan inte göra tvärtom.
            </seg>
          </u>
          <note type="speaker" n="2ec0a3f8">
            Anf. 98 ULF BERG (m) replik:
          </note>
          <u who="ulf_berg_ddcf6d" xml:id="i-815acadbd476f75f-2" n="72881f27">
            <seg n="6cabdbba">
              Herr talman! Jag kan börja med att konstatera att dessa 130 miljarder
              presenterades ganska tidigt under den här mandatperioden, och
              det var en analys av tidigare regeringar. Då måste man väl ändå
              säga att det inte var någon verkstad alls på den tiden. Det måste
              ju bli slutsatsen, eftersom det är 130 miljarder. Det var också
              det jag sade i mitt anförande: Det vore intressant att få dagsfärska
              uppgifter på hur mycket det är och om man kan se att detta går
              åt rätt håll med ett sänkt skattetryck.
            </seg>
            <seg n="40a47646">
              När det gäller statliga myndigheter tror jag att jag kan likna
              det vid att vara kommunalråd med olika förvaltningar. Under mina
              fyra år som kommunalråd i Avesta träffade jag inte på någon som
              uppsökte kommunalrådet och ansåg sig ha för mycket pengar. Det
              tror jag är en otroligt sällsynt förekommande företeelse i kommuner,
              landsting och stat. Det kan hända att det händer, men det får
              nog betecknas som undantag.
            </seg>
            <seg n="7970727c">
              Det är klart att det många gånger är lättare att begära mer pengar
              än att kanske ta de nödvändiga beslut man måste ta. Regeringen
              har dock, som sagt, tillsyn över detta, och myndigheter ska leva
              sitt liv efter regleringsbrev och annat, så vi ska väl inte gå
              in på detaljerna där. Jag är dock säker på att det om regeringen
              delar Skatteverkets syn på att det behövs mer pengar är någonting
              som kommer i vårpropositionen. Det har jag dock ingen som helst
              insyn i, utan vi får ge oss till tåls i cirka en månad till.
            </seg>
            <seg n="ac5ae206">
              Det intressanta är ändå att konstatera att Alliansen och alliansregeringen
              har gjort väldigt mycket, när det gäller både personalliggare
              och kassaregister. Vi är dock fullständigt överens om att det
              finns betydligt fler steg att ta i det här jobbet.
            </seg>
          </u>
          <note type="speaker" n="5c695f24">
            Anf. 99 BIRGITTA ERIKSSON (s) replik:
          </note>
          <u who="birgitta_eriksson_b3f106" xml:id="i-3373be9b98ec52ce-1" n="6c68f0ff">
            <seg n="8483cb1c">
              Herr talman! Ulf Berg hänvisar till vad som hände innan ni kom
              till makten 2006. Jag kan påminna om att vi redan då tillsammans
              med Vänstern och Miljöpartiet hade ett ganska långtgående program
              omkring skattefusk. Delar av det ni nu har genomfört fanns med
              i detta program, och där fanns också andra saker som man mycket
              väl hade kunnat snabba på med.
            </seg>
            <seg n="72f59168">
              Vi vet att både byggbranschen och taxibranschen själva har försökt
              sanera svartjobben och lagt fram kraftfulla åtgärdsprogram som
              man faktiskt skulle kunna ha visat ambition att genomföra. Om
              ni inte lyssnar på oss kanske det hade varit klädsamt att lyssna
              på dem. Det är nämligen positivt när branscherna själva tar tag
              i sådana här frågor.
            </seg>
            <seg n="d93ca32e">
              Jag tycker att detta talar sitt tydliga språk. Det är inte så
              att det från Alliansens sida har satsats på att ge Skatteverket
              och andra myndigheter möjligheter att bekämpa skattefusk. Som
              jag sade har man minskat personal. Man är i dag ca 10 000; man
              har minskat med 840. Man har inte tagit bort de pengar vi avsatte
              för att kunna satsa ytterligare på skattefuskbekämpning, och inte
              nog med det man har lagt på andra arbetsuppgifter, som inte handlar
              om kontroll. I dag har Skatteverket en hel del jobb med att betala
              ut skattebidrag när det gäller RUT och ROT.
            </seg>
            <seg n="0f02afcf">
              Det lät lovande att vi kanske kan se pengar i vårpropositionen.
              Ulf Berg får gärna utveckla det om han vill.
            </seg>
          </u>
          <note type="speaker" n="01bb5acc">
            Anf. 100 Ulf BERG (m) replik:
          </note>
          <u who="ulf_berg_ddcf6d" xml:id="i-815acadbd476f75f-3" n="72881f27">
            <seg n="8ae23086">
              Herr talman! Låt mig först fundera lite över om det är bättre
              att ha hundra kontrollanter på Skatteverket det är nämligen ungefär
              vad ert budgetpåslag räcker till eller om det kan vara så att
              det är bättre att ha flera miljoner kontrollanter. Jag tror att
              det är mycket bättre att ha flera miljoner kontrollanter.
            </seg>
            <seg n="fe9de89d">
              Den som tar ett ROT- eller RUT-avdrag är väldigt mån om att få
              skatterabatten. Det är säkert därför Skatteverket nu också har
              betydligt enklare att följa hur olika strömmar går i ekonomin
              och kan gå in och göra kontroller och verkligen se det som betalas
              ut. Man vet nämligen att det när man betalar ut finns en faktura
              på motsvarande när det gäller arbete och liknande. Detta måste
              underlätta väldigt mycket mer än att ha hundra nya kontrollanter.
            </seg>
            <seg n="15c5423b">
              Det är som jag har sagt ett antal gånger: Ibland kanske man bara
              ska fundera över vad vi kan göra för att se till att skattekilar
              och skattetrösklar sänks. Om de sänks kanske betydligt fler kommer
              över den där tröskeln och inser att det faktiskt är lika bra att
              få jobbet gjort vitt. Tar man ROT som ett bra exempel får man
              försäkringstrygghet. Jobbet har en garanti jag tror att den är
              på tio år och så vidare, till skillnad från när Kalle Svart är
              ute. När han rundar grindstolpen har garantin upphört.
            </seg>
            <seg n="b153c1d1">
              Det är alltså ett synsätt jag tror skiljer oss åt. Det kan man
              också se på motionerna. Det är mycket ropen skalla kontroll av
              alla över era motioner, medan vi har ett helt annat synsätt, som
              bygger på sänkta skatter och annat som gör att vi får en automatik
              i att folk vill göra saker vitt.
            </seg>
          </u>
          <note type="speaker" n="8aa8e62a">
            Anf. 101 ÅKE SANDSTRÖM (c):
          </note>
          <u who="mikael_sandstrom_c9f26e" xml:id="i-5e39decc128d10c6-15" n="129ceffa">
            <seg n="5904b597">
              Herr talman! Detta betänkande hanterar motioner som berör svartjobb,
              en företeelse som har förekommit i många år och som vi på senare
              tid har satt in åtgärder emot.
            </seg>
            <seg n="28448229">
              Jag konstaterar att det inte råder några delade meningar om målet
              med arbetet mot svartjobb. Exempel på åtgärder som har införts
              är, som har nämnts här tidigare, personalliggare inom restaurang-
              och frisörbranschen, införandet av en omvänd momsskyldighet inom
              byggbranschen och införande av certifierade kassaregister.
            </seg>
            <seg n="db888609">
              Andra åtgärder är införande av ROT och RUT, som har debatterats
              ofta och länge i den här kammaren och som också bidragit till
              att tvätta svarta pengar vita. Inte minst visade det sig när den
              förra regeringen införde ROT-avdragen, som vi väl kommer ihåg.
            </seg>
            <seg n="6c70837e">
              Åtgärder mot räntesnurran som regeringen vidtog för något år
              sedan har redan minskat skattebortfallet med ungefär 7 miljarder
              kronor. Det förvånar en del att regeringen inte gjorde någonting
              åt detta tidigare, för det problemet var knappast någonting nytt
              då.
            </seg>
            <seg n="51708f40">
              Regeringen har dessutom förhindrat skatteflykt i samband med
              fastighetsförsäljning som har varit en uppmärksammad del i denna
              bekämpning av svarta pengar, det som i folkmun fått namnet Pandoras
              ask och som omfattar enorma skattebortfall. Jag vet att Hyresgästföreningen
              tog upp de här frågorna redan under förra perioden med dåvarande
              regering. Jag kan konstatera att denna så kallade Pandoras ask
              är stängd, den möjligheten finns inte längre.
            </seg>
            <seg n="71217a21">
              Herr talman! Aldrig förr har så många internationella överenskommelser
              träffats för att komma åt skatteflykt som nu. Givetvis har finanskrisen
              varit pådrivande. Det är ändå ett viktigt steg för att minska
              förekomsten av svart ekonomi.
            </seg>
            <seg n="baff2ef1">
              Ett positivt inslag i arbetet med att komma åt svartjobben är
              byggbranschens arbete tillsammans med fackförbunden som här har
              visat en väldigt stark inställning. Det är ett bra initiativ som
              borde följas av många andra sektorer.
            </seg>
            <seg n="aa69d8b3">
              Till stor del handlar det om de seriösa företagens överlevnad
              eller inte. Det är viktigt att besluta om och verkställa de här
              åtgärderna, självklart, så snabbt som möjligt.
            </seg>
            <seg n="3cf46cea">
              Vi kan vidare konstatera att Vägtrafikregisterutredningen kommer
              att redovisa sitt arbete under året där fusket inom taxibranschen
              hanteras mer konkret. Här har Skatteverket tidigare gjort insatser
              för att komma åt skattesmitare.
            </seg>
            <seg n="e14e6111">
              Herr talman! Andra områden som behandlas i betänkandet är exempelvis
              förlängning av företagens redovisningsperiod, vilket har förbättrat
              likviditeten för de ofta väldigt små företagen. Åtgärderna är
              en del i syftet att minska den administrativa bördan för företagare.
            </seg>
            <seg n="d1da0359">
              Beträffande kravet på att alltmer synliggöra skatter är det viktigt
              att framhålla den enskildes rätt att se hela kostnaden för det
              arbete hon eller han gör. Vi är många som har motionerat inom
              det ämnesområdet. Att däremot betala ut hela lönesumman till den
              enskilde och att varje individ skulle erlägga sin skatt vore väl
              att gå för långt, enligt vår uppfattning. Förmodligen skulle det
              innebära en ökad belastning på kronofogden.
            </seg>
            <seg n="2ad64362">
              Herr talman! En fråga som jag blivit uppmärksammad på och i det
              närmaste nedringd kring är skattetilläggen och hur Skatteverket
              agerar i samband med att dessa ska tas ut. Här finns uppenbarligen
              en hel del ytterligare att göra. Därför är det viktigt beträffande
              skattetillägget att framhålla utskottets syn, att den utredning
              som nu pågår ska tydliggöra skillnaden vid beräkning av skattetillägg
              mellan förseelser som har sin grund i uppsåt och förseelser som
              är förorsakade av sjukdom eller annat som har varit svårt att
              påverka för den enskilde.
            </seg>
            <seg n="389e0d79">
              Jag ser fram emot utredningens förslag på detta område.
            </seg>
          </u>
          <note n="9d883231">
            Herr talman! Med dessa kommentarer yrkar jag bifall till utskottets
            förslag till beslut och avslag på samtliga motioner.
          </note>
          <note type="speaker" n="5cd32e78">
            Anf. 102 BIRGITTA ERIKSSON (s) replik:
          </note>
          <u who="birgitta_eriksson_b3f106" xml:id="i-3373be9b98ec52ce-2" n="6c68f0ff">
            <seg n="cc94f2eb">
              Herr talman! Åke Sandström berömmer här bland annat byggbranschen
              för att de i samverkan med fack och arbetsgivare försökt sanera
              i branschen, och det är vi överens om. Men varför tar det sådan
              tid? Vad har ni väntat på? Byggbranschen har själv ställt krav
              på och argumenterat för legitimitetsplikt, närvaroredovisning,
              krav på underleverantörer, på entreprenadavdrag, månatliga redovisningar
              på individnivå till Skatteverket med mera. Taxiförbundet har krävt
              att man ska ha obligatoriska taxametertömningar i godkända redovisningscentraler.
              Det fanns redan hösten 2006, med dåvarande regering, en lagrådsremiss
              färdig för taxibranschen. När den borgerliga regeringen kom till
              försvann den.
            </seg>
            <seg n="bb5c159a">
              Frågan till Åke Sandström är: Varför har ni inte agerat i enlighet
              med åtgärdsprogrammen för att få bort de oseriösa företagen och
              få rimliga och konkurrensmässiga villkor med sjysta företag? Jag
              har svårt att se hindren, och jag skulle vilja ha svar på vad
              ni väntar på.
            </seg>
          </u>
          <note type="speaker" n="b45a87a0">
            Anf. 103 ÅKE SANDSTRÖM (c) replik:
          </note>
          <u who="mikael_sandstrom_c9f26e" xml:id="i-5e39decc128d10c6-16" n="129ceffa">
            <seg n="7408ca0f">
              Herr talman! Som jag sade är vi överens om målet i det här arbetet.
              För oss som lagstiftare är det svårt att i alla lägen rå på och
              veta om alla detaljer vid upplägget av de olika insatser som ska
              göras. Jag tror att det är svårt att påverka det.
            </seg>
            <seg n="ee2ea4a8">
              Som jag nämnde arbetar en utredning nu inom taxibranschen. Självklart
              är det viktigt att det kommer i gång. Jag har ingen annan mening
              där.
            </seg>
            <seg n="3c8eee7b">
              Det som också är viktigt är att det måste finnas en rättssäkerhet
              och en likhet inför lagen som gör att det kanske inte är så enkelt
              i alla lägen att skynda på. Vid den här typen av direkta kontrollåtgärder
              är det viktigt att det blir bra, rätt och rättssäkert, kanske
              viktigare än att det går väldigt snabbt.
            </seg>
          </u>
          <note type="speaker" n="9889effc">
            Anf. 104 BIRGITTA ERIKSSON (s) replik:
          </note>
          <u who="birgitta_eriksson_b3f106" xml:id="i-3373be9b98ec52ce-3" n="6c68f0ff">
            <seg n="e66d11da">
              Herr talman! Vi kan väl konstatera att vi har olika ambitioner,
              som jag sade i mitt inledningsanförande, när det gäller snabbhet
              och metoder. Ni har prioriterat annat. Ni har prioriterat att
              göra svarta jobb vita inom hushållsnära tjänster. Det ser vi nu.
              Enligt en artikel i Aftonbladet den 10 mars blev det kanske inte
              så rent. Man har kollat 56 företag, och bara bland dem har det
              varit 8 miljoner i uteblivna skatteintäkter. Ni har inte prioriterat
              den här frågan utan valt att satsa på andra åtgärder.
            </seg>
            <seg n="b06015c3">
              De åtgärdsprogram som både byggbranschen och taxibranschen har
              tagit fram har man jobbat med under många år och gjort uppvaktningar
              om. Från vår sida har det varit klart att vi tyckt att det har
              varit effektiva metoder.
            </seg>
            <seg n="34f21181">
              Vi väntar på att det ska hända något i de här frågorna.
            </seg>
          </u>
          <note type="speaker" n="8256ff56">
            Anf. 105 ÅKE SANDSTRÖM (c) replik:
          </note>
          <u who="mikael_sandstrom_c9f26e" xml:id="i-5e39decc128d10c6-17" n="129ceffa">
            <seg n="ae9791a7">
              Herr talman! Färgen svart är svart i alla lägen. Det finns ingen
              annan nyans. Det är svart eller vitt, och jag menar att det är
              viktigt att bekämpa svartjobb var helst det förekommer. Vi har
              konstaterat att det inte är så enkelt att genomföra det här i
              praktiken. Det krävs ordentliga underlag. Som sagt pågår det en
              utredning vad gäller taxis speciella situation.
            </seg>
            <seg n="d1d36157">
              Jag är efter en hel del insikt i branschen alldeles klar över
              att ROT-avdraget betyder väldigt mycket på det här området. Det
              medför ett ökat skattekraftsunderlag som helt klart har varit
              positivt för hela det skatteområde som vi talar om.
            </seg>
            <seg n="822c3b63">
              Jag har ingen annan mening än att arbetet ska påskyndas. Att
              det här skulle vara ett bortprioriterat område ställer jag däremot
              inte upp på. Arbetet ska fortsätta och ska gå så snabbt det är
              möjligt.
            </seg>
          </u>
          <note type="speaker" n="d7ca706b">
            Anf. 106 LARS JOHANSSON (s):
          </note>
          <u who="lars_johansson_1e1d92" xml:id="i-e23e81dd23349f45-0" n="a4d2332e">
            <seg n="4e730d6c">
              Herr talman! I utskottets betänkande skriver majoriteten att
              man tycker att det görs väldigt mycket aktivt arbete på olika
              fronter för att komma till rätta med skattefusk och svartarbete.
              Jag noterar samtidigt att man här under debatten tror att Skatteverket
              kommer att klara det här uppdraget framöver.
            </seg>
            <seg n="9a3b12d9">
              I dag har Skatteverkets generaldirektör emellertid lämnat en
              rapport som ger en mycket alarmerande redovisning av läget för
              Skatteverket. Man talar om en handlingsplan med anledning av den
              ansträngda ekonomin. Jag har också noterat under debatten här
              att det har framförts från den borgerliga delen att det här delvis
              är en nyhet. Jag vill bara påminna om att sedan 2007 till 2009
              har Skatteverket reducerat antalet anställda med 840 årsarbetare,
              och den avgående generaldirektören sade den 20 oktober när han
              besökte skatteutskottet att det i år var närmare 500 årsarbetare
              som skulle lämna verket.
            </seg>
            <seg n="8920442e">
              Nu säger den nytillträdde generaldirektören att inom de kommande
              fem åren kommer 2 250 personer att få lämna myndigheten, ungefär
              20 procent av de anställda, om det inte ges ett ekonomiskt tillskott
              på 400 miljoner kronor per år. Det är ganska radikala grepp som
              krävs för att Skatteverket ska klara sitt uppdrag. Man redovisar
              också att skattefusket eller skattefelet ligger på 130140 miljarder
              om året. Det krävs alltså starka åtgärder.
            </seg>
            <seg n="72da02d8">
              Vi i skatteutskottet, framför allt oppositionen, har inte kunnat
              ta del av den här redovisningen. Därför kräver vi i dag att skatteutskottet
              kallar generaldirektören till utskottets nästa sammanträde för
              att där ge oss en samlad information om läget. Det är viktigt
              att det sker nu. Vi ska visserligen besöka Skatteverket, men det
              är efter det att budgeten och de ekonomiska planerna för kommande
              år är framlagda. Därför bör det ske omgående, och därför vill
              jag nu passa på att rikta frågan till skatteutskottets ordförande
              om han vill bejaka en sådan framställan från oppositionen.
            </seg>
          </u>
          <note type="speaker" n="2140eec0">
            Anf. 107 LENNART HEDQUIST (m):
          </note>
          <u who="lennart_hedquist_ab2f85" xml:id="i-66d8bd1fec2f8012-0" n="0374df57">
            <seg n="7d9058bc">
              Herr talman! Det är viktigt att vi lyckas förenkla skattelagstiftningen
              på ett sådant sätt att behovet av antalet anställda vid Skatteverket
              kan minska. Det är en process som har varit i gång under ganska
              lång tid.
            </seg>
            <seg n="d506f1f9">
              Samtidigt finns det verkligen anledning att trycka på att det
              är viktigt att Skatteverket kan upprätthålla förtroendet för skattelagstiftningen
              och ha en effektiv kontroll för att kunna beivra olika typer av
              skatteflykt, bekämpa svartarbete och så vidare. Jag brukar i många
              olika sammanhang säga att i det avseendet kan varje krona som
              Skatteverket får i anslag vara mycket väl använd om det leder
              till de effekterna.
            </seg>
            <seg n="c74079aa">
              Nu har Skatteverket fått en ny generaldirektör. Han kommer direkt
              från Finansdepartementet, där han har varit mottagare av Skatteverkets
              äskanden tidigare. Det är väl bara att notera att det har skett,
              som ofta sker i samband med byten av verksledning, att en ny verksledning
              sätter ned foten och pekar på utvecklingsområden och behov av
              anslag som ligger framöver. Och det är uppenbarligen det som den
              nye generaldirektören har gjort.
            </seg>
            <seg n="038fc81d">
              Jag noterar nu Lars Johanssons förslag att vi ska kalla honom
              till utskottet. Det får vi ta upp vid ett kommande sammanträde.
            </seg>
          </u>
          <note type="speaker" n="f1fb73fc">
            Anf. 108 LARS JOHANSSON (s) replik:
          </note>
          <u who="lars_johansson_1e1d92" xml:id="i-e23e81dd23349f45-1" n="a4d2332e">
            <seg n="4158ba1a">
              Herr talman! Jag tycker att det är rimligt att vi bestämmer oss
              för att kalla generaldirektören till nästa sammanträde, som är
              nästa vecka, och att vi inte tar upp frågan då. Därefter är det
              en plenifri vecka, så det innebär att det skulle bli efter påsk.
            </seg>
            <seg n="fc6e8112">
              Mig veterligt är det så att om fem ledamöter vill att utskottet
              ska sammanträda måste utskottet också sammanträda, så min framställan
              kvarstår att vi ska ha mötet så snart som möjligt och att generaldirektören
              kallas till nästa sammanträde som är på torsdag, om en vecka.
            </seg>
          </u>
          <note n="2a93271c">
            Överläggningen var härmed avslutad.
          </note>
          <note n="5a0d0f36">
            7 § Försäkrings- och skadeståndsrättsliga frågor
          </note>
          <note n="cd7a78d3">
            Föredrogs
          </note>
          <note n="454420c2">
            Talmannen konstaterade att ingen talare var anmäld.
          </note>
          <note n="31156d80">
            8 § Biologisk mångfald
          </note>
          <note n="cd7a78d3">
            Föredrogs
          </note>
          <note type="speaker" n="6ba06cc7">
            Anf. 109 BO BERNHARDSSON (s):
          </note>
          <u who="bo_bernhardsson_790fb0" xml:id="i-85937de271eff093-0" n="8a7aaa78" next="i-3bbfa50fc3e3b7d3-0">
            <seg n="3acea8c9">
              Herr talman! Biologisk mångfald, eller biodiversitet, är livet
              på jorden i sin helhet och i alla dess former. Begreppet används
              ofta för att betona värdet av variationsrikedom hos det levande.
            </seg>
            <seg n="8822439c">
              Dessa meningar har jag hämtat från Naturvårdsverkets hemsida.
              De låter oss ana att uppgiften att bevara och stoppa förlusten
              av biologisk mångfald inte är en fråga i den politiska marginalen.
              Den är, eller borde i alla fall, vara en helt central uppgift,
              inte bara för miljöpolitiken utan för politiskt handlande över
              huvud taget.
            </seg>
            <seg n="d76a36e0">
              I det här betänkandet behandlar vi alltså egentligen bara några
              aspekter av ämnet biologisk mångfald. Diskussionen är i högsta
              grad närvarande i alla våra betänkanden, vare sig det handlar
              om allmän naturvård, skogspolitik, jordbruk, havsmiljö och vattenbruk
              eller klimatpolitik.
            </seg>
            <seg n="86589059">
              Så sent som i förra veckan diskuterade vi i utskottet den gemensamma
              europeiska strategin för biologisk mångfald. Vi enades då, glädjande
              nog, om att Sverige måste stödja det mest ambitiösa alternativet
              av fyra alternativ som har presenterats. Det alternativet innebär
              att vi ska stoppa förlusterna av biologisk mångfald och ekosystemtjänster
              i EU till 2020 och återställa dem så långt som möjligt samt öka
              EU:s insatser för att förhindra globala förluster av biologisk
              mångfald. Det här förpliktar.
            </seg>
            <seg n="119a54ef">
              Bakgrunden är att det gamla målet, att stoppa förlusten av biologisk
              mångfald till 2020, inte kommer att nås. Europa, liksom världen
              i övrigt, har skändligen misslyckats. I unionens egna rapporter
              kan man alltså läsa att förlusterna av biologisk mångfald nu sker
              i en takt som är hundra till tusen gånger högre än normalt. Orsakerna
              till detta är överexploatering, ohållbara produktionsmetoder,
              invasiva arter, föroreningar och klimatförändringar.
            </seg>
            <seg n="528a3632">
              Ja, förlusterna av biologisk mångfald, konstaterar unionens tjänstemän
              i en bakgrundsbeskrivning, kan leda till ett sammanbrott av ekosystem
              och förlorade ekosystemtjänster, vilket påverkar vårt framtida
              välstånd. Det sista, att det påverkar vårt framtida välstånd,
              får väl betraktas som ett understatement.
            </seg>
            <seg n="c9bcd10e">
              Vår enighet, manifesterad i förra veckan under överläggningen
              om EU-strategin, är förpliktande för regeringen och den borgerliga
              riksdagsmajoriteten och naturligtvis också för oss i oppositionen.
              Frågan är om man menar allvar med den.
            </seg>
            <seg n="f525610a">
              Regeringen lägger snart fram sin miljömålsproposition, och då
              återkommer vi helt naturligt till ämnet biologisk mångfald. Här
              har vi dock via medierna fått höra rätt oroande signaler om att
              regeringen vill sänka kraven för att nå miljömålen eftersom miljömålen
              så här långt har visat sig svåra att nå. Det är det som har kablats
              ut.
            </seg>
            <seg n="ae309cda">
              Men faktum är att flera av miljömålen inte är förhandlingsbara.
              Det räcker inte att något bromsa hastigheten i förlusten av biologisk
              mångfald. Den måste stoppas. De arter som slås ut är rimligtvis
              för alltid borta.
            </seg>
            <seg n="a8b70c58">
              Om uppgiften att förhindra en klimatkollaps på den här planeten
              verkar svår är det ändå ingen utväg ur dessa problem att i stället
              formulera uppgiften så att vi nästan ska förhindra en klimatkollaps.
            </seg>
            <seg n="ee826738">
              Dessa uppgifter är inte förhandlingsbara. Det blir kanske märkligt.
              Vi får se när propositionen kommer om man löser problemet genom
              att sänka kraven eller målen.
            </seg>
            <seg n="5fe837d1">
              Herr talman! Det betänkande vi nu behandlar rör några aspekter
              av området biologisk mångfald. På två områden skulle vi vilja
              se skärpningar av utskottets ställningstaganden. Det handlar för
              det första om att vi vill att man ska vidta kraftfulla åtgärder
              för att stoppa import av illegalt avverkad skog till unionen och
              till Sverige. Formuleringarna i majoritetens text handlar om att
              minimera risker och att De föreslagna åtgärderna syftar till att
              avhålla aktörer från att släppa ut timmer eller trävaror på marknaden
              .
            </seg>
            <seg n="2ad8681b">
              Vi tycker att det är en lite för tillbakalutad hållning. Illegal
              avverkning och skövling av skogar är ett jättelikt problem och
              måste hanteras mer bestämt och med större allvar än som hittills
              skett inom unionen. Det måste bli ett regelrätt förbud mot införsel
              och förädling av illegalt avverkat timmer.
            </seg>
            <seg n="92b9b255">
              Den andra punkten i betänkandet där vi vill se ett mer bestämt
              agerande från regeringens sida rör skarven, alltså fågelarten.
              Den kan inte längre med rimliga kriterier som utgångspunkt anses
              vara utrotningshotad. Vi vill därför att Sverige kräver att skarven
              ska strykas från listan över hotade fågelarter. Det handlar, som
              vi ser det, i grund och botten om att medborgarna måste känna
              respekt för den lista över hotade arter som finns.
            </seg>
            <seg n="5e5e0c80">
              Herr talman! Jag står bakom båda reservationerna, men jag nöjer
              mig med att yrka bifall till reservation 1.
            </seg>
          </u>
          <note n="e09248af">
            Ajournering
          </note>
          <note n="4491a31f">
            Kammaren beslutade kl. 15.52 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="bo_bernhardsson_790fb0" xml:id="i-3bbfa50fc3e3b7d3-0" n="8a7aaa78" prev="i-85937de271eff093-0">
            <seg n="f25058c4">
              Återupptagna förhandlingar
            </seg>
          </u>
          <note n="808c8722">
            Förhandlingarna återupptogs kl. 16.00.
          </note>
          <note n="93c05e2d">
            9 § Beslut om ärenden som slutdebatterats den 17 mars
          </note>
          <note n="04f52ac1">
            Punkt 4
          </note>
          <note n="ffa7fb05">
            Punkt 6
          </note>
          <note n="41851438">
            Punkt 10
          </note>
          <note n="bb90dd07">
            Punkt 15
          </note>
          <note n="d5528169">
            Övriga punkter
          </note>
          <note n="0522a3ef">
            Punkt 3
          </note>
          <note n="4fc329ed">
            Punkt 11
          </note>
          <note n="d5528169">
            Övriga punkter
          </note>
          <note n="ab97a1e7">
            Punkt 1
          </note>
          <note n="0522a3ef">
            Punkt 3
          </note>
          <note n="049f929e">
            Punkt 12
          </note>
          <note n="d5528169">
            Övriga punkter
          </note>
          <note n="adbdb4ca">
            10 § Beslut om ärenden som slutdebatterats vid dagens sammanträde
          </note>
          <note n="ab97a1e7">
            Punkt 1
          </note>
          <note n="f1bf36a4">
            Punkt 7
          </note>
          <note n="d5528169">
            Övriga punkter
          </note>
          <note n="ab97a1e7">
            Punkt 1
          </note>
          <note n="0522a3ef">
            Punkt 3
          </note>
          <note n="d5528169">
            Övriga punkter
          </note>
          <note n="edc8592d">
            11 § (forts. från 8 §) Biologisk mångfald (forts. MJU18)
          </note>
          <note type="speaker" n="9a7d1012">
            Anf. 110 JACOB JOHNSON (v):
          </note>
          <u who="jacob_johnson_8077eb" xml:id="i-8cc9c4e38dc199bd-0" n="be2c8d76">
            <seg n="11883664">
              Fru talman! Denna debatt behandlar ett fyrtiotal motionsyrkanden
              från allmänna motionstiden om biologisk mångfald. Det är väl så
              viktiga förslag som nämns i detta betänkande, men samtidigt kan
              man konstatera att vi har denna debatt strax före kommande viktiga
              propositioner som berör biologisk mångfald och som regeringen
              förhoppningsvis snart kommer att lägga fram om miljömål, skogliga
              gränser, fiskevårdsområden, älgförvaltning med mera.
            </seg>
            <seg n="c862678f">
              Det kan vara bra att repetera vad vi menar med olika begrepp
              såsom biologisk mångfald. Vi har redan hört Bo Bernhardsson ge
              en beskrivning. Som det ibland sägs från denna talarstol är repetition
              all lärdoms moder. FN:s konvention om biologisk mångfald avser
              variationsrikedomen bland levande organismer av alla ursprung,
              inklusive från bland annat landbaserade, marina och andra akvatiska
              ekosystem och de ekologiska komplex i vilka dessa organismer ingår;
              detta innefattar mångfald inom arter, mellan arter och av ekosystem.
            </seg>
            <seg n="0137c4fa">
              Man kan notera att begreppet ekosystem ingår i definitionen av
              biologisk mångfald. Det är så att säga inkluderat i den biologiska
              mångfalden och ett begrepp som vi nu för tiden ofta använder.
              Vi studerar ofta den biologiska mångfalden landskapsvis eller
              möjligen per ekosystem, till exempel den biologiska mångfalden
              i skogen, i jordbrukslandskapet, i sjöarna och vattendragen respektive
              havet. I dagens betänkande har vi, fru talman, exempel från de
              flesta av dessa områden, landskap, ekosystem.
            </seg>
            <seg n="cafe47b0">
              Från Vänsterpartiets sida vill vi i dagens debatt lyfta fram
              vikten av att den biologiska mångfalden integreras på ett tydligare
              sätt i jordbrukspolitiken. Så mycket som två tredjedelar av Sveriges
              rödlistade arter har sin hemvist i de landskap som är formade
              av jordbruket. Betesmarker, ängar och åkrar bistår med biotoper
              som är livsnödvändiga för dessa arter.
            </seg>
            <seg n="25ec5f6c">
              Dess värre har tillgången på dessa områden minskat i antal i
              takt med att jordbruket blivit alltmer specialiserat och effektiviserat.
              I och med användningen av handelsgödsel har djurhållningen slutat
              att vara nödvändig för gödslingen av jordbruksmarker varför djurhållningen
              har koncentrerats på färre och större jordbrukare, och många betesmarker
              växer därför igen.
            </seg>
            <seg n="19857528">
              Produktionen har ökat i och med införseln av konstgödsel och
              bekämpningsmedel, vilket resulterat i att en miljon hektar åkermark
              har lagts ned under efterkrigstiden. Även användningen av bekämpningsmedel
              påverkar många arter negativt.
            </seg>
            <seg n="97f0889b">
              Om inte jordbruket anpassas till de förutsättningar som finns
              riskerar vi stora förluster av biologisk mångfald och därmed ekosystemtjänster.
              Vänsterpartiet anser därför att en politik där jordbruket integreras
              med miljöpolitiken är nödvändig för att komma till rätta med de
              negativa effekterna av dagens jordbrukspolitik.
            </seg>
            <seg n="693acbcd">
              I utskottets svar hänvisas bland annat till uppföljningen av
              miljömålsarbetet 2009 där det sägs att miljömålet Ett rikt odlingslandskap
              kan uppnås om åtgärder sätts in. Dock framgår det av samma uppföljning
              att i stora jordbrukslän som Skåne och Västra Götaland bedöms
              de regionala miljömålen vad gäller ett rikt odlingslandskap inte
              kunna nås. Därför tycker vi att det är viktigt att man anstränger
              sig ytterligare för att integrera dessa miljöaspekter i jordbrukspolitiken.
            </seg>
            <seg n="4fb2a980">
              Fru talman! Ett viktigt hot mot den biologiska mångfalden världen
              över är exploatering av skog. Avskogning i utvecklingsländer,
              initierad genom mänsklig aktivitet, motsvarar ungefär 20 procent
              av de globala växthusgasutsläppen. Här finns alltså en betydande
              potential till utsläppsminskning, ofta till en relativt låg kostnad.
            </seg>
            <seg n="8e79957a">
              EU:s omfattande import av illegalt avverkade skogsprodukter från
              tredje världen leder till skövlad regnskog, utarmad biologisk
              mångfald och allvarliga kränkningar av de mänskliga rättigheterna.
              Detta drabbar fattiga människor, och i synnerhet kvinnor, hårt.
              EU:s nuvarande aktionsplan för att minska importen av illegalt
              avverkade skogsprodukter är tandlös eftersom den i alltför hög
              grad bygger på frivillighet.
            </seg>
            <seg n="7f32bce7">
              Skövlingen av tropisk skog måste stoppas. Vi föreslår att regeringen
              ska agera för en bindande lagstiftning och ett regelverk som stoppar
              importen av illegalt avverkad skog såväl inom Sverige som inom
              hela EU. Därför yrkar jag bifall till reservation nr 1.
            </seg>
          </u>
          <note type="speaker" n="04efe7b7">
            Anf. 111 TINA EHN (mp):
          </note>
          <u who="tina_ehn_f52113" xml:id="i-4d8b49cdcacc17ed-0" n="66860883">
            <seg n="ee5837c1">
              Fru talman! Biologisk mångfald omfattar hav, skog och jordbrukslandskap,
              stad och land, diken, vägrenar, ja, det mesta.
            </seg>
            <seg n="6ed0940d">
              Fokus när det gäller biologisk mångfald ligger mycket på skogen
              och skogsbruket. I detta betänkande har frågan om den illegala
              avverkningen och handeln med dessa produkter tagits upp. Frågan
              är mycket viktig. Att driva på för en bindande lagstiftning gällande
              import av illegalt avverkad skog, inom Sverige och EU, har diskuterats
              tidigare.
            </seg>
            <seg n="8a134093">
              Alliansen tror som vanligt på frivillighet, och ja, tanken är
              god, men det räcker inte. När man besöker länder i Latinamerika
              och tar upp frågan om avskogningen i bland annat Amazonas får
              man med kraft motargumentet att vi i Sverige och Europa inte precis
              är kända för att skydda våra egna urskogar. Vi ska därför inte
              tala om för dem vad som behöver göras. Om vi vill skärpa den handel
              som vi trots allt är eniga om att vi vill förhindra, handeln med
              illegalt avverkad skog, ska vi driva den frågan.
            </seg>
            <seg n="22913f07">
              I betänkandet behandlas en motion om sällsynta fjärilar och vad
              som uppdagats i samband med insamlingen av dessa. Det har skapat
              diskussion i de kretsar som bevakar frågan extra mycket, och alla
              delar tydligen inte motionens innehåll. Samtidigt vittnas det
              om att det förekommer. Låt mig förtydliga: Motionen föreslår en
              utredning med hjälp av Artdatabanken för att se över skyddet av
              de mest hotade fjärilarna i landet.
            </seg>
            <seg n="4fde4151">
              I betänkandet finns även en reservation om genmodifierade organismer.
              Reservationen handlar om att ta ansvar, något som regeringen borde
              göra. Vi i Miljöpartiet tillhör inte dem som vill ha genmodifierade
              grödor i vår natur, på våra åkrar eller på vårt matbord. Vi jobbar
              aktivt för att utvecklingen av genmodifierade grödor inte ska
              ta över.
            </seg>
            <seg n="69a9da03">
              Odling av genmodifierade grödor är en effekt av att vi skapat
              system som skapar problem som i sin tur nu ska lösas med hjälp
              av gengrödor, grödor som kan producera eget gift eller grödor
              som kan besprutas med bekämpningsmedel. Dessa odlas i stor skala
              globalt. Olika länder har olika regler för hur man löser frågorna
              med samexistens mellan odlare av GMO-grödor och de som inte odlar
              GMO. Det gäller till exempel de flesta bönder i Sverige. Vi har
              möjlighet att utveckla våra nationella regler och säkerhetssystem
              kring detta, och vi har valt att ha de uslaste avstånden när det
              gäller samexistens.
            </seg>
            <seg n="d4f9f50d">
              I dagarna har en potatis blivit godkänd inom EU med namnet Amflora.
              Den är framtagen av SLU-forskare. Det är inte en potatis som kommer
              att hamna på våra bord utan en potatis med ökad stärkelsehalt
              som ska användas inom industrin med mera. Utifrån den erfarenhet
              jag har vet jag att mycket restprodukter och annat hamnar i djurfoder,
              och någonstans på vägen tappar vi kontrollen. Det finns ekologiska
              producenter som absolut inte vill ha GMO-spridning i sina odlingar.
              Frågan är vem man tar mest hänsyn till när man inte tagit regelverket
              på större allvar.
            </seg>
            <seg n="44f5ddfa">
              En reservation i betänkandet handlar om marina områden. Mindre
              än 1 procent av världshaven är skyddade från fiske.
            </seg>
            <seg n="d1a913d0">
              Med kunskap om hur dagens globala fiske beter sig behövs ett
              utökat tänk. Då talar jag inte om det småskaliga och kustnära
              fisket, som oftast är mer hänsynstagande och hållbart. Jag talar
              om det fiske som pågår i form av storskalighetens skövlingstendenser.
              Om inte jag fiskar gör någon annan det. Det behövs marina reservat
              inom olika marina områden. Trycket på havet gör att dess känsliga
              system börjar slå bakut. Kan vi inte vidta nödvändiga åtgärder
              slår det mot oss alla. De som drabbas först är de som får sin
              utkomst från havet. Effekterna finns redan det vet vi.
            </seg>
            <seg n="eeea9801">
              På västkusten har vi fått Kosterhavets nationalpark. Vi har havskunskap
              på de forskningsstationer som finns i Strömstad och Fiskebäckskil.
              Vi har något som heter Havets Hus i Lysekil. Dit vill jag rekommendera
              att alla tar sig. Då förstår man också hur lätt det kan vara att
              få en djupare kunskap på ett publikt och lätt sätt. Det är ett
              väldigt bra kunskapscentrum. Man kan till och med bli charmad
              av en rocka som simmar runt vid bassängbotten och tittar en djupt
              in i ögonen. Man undrar vem som tittar på vem.
            </seg>
            <seg n="c062c171">
              Avslutningsvis yrkar även jag bifall till reservation 1 i detta
              betänkande, och jag ställer mig naturligtvis bakom samtliga.
            </seg>
          </u>
          <note type="speaker" n="81123592">
            Anf. 112 LARS HJÄLMERED (m):
          </note>
          <u who="lars_hjalmered_274051" xml:id="i-73211eb407653950-0" n="575d8183">
            <seg n="1c714293">
              Fru talman! Jag tänkte försöka ge mig på att ge en lite mer positiv
              bild av alliansens politik än vi hört i de tre tidigare anförandena.
              Utgångspunkten är att vi inom politiken var och en till mans ganska
              lätt kan använda ordet viktigt. Olika saker är viktiga. Men miljö
              och i synnerhet biologisk mångfald är ett område som är genuint
              viktigt av flera skäl. Ett av dem är att det handlar om att lägga
              en grund och skapa förutsättningar för natur som är hållbar över
              år och generationer. Det är någonting som jag tycker att vi gör
              med alliansens politik.
            </seg>
            <seg n="f66b2f49">
              När vi läser betänkandet är det lite oklart var motalternativet
              står. Kanske får vi höra lite om det i replikskiften sedan.
            </seg>
            <seg n="1d7aef96">
              Vi har att fatta beslut senare om 44 förslag från den allmänna
              motionstiden, som sträcker sig över ett brett område, från skydd
              av områden och skog till genmodifierade grödor. Jag tänkte göra
              två nedslag, fru talman, i detta anförande.
            </seg>
            <seg n="d427c590">
              Det första gäller skyddet av områden och skog. Alliansen har
              haft och har ambitionen att under den här mandatperioden vara
              med och utveckla områdesskyddet och skyddet av skog. Naturreservat,
              nationalparker och biotopskyddsområden är viktiga och självklara
              instrument i naturvårdsarbetet.
            </seg>
            <seg n="96dee90b">
              Men och jag tycker ändå att det är ett men även om dessa instrument
              är väldigt viktiga är de otillräckliga för att långsiktigt klara
              den biologiska mångfalden. Det är viktigt att vi använder komplementen
              med naturvårdsavtal, att vi förmår få enskilda personers engagemang
              att tas till vara. Avtalen kan ge en flexibilitet, allt utifrån
              principen: Det man äger, det vårdar man.
            </seg>
            <seg n="39406c13">
              Hade svaret varit statligt ägande hade politiken varit ganska
              enkel i detta fall. Nu är det inte så. Det finns länder som har
              provat detta och som inte är föredömen när det gäller biologisk
              mångfald och miljöpolitik i stort. När det gäller det statliga
              ägandet, som är ett viktigt instrument när det gäller reservat
              och annat, är det viktigt att vi också ser hur vi nyttjar de avsättningar
              som har gjorts.
            </seg>
            <seg n="717f4ed3">
              Fru talman! I sammanhanget tror jag att det är viktigt att poängtera
              att man ska kunna använda Sveaskog i framtiden för ytterligare
              direkta avsättningar och i olika utbytesaffärer. Men sedan kommer
              vi till detta med det personliga ansvarstagandet. Det man äger,
              det vårdar man. Genom avtal kan man värna viktiga områden. Enskilda
              personer kan bjuda till och verkligen göra skillnad. Detta är
              viktigt när vi pratar om mark och områden som är särskilt värda
              att bevara, men också i stort för mark och mångfald. Att markägare
              tar och tillåts ta personligt ansvar tror jag är en viktig garant
              för hållbar utveckling långsiktigt.
            </seg>
            <seg n="89acde86">
              Men det förutsätter också att det finns ett gott samarbete mellan
              privata markägare och offentliga myndigheter. Jag tror att vi
              självkritiskt kan säga att det finns mycket att göra när det gäller
              att utveckla den dialogen för att få ett tillitsfullt samarbete.
            </seg>
            <seg n="ed44e2f1">
              Det kommer emellanåt en del synpunkter när det gäller avtalen.
              Det kommer frågor som handlar om avtalets längd och ersättningsnivåerna.
              Vi kan konstatera att Skogsstyrelsen har regeringens uppdrag att
              till slutet av mars svara på dessa frågor.
            </seg>
            <seg n="93f13f45">
              Fru talman! Jag skulle också vilja passa på att erinra kammaren
              om att regeringen i närtid kommer att komma med ett förslag som
              handlar om så kallade ersättningsbestämmelser för expropriation,
              det vill säga när man tvångsövertar mark, vilket är befogat i
              en del fall. Det som är viktigt med de förslag som kommer är att
              man stärker äganderätten och att markägaren kan få bättre ersättning
              när det finns skäl för expropriation. Det tycker jag är bra.
            </seg>
            <seg n="b9c0af06">
              Det andra område jag skulle vilja fokusera på är våra hav. Naturområden
              och skog är viktigt, men vi får inte glömma bort att kanske så
              mycket som 95 procent av världens ekosystem finns i haven. Alliansen
              har levererat en historiskt ambitiös miljöpolitik på havsmiljöområdet.
              Vi vill öka skyddet av marina områden. I dagens betänkande finns
              till exempel delar som handlar om fiskereglering. Det är en sak
              som vår regering arbetar aktivt med som ett bland flera instrument
              för att utveckla skyddet av de marina områdena.
            </seg>
            <seg n="3ddfa8d2">
              En annan bog i detta som jag särskilt vill trycka på är att kombinera
              bevarande och nyttjande. Kosterhavets nationalpark, som nämndes
              för en stund sedan, är ett väldigt bra exempel på att man kan
              klara bevarandet av ett viktigt område och samtidigt få med sig
              alla de personer som lever i det berörda området och lever av
              vad området långsiktigt kan ge i form av fiske och turism.
            </seg>
            <seg n="1287416a">
              Fru talman! Det är viktigt att poängtera att Alliansen har sin
              havsmiljömiljard. Detta är ett område som tidigare har varit i
              strykklass men som nu är framskjutet och får en historiskt stor
              satsning. Vi tar tag i detta på allvar och satsar särskilda pengar
              på restaurering, forskning och miljöförbättrande åtgärder. Vi
              kan ta viktiga steg framåt på detta område.
            </seg>
            <seg n="1080f2df">
              Fru talman! Jag tycker att Alliansen under mandatperioden har
              visat att vi går från ord till handling och har en miljöpolitik
              som hänger ihop, liksom är fallet även på andra områden. Vår förhoppning
              är att kunna fortsätta detta. Vad alternativet består i tycker
              jag är lite oklart när jag läser betänkandet.
            </seg>
          </u>
          <note n="cc458b8b">
            Med det yrkar jag bifall till förslaget i utskottets betänkande
            och avslag på samtliga reservationer.
          </note>
          <note type="speaker" n="0a2033c1">
            Anf. 113 ERIK A ERIKSSON (c):
          </note>
          <u who="peter_eriksson_83518c" xml:id="i-57cf60dc03b56b8e-0" n="c6ea65ff" next="i-00b9eb7b6a033bce-0">
            <seg n="79d17b96">
              Fru talman! Biologisk mångfald och samspelet mellan olika typer
              av ekosystem är av grundläggande betydelse för människans livsvillkor.
              Skogarna, kusten, vattendragen och grundvattnet är alla viktiga
              förutsättningar för livet. De är också en viktig förutsättning
              för hållbar utveckling.
            </seg>
            <seg n="2caecbc9">
              Den ökade förlusten av arter, naturtyper och ekosystem är ett
              av de största miljöproblemen i världen i dag. Den minskade mångfalden
              innebär inte bara att naturen påverkas genom ett fattigare djur-
              och växtliv, utan också att många av de biologiska resurser och
              ekosystemtjänster som människan är beroende av för sin fortlevnad
              hotas.
            </seg>
            <seg n="52ea69c2">
              Den biologiska mångfalden behöver mänskligt engagemang, mänsklig
              aktivitet och även ett arbete som genomsyras av lokal delaktighet.
            </seg>
            <seg n="13b237d9">
              Fru talman! När alliansregeringen tillträdde 2006 rivstartades
              arbetet med att utveckla nya metoder och arbetssätt för att skydda
              värdefulla naturområden. Vi stärker samarbetet med markägarna.
              Detta är mycket viktigt. Vi ökar användningen av naturvårdsavtal
              och långsiktigt bevarande av statens mark.
            </seg>
            <seg n="b504f117">
              Den politik som har bedrivits på det här området under lång tid
              har hållit ett alldeles för lågt tempo och har varit fastlåst
              i ett uppifråntänk, ett uppifrånperspektiv. Alliansregeringen
              ärvde en naturvårdspolitik med ett arbetssätt, ett regelverk och
              metoder som för varje år tog oss längre bort från att nå delmålet
              om levande skogar. Det var inte bra!
            </seg>
            <seg n="a71397e6">
              De värdefulla miljöer vi har i Sverige i dag har i mycket stor
              utsträckning tillkommit tack vare enskilda markägares gedigna
              arbete med att både bruka och skydda marken. Naturvårdspolitiken
              har alltför ofta uppfattats negativt av enskilda markägare.
            </seg>
            <seg n="698105be">
              I höstas fattade vi beslut om propositionen Hållbart skydd av
              naturområden här i kammaren. Detta beslut leder till att vi breddar
              arbetet med naturvård genom flera utvecklade åtgärder och vägar
              för att nå miljökvalitetsmålen och skydda de skogar, våtmarker
              och naturmiljöer som behöver skyddas. Vi stärker arbetet tillsammans
              med markägare genom att vi tar kunskapen och engagemanget till
              vara på ett väldigt tydligt sätt.
            </seg>
            <seg n="3d4e58f1">
              Vi ska också se till att bevara statens skyddsvärda skogar långsiktigt.
              Vi har sett till att stora arealer av Sveaskogs, Fastighetsverkets
              och Fortifikationsverkets skogar får ett långsiktigt värdefullt
              skydd. Delmålet om formellt skydd ligger inom räckhåll till år
              2010 genom att bevarande av statens skyddsvärda skogar samt pågående
              bevarandearbete kombineras med dessa nya arbetssätt i dialog med
              markägare. Detta gläder en centerpartist och markägare som mig
              med flera. Genom allianssamarbetet har vi lyckats komma framåt
              i den här frågan, och det är mycket bra. Det är bra för äganderätten,
              vilket Lars Hjälmered föredömligt redogjorde för tidigare.
            </seg>
            <seg n="5037129e">
              Fru talman! Avslutningsvis konstaterar jag att under förra mandatperioden
              skyddades 88 000 hektar skog formellt och långsiktigt. Alliansregeringens
              arbete har lett till att vi under denna mandatperiod har sett
              till att 184 000 hektar skog får ett långsiktigt skydd. Siffror
              i all ära, men utförs inte arbetet lokalt på plats och med engagemang
              är siffrorna ingenting värda.
            </seg>
            <seg n="c68462d8">
              Biologisk mångfald är en av hörnstenarna i Centerpartiets och
              Alliansens miljöpolitik. Vi visar med all önskvärd tydlighet att
              vi även på detta område förmår omsätta ord i handling.
            </seg>
          </u>
          <note n="288f23a4">
            Jag yrkar bifall till utskottets förslag i betänkandet.
          </note>
          <note n="86a66149">
            Anf. 114 ANITA BRODÉN (fp):
          </note>
          <u who="peter_eriksson_83518c" xml:id="i-00b9eb7b6a033bce-0" n="c6ea65ff" prev="i-57cf60dc03b56b8e-0">
            <seg n="79adf812">
              Fru talman! Skog är inte enbart träd utan också det myller av
              växter och djur som finns i området. Det sade en av forskarna
              vid den internationella skogsforskningsstationen Cifor strax utanför
              Jakarta. Den biologiska mångfalden möjliggör liv på jorden och
              finns till hela 70 procent i våra skogar globalt sett. Den biologiska
              mångfalden är också en buffert vid klimatförändringar. Det har
              vi upprepat åtskilliga gånger i samband med klimatkonferenser.
              Den biologiska mångfalden ger oss skönhet, bättre hälsa och välbefinnande.
            </seg>
            <seg n="d164e406">
              Att stå upp för allemansrätten är en självklar princip som vi
              från Alliansen hyllar. Vi vill också lyfta fram friluftsrörelsen
              som lockar oss ut i naturen. Den har ett stort och viktigt ansvar
              att förmedla allemansrättens rättigheter och skyldigheter till
              kommande generationer.
            </seg>
            <seg n="e66d3e42">
              Fru talman! I dagens betänkande finns endast en reservation från
              oppositionen. Det kan tolkas som att regeringens arbete på området
              fått visst gehör.
            </seg>
            <seg n="b9762ad4">
              Vi ska vara tacksamma för de framsynta politiker som för hundra
              år sedan drev igenom inrättandet av nationalparker och naturreservat.
              Det är viktigt att vi fortsätter att slå vakt om skyddsvärda områden
              till lands och till havs och hittar lämpliga former för det där
              dialogen finns med och engagemanget, som Lars Hjälmered strök
              under.
            </seg>
            <seg n="b6a02abb">
              Vi ser positivt på de frivilliga naturvårdsavtalen, men det är
              viktigt att påpeka att de har sina begränsningar. De passar på
              många ställen men riktar sig enbart till avtalsparten. Naturvårdsavtalen
              kan givetvis utvecklas vad gäller både längd och ersättning, vilket
              vi kan arbeta vidare med.
            </seg>
            <seg n="893af8d8">
              Oppositionen anser att regeringen ska agera för ett bindande
              avtal som stoppar import av illegalt avverkat timmer. Det är en
              otroligt viktig fråga. Jag kan därför med tillfredsställelse informera
              om att den förordning om certifiering som EU antog efter att Sverige
              lett förhandlingarna under ordförandeskapet redan fått betydelse.
              Vid ett studiebesök för inte så länge sedan i Indonesien mötte
              några av oss representanter för WWF som kunde styrka detta. Man
              har fått råg i ryggen och ett verktyg. Detta bekräftades också
              av seriösa miljöpolitiker.
            </seg>
            <seg n="e09d0992">
              Problemen är dock långt ifrån lösta. Det förekommer korruption.
              Vi måste därför självklart arbeta vidare.
            </seg>
            <seg n="bad3d49a">
              Det är också upp till oss inom EU att ställa krav och se till
              att certifieringen är rätt och riktig. Vi måste vara noga med
              kontrollerna. Vi får inte lockas av det allra billigaste timret
              utan att först kontrollera det noga. Det finns dna-möjligheter,
              och vi har även kontrollmyndigheter och personer som arbetar aktivt
              med dessa frågor. Det är en viktig fråga, och vi följer den och
              arbetar aktivt med den.
            </seg>
            <seg n="e5ca018f">
              När det gäller skog är det också mycket tillfredsställande att
              regeringen ser ut att lyckas uppfylla delmålet Levande skogar,
              vilket inte var möjligt med den tidigare s-regeringens politik.
              Sveaskog är ett av våra verktyg, men vi använder också många andra
              verktyg i vår verktygslåda.
            </seg>
            <seg n="fbd7bd79">
              Som liberal tycker jag ändå inte att vi kan vara helt nöjda förrän
              de frivilliga avsättningarna innehåller en betydligt högre procentandel
              skyddsvärda biotoper. Här har vi ett fortsatt arbete att göra.
              Det är också viktigt att vi fortsättningsvis är öppna för nya
              framtida Sveaskogslösningar, precis som Lars Hjälmered sade.
            </seg>
            <seg n="4360f5d2">
              Fru talman! Det råder ingen tvekan om att skydd av marina områden
              måste säkerställas för att slå vakt om den biologiska mångfalden,
              för att bevara ekosystemen och för att säkerställa rena hav och
              sjöar. Havsmiljarden har nämnts; den betyder mycket. Vi ser till
              att förvalta den väl i detta arbete.
            </seg>
            <seg n="91f80c17">
              Tina Ehn lyfte upp Kosters nationalpark. Det är ett positivt
              exempel. Jag och Folkpartiet vill i detta sammanhang understryka
              vikten av att vi nu hjälps åt att lösa också naturumsfrågan på
              ett positivt sätt.
            </seg>
            <seg n="90b0bdf1">
              Det råder fiskeförbud i delar av Östersjön och Västerhavet. Det
              är viktigt med dessa åtgärder under känsliga lekperioder. Här
              handlar det om ett samspel mellan forskarsamhället och oss politiker
              som har att fatta de viktiga besluten. Sverige arbetar aktivt
              med dessa frågor inom EU och inom olika konventioner. Helcom och
              EU:s marin direktiv är några exempel där dessa frågor tas upp.
            </seg>
            <seg n="e406a973">
              Fru talman! Miljöpartiet har lyft fram en fråga som inte är oväsentlig.
              Den handlar om utrotningshotade fjärilar. Det finns enligt Artdatabanken
              möjligheter till skydd i gällande lagstiftning. Samtidigt måste
              vi dock vara medvetna om att förutsättningarna för flera av dessa
              arter att på ett naturligt sätt överleva hotas av att deras livsbetingelser
              har förändrats. Det kan till exempel handla om död lövskogsved.
              Min favoritfjäril är den svartfläckiga blåvingen. Den är också
              utrotningshotad.
            </seg>
            <seg n="e5f0736d">
              Den 28 april kommer Artdatabanken att presentera en ny rödlista.
              Så länge vi har rödlistor med ett antal utrotningshotade arter,
              allt från växter till fjärilar och kryp och andra större och mindre
              djur, har vi ett ansvar att jobba aktiv med dessa frågor.
            </seg>
            <seg n="d7b42fd4">
              Det står utom allt tvivel att regeringen är stark tillskyndare
              av arbetet med dessa frågor. Man arbetar också inom jordbruksområdet
              och miljöområdet. Landsbygdsprogrammet erbjuder stora möjligheter,
              35 miljarder under sju år.
            </seg>
            <seg n="30ed782f">
              Fru talman! I nästa betänkande fokuserar vi på jord- och skogsfrågorna.
              Där kan vi belysa hur denna sektor kan bli en möjliggörare och
              dellösning också på klimatfrågan och miljöfrågan om den biologiska
              mångfalden.
            </seg>
          </u>
          <note n="3032d790">
            Med detta, fru talman, yrkar jag bifall till utskottets förslag
            och avslag på samtliga yrkanden.
          </note>
          <note type="speaker" n="ceb38f42">
            Anf. 115 BO BERNHARDSSON (s) replik:
          </note>
          <u who="bo_bernhardsson_790fb0" xml:id="i-85937de271eff093-1" n="8a7aaa78" next="i-3bbfa50fc3e3b7d3-1">
            <seg n="3d615a0f">
              Fru talman! Ordet är avhålla.
            </seg>
          </u>
          <note n="4555f800">
            (ANITA BRODÉN (fp): Förlåt?)
          </note>
          <u who="bo_bernhardsson_790fb0" xml:id="i-3bbfa50fc3e3b7d3-1" n="8a7aaa78" prev="i-85937de271eff093-1">
            <seg n="2c08ba77">
              Jag kunde inte avhålla mig från att ställa den här frågan.
            </seg>
            <seg n="3a262f61">
              Jag återkommer till ordet avhålla. Det gäller den illegala skogsavverkningen
              där Anita Brodén låter som om hon tycker att det som nu har förberetts
              inom EU-systemet är väldigt kraftfulla åtgärder. Där delar vi
              inte riktigt uppfattning.
            </seg>
            <seg n="5d694ec8">
              Om jag nu läser högt ur majoritetens skrivningar låter det så
              här: Definitionen av vad som är att betrakta som olagligt avverkat
              tar sin utgångspunkt i avverkningslandets lagstiftning. De föreslagna
              åtgärderna syftar till att avhålla aktörer från att släppa ut
              timmer eller trävaror på marknaden utan att så långt det är möjligt
              ha försäkrat sig om att det är lagligt avverkat.
            </seg>
            <seg n="26b7f622">
              Hur låter det i Anita Brodéns öron? Låter det som kraftfulla
              insatser för att stoppa illegal avverkning? Man ska så långt möjligt
              få aktörerna att avhålla sig från detta.
            </seg>
            <seg n="6d8b8dc3">
              Fru talman! Då vill också jag ta tillfället i akt och citera
              ur betänkandet. Där står det så här: Syftet med partnerskapsavtalen
              är att ge en garanti för att exporten från dessa länder omfattas
              av en licens som visar att timret har avverkats på ett lagligt
              sätt. Det är utgångspunkten, och det var det som var det viktiga
              med licensinförandet.
            </seg>
            <seg n="871e6fad">
              Det var också i fråga om det som jag hade ett positivt besked
              att ge. WWF i Indonesien säger att tack vare det här har vi nu
              fått ett verktyg. Nu har vi någonting att ta tag i. Det säger
              också miljöpolitiker.
            </seg>
            <seg n="ab1ae4bd">
              Därmed inte sagt att allt är frid och fröjd, att allting har
              lösts. Vi måste fortsätta att vara oerhört noggranna med att denna
              licens också är rätt och riktig. Det behöver kontrolleras. Precis
              som Bo Bernhardsson säger vi alla och regeringen att den illegala
              avverkningen måste stoppas. Det kan bli en katastrof. Vi har redan
              märkt hur mycket som avverkas.
            </seg>
            <seg n="3b080852">
              Det finns nu teknik för att både kunna spåra och också koncentrera
              väldigt mycket insatser till att hantera detta för miljöns skull,
              för överlevnadens skull och också för människornas skull.
            </seg>
          </u>
          <note n="72757f69">
            Anf. 116 ANITA BRODÉN (fp) replik:
          </note>
          <note type="speaker" n="9d45413a">
            Anf. 117 BO BERNHARDSSON (s) replik:
          </note>
          <u who="bo_bernhardsson_790fb0" xml:id="i-85937de271eff093-2" n="8a7aaa78" next="i-3bbfa50fc3e3b7d3-2">
            <seg n="d9eafe8e">
              Fru talman! Eftersom Anita Brodén hänvisar till miljöorganisationer
              kan jag berätta att jag framför mig har en artikel undertecknad
              av generalsekreteraren i Världsnaturfonden, generalsekreteraren
              i Greenpeace Norden och Svenska Naturskyddsföreningen. Det är
              en av många artiklar där miljöorganisationer och andra uttrycker
              sitt missnöje med de förslag som håller på att jobbas fram inom
              EU-systemet.
            </seg>
            <seg n="525270fe">
              Man säger bland annat att det är med stor besvikelse man har
              kunnat konstatera att förslaget är fullt med kryphål. Det är helt
              enkelt ganska tandlöst. Och det bygger på att få, precis som det
              står i betänkandet, aktörerna att avhålla sig. Det är inte tillräckligt
              kraftfullt.
            </seg>
            <seg n="bcf2c585">
              Jag tolkar det lite så att den här regeringen på något sätt ställde
              sig uppgiften under vid ordförandeskapet för att vara minsta gemensamma
              nämnare i unionen, att inte driva frågor särskilt kraftfullt utan
              att försöka lägga sig till rätta som minsta gemensamma nämnare
              och inte stöta sig för mycket med andra aktörer. Vi tycker inte
              att det här är tillräckligt kraftfulla åtgärder. Jag tror att
              de som lyssnar hör precis hur det låter. Man vill få aktörerna
              att avhålla sig, och man ska så långt möjligt försöka se till
              att det inte är illegalt timmer man tar in eller förädlar.
            </seg>
          </u>
          <note n="30013dd3">
            Anf. 118 ANITA BRODÉN (fp) replik:
          </note>
          <u who="bo_bernhardsson_790fb0" xml:id="i-3bbfa50fc3e3b7d3-2" n="8a7aaa78" prev="i-85937de271eff093-2">
            <seg n="8bb9c299">
              Fru talman! Är det någon regering som under de här åren har lyft
              fram frågan om skog så är det den svenska. I samband med klimatkonferensen
              i Köpenhamn lyftes skogsfrågorna upp på högsta nivå. Det var oerhört
              mycket diskussioner kring det så kallade Red plus-avtalet där
              man ska försöka finna ekonomiska styrmedel för att möjliggöra,
              inte minst för ursprungsbefolkningar, för människor som lever
              av skogen, att det ska vara mer lönsamt att låta den tropiska
              regnskogen stå kvar i stället för att avverka den.
            </seg>
            <seg n="f600c6e0">
              Här finns ett arbete, och det arbetet fortsätter ju. Där kom
              man ett stycke på väg. Men självklart hör skogsfrågorna till de
              viktigaste frågorna som vi måste fortsätta att arbeta med för
              att komma till rätta med klimatförändringen. Precis som vi har
              hört släpps det på grund av den illegala avverkningen av skogen
              ut lika mycket koldioxid som hela EU släpper ut årligen. Frågan
              är väldigt viktig.
            </seg>
            <seg n="cf2c4a7f">
              Jag menar att vi här har tagit steg i rätt riktning. Vi har drivit
              på. Den illegala avverkningen började inte 2006, skulle jag vilja
              påpeka. Jag utgår från att Bo Bernhardsson och oppositionen slet
              med frågan under sina år i regeringsställning, under Socialdemokraternas
              ledning. Vi har tagit frågorna på allvar och vi tänker fortsätta.
              Vi ser också allvaret.
            </seg>
          </u>
          <note type="speaker" n="a13b0d97">
            Anf. 119 LIZA-MARIA NORLIN (kd):
          </note>
          <u who="liza-maria_norlin_fbb2be" xml:id="i-2b2251be3be666c0-2" n="55aa4008">
            <seg n="762edb5d">
              Fru talman! Ingen har faktiskt nämnt att 2010 är året som FN
              har utlyst till det internationella året för biologisk mångfald.
              I oktober ska världens länder besluta om en ny global vision och
              mål för biologisk mångfald. Det förs också just nu diskussioner
              om att inrätta en internationell forskarpanel för biologisk mångfald
              och ekosystemtjänster. Här är Sverige pådrivande, och det välkomnar
              jag verkligen.
            </seg>
            <seg n="674e1428">
              Till Sveriges riksdag har det alltså kommit in ett flertal motioner
              på temat biologisk mångfald. Det är det vi diskuterar nu. Det
              man kan se är ett område som verkligen sträcker sig över allt,
              kan man säga, alltifrån ängar och åkrar till Lapplands fjäll,
              över hav och land ända ned till de tropiska regnskogarna.
            </seg>
            <seg n="41237b97">
              Vad är det då som skiljer alliansen och oppositionen åt? Jag
              tror egentligen att alla vi som är här har samma mål. Vi har bara
              lite olika sätt att nå dit.
            </seg>
            <seg n="151b438c">
              Fru talman! Kristdemokraternas miljöpolitik grundar sig på förvaltarskapsprincipen.
              Med denna princip menar vi att människan har ett ansvar att förvalta
              jordens resurser på ett ekologiskt riktigt sätt. Det förutsätter
              att vi förvaltar, inte förbrukar de ändliga resurserna och naturvärdena.
            </seg>
            <seg n="2c1124c8">
              Världens ekosystem överutnyttjas i dag och är på väg att utarmas.
              Även i Sverige hotas många ekosystem och de arter som lever här.
              Kristdemokraterna vill, tillsammans med Alliansen, bryta den utvecklingen.
            </seg>
            <seg n="a9a9fd6a">
              Havet har verkligen varit i fokus under den här mandatperioden.
              Regeringen har satsat mycket tid, mycket resurser och mycket tankeverksamhet.
              Aldrig förr har det satsats så mycket på havet som under den här
              mandatperioden med alliansregeringen.
            </seg>
            <seg n="9a7ecd49">
              Som många har nämnt är också nationalparken Kosterhavet ett bra
              exempel på hur man kan kombinera olika intressen. Under alliansregeringens
              tre första år inrättades ett dussin nya marina reservat, men flera
              behövs. Det är angeläget att de skyddade områdena återspeglar
              de olika bottentyper som vi har, särskilt de med höga biologiska
              värden.
            </seg>
            <seg n="573cb184">
              Torsken i Östersjön har återhämtat sig men är fortfarande hotad.
              Ålen har minskat mycket kraftigt och flera matfiskarter hotas.
              Fortsatt kraftfulla åtgärder behövs för att säkra överlevnaden
              av de kommersiella fiskebestånden. Den politiken för Alliansen.
            </seg>
            <seg n="dbf9cc52">
              Jordbruket ger utrymme för många olika arter. Kristdemokraterna
              värnar därför om ett varierat odlingslandskap. Jordbruket skulle
              i högre utsträckning kunna bli en nyckelaktör för att värna om
              den biologiska mångfalden om jordbruket bedrevs på ett än mer
              hållbart sätt. För att detta ska bli verklighet måste det dock
              finnas ökade incitament för jordbrukarna att lägga om produktionen.
              Vi behöver finna nya vägar att kompensera lantbruket för miljötjänster,
              till exempel bevarande av biologisk mångfald eller minskad klimatpåverkan.
              Detta tror jag är mer effektivt än att integrera jordbruket i
              miljöpolitiken, som oppositionen har föreslagit.
            </seg>
            <seg n="adf54f81">
              Fru talman! Varje år försvinner runt 15 miljoner hektar tropisk
              skog genom avverkning. Kristdemokraterna anser att det är enormt
              viktigt att vi arbetar för att stärka myndigheterna i de stora
              skogsländerna så att illegal avverkning förhindras och lokalbefolkningens
              rättigheter tillvaratas. De tropiska skogarna tillhandahåller
              en myllrande biologisk mångfald. Skogen i länder som Brasilien,
              Kongo och Indonesien är en omistlig del av det globala ekosystemet
              och svarar för en mängd viktiga funktioner såsom rening av luft
              och vatten samt infångning av gödningsämnen.
            </seg>
            <seg n="43422ce1">
              Sverige och EU arbetar aktivt för att motverka den illegala avverkningen
              av skog. Flegt är ett sätt att jobba för detta. Ett andra steg
              som blev ett positivt resultatet av klimatmötet i Köpenhamn är
              REDD, det vill säga minskning av utsläpp orsakade av skogsavverkning
              och skogsförsämring. Genom att sätta en prislapp på de enorma
              mängder koldioxid som lagras i skog kan utvecklingsländerna få
              ekonomiska sporrar till att minska sin avverkning av skog. Det
              gick att läsa i Dagens Nyheter redan den 30 oktober 2009 att med
              de ekonomiska antagandena på 1520 miljarder euro skulle avverkningen
              minska med 25 procent till 2015. Det vore då den största globala
              insatsen för att minska utsläppen av växthusgaser. Med hjälp av
              ekonomiska incitament kan vi nå de mål vi alla har att stoppa
              den illegala avverkningen av skog.
            </seg>
            <seg n="9b1dbc12">
              Fru talman! Jag tror att vi främjar biologisk mångfald om vi
              lyckas hitta en kombination mellan förbud och regelverk och att
              faktiskt ge människor en chans till en alternativ försörjning
              samt stimulans till att själva fatta hållbara beslut.
            </seg>
            <seg n="1c850b74">
              Sist vill jag yrka bifall till förslaget i betänkandet Biologisk
              mångfald och yrka avslag på samtliga motioner.
            </seg>
          </u>
          <note type="speaker" n="38bcc9c1">
            Anf. 120 GUSTAV NILSSON (m):
          </note>
          <u who="gustav_nilsson_642158" xml:id="i-ee46495804ffd2fd-0" n="6c371406">
            <seg n="e70f5b3f">
              Fru talman! Motion 2009/10:MJ374 berör frågor om naturreservat
              med mera. Som bekant finns det lagstiftningsvägen möjligheter
              att skydda särskilda områden, exempelvis för att bevara den biologiska
              mångfalden, vårda och bevara värdefulla naturmiljöer, skydda,
              återställa eller nyskapa värdefulla naturmiljöer eller livsmiljöer
              för skyddsvärda arter. Ibland kan det säkert vara nödvändigt att
              använda lagstiftning för olika skyddsåtgärder. Om detta sker vill
              jag gärna betona att det är viktigt att de som drabbas av intrång
              får en fullgod ersättning. Här är det positivt att regeringen
              har tittat på kompensationsåtgärder och att det nu finns bra ersättningssystem
              som inte fanns tidigare.
            </seg>
            <seg n="eb9f11d8">
              Det är glädjande att alliansregeringen har förbättrat naturvårdspolitiken
              genom att se möjligheterna till bättre samverkan och samarbete
              avtalsvägen mellan markägare och myndigheter när det gäller natur-
              och miljöfrågor. Naturvårdsavtal som bygger på delaktighet, samverkan
              och lokal förankring är en intressant väg att gå vidare på. Flera
              initiativ bör tas i den riktningen.
            </seg>
            <seg n="a08b03a1">
              Det kanske finns naturreservat som inte längre uppfyller sitt
              syfte. Reglerna för upphävande av naturreservat bör förenklas.
              I stället för att tillgripa tvingande åtgärder kan man många gånger
              avtalsvägen hitta konstruktiva lösningar som har många fördelar.
              Det kan vara lokala lösningar som exempelvis innebär att markägaren
              åtar sig att sköta ett område mot ersättning. Det kan i förlängningen
              innebära att landsbygden hålls mer levande. Det är något som vi
              alla strävar efter. Det finns arbete, och man kan bo kvar på gården
              och på landsbygden.
            </seg>
            <seg n="768173ec">
              De allra flesta markägare har ett intresse och engagemang i naturen.
              Det Lars Hjälmered sade om att det man äger ordnar man är bra.
              Det är en gammal devis som gäller än i dag. Det är viktigt att
              lyfta fram den enskildes roll. Enskilda brukare har med kunskap
              och engagemang i generation efter generation byggt och skapat
              det som sedan i många fall blivit reservat och skyddas av staten.
              Det är alltså viktigt att inte glömma den enskilda människans
              insatser och roll när vi diskuterar våra unika naturvärden och
              den biologiska mångfalden och hur vi ska ta hand om dessa värden
              i framtiden.
            </seg>
            <seg n="058ebee7">
              Fru talman! Alliansregeringen har fattat många kloka beslut och
              vidtagit många bra åtgärder samt tagit många värdefulla steg mot
              en naturvårdspolitik som förenar miljö, naturvård och markägares
              intressen. Det är viktigt att regeringen går vidare på den vägen.
              Jag yrkar bifall till förslaget i utskottets betänkande.
            </seg>
          </u>
          <note n="2a93271c">
            Överläggningen var härmed avslutad.
          </note>
          <note n="39c837b0">
            12 § Jordbrukspolitik m.m.
          </note>
          <note n="cd7a78d3">
            Föredrogs
          </note>
          <note type="speaker" n="ad222ed8">
            Anf. 121 ANDERS YGEMAN (s):
          </note>
          <u who="anders_ygeman_6a8412" xml:id="i-0605e96238b0f919-0" n="eadbde48">
            <seg n="f732db04">
              Fru talman! Jag vill börja med att yrka bifall till reservationerna
              2 och 8.
            </seg>
            <seg n="5db9a990">
              Jorden, skogen, landsbygdens miljö är något vi alla tar för givet
              finns där. Jorden vi ärvde och lunden den gröna, som Evert Taube
              skrev i visan. Det är resurser som jag är helt övertygad om behövs
              än mer i framtiden, och så handlar det om att bruka dem på ett
              långsiktigt hållbart sätt. De behövs inte minst för att möta gemensamma
              globala och lokala utmaningar. I en alltmer globaliserad värld
              med ökade klyftor mellan rika länder och fattiga länder med stark
              befolkningstillväxt måste de rika länderna radikalt ändra sitt
              konsumtionsmönster. Sverige ska vara ett föregångsland för klimat-,
              miljö- och livsmedelspolitik. Jorden och skogen är näringar som
              ger nya jobb på landsbygden. Sveriges gröna näringar har en viktig
              roll att fylla, inte minst för att möta den ökade efterfrågan
              på god närproducerad mat, förnybar energi och upplevelser på landsbygden.
            </seg>
            <seg n="683ed75a">
              Fru talman! Jordbrukspolitiken är traditionellt ett område där
              vi försöker hitta samsyn mellan regering och opposition. Vi har
              över blockgränserna en gemensam syn på att stärka konsumenterna,
              minska EU:s subventionspolitik och utveckla den svenska landsbygden.
              Genom att försöka hitta gemensamma beröringspunkter snarare än
              att leta skiljelinjer har vi kunnat lägga grunden till en långsiktighet
              som har varit bra för Sverige.
            </seg>
            <seg n="1f6cd8c8">
              Tyvärr har regeringen på ett antal centrala områden brutit med
              traditionen. Den har brutit sina egna vallöften och ofta i strid
              med konsumentintressen och remissinstanser fattat beslut med minsta
              tänkbara politiska majoritet.
            </seg>
            <seg n="cdb6a531">
              För några månader sedan fick vi se exempel på vanvård av grisar
              som fick oss alla att må illa. Det var grisar med öppna sår, döda
              grisar, grisar som åt av de döda kadavren. Hur kunde detta djurplågeri
              vara möjligt i landet med världens första djurskyddsmyndighet,
              där jordbruksministern hävdar att grisarna har ett av världens
              starkaste skydd? Trots remissinstansers och oppositionens varningar
              lade högeralliansen ned Djurskyddsmyndigheten. Man förstatligade
              landets djurskyddsinspektörer, och samtidigt avskaffade man kontrollavgifterna
              och undlät att ge inspektörerna tillräcklig finansiering. Följden
              blev färre inspektörer, färre inspektioner och, tyvärr, den tragiska
              grisskandalen.
            </seg>
            <seg n="68800c37">
              Nu tvingas branschen, jordbrukarna, själva göra det som staten
              och högeralliansen misslyckades med, nämligen garantera djurskyddet
              och kontrollera lagstiftningen. På grund av högeralliansens misslyckanden
              tvingas branschen själv stå för kostnaden. 10 miljoner kronor
              kommer det att kosta branschen. Det skärper knappast svensk konkurrenskraft
              på den internationella marknaden. Notan för Alliansens bristande
              djurskyddspolitik är utskriven. Sveriges bönder och Sveriges konsumenter
              får betala.
            </seg>
            <seg n="207b0829">
              Fru talman! Aktiva konsumenter som väljer högkvalitativ mat är
              en förutsättning för att utveckla den svenska jordbruksproduktionen.
              Ekologisk, etisk och närproducerad är värden som svenska konsumenter
              är beredda att betala för. Då krävs att valen görs tydliga och
              att konsumenterna verkligen får det de betalar för. Innan valet
              krävde allianspartierna obligatorisk ursprungsmärkning. Efter
              valet har de inte gjort något för att driva igenom detta löfte.
              Tvärtom har de röstat emot förslaget. Konsumenter som vill välja
              svenskt kött lämnas i sticket. Utländska producenter tillåts sälja
              kött med svenskklingande varumärken som till exempel Pärsons skinka,
              märkta svensk kvalitet eller märkta med svenska vimplar. 86 procent
              av svenskarna vill ha ursprungsmärkning. Allianspartierna lovade
              det innan valet, men nu i regeringsställning lämnar de de svenska
              konsumenterna och de svenska bönderna i sticket.
            </seg>
            <seg n="e0847a49">
              Fru talman! På mjölkområdet är regeringens svek lika tydligt.
              Trots att regeringen upprepade gånger har sagt sig vara emot exportsubventioner
              på mjölk, sagt sig vilja minska mjölksubventionerna, har regeringens
              politik lett i rakt motsatt riktning. EU ökar nu mjölksubventionerna.
              Sverige röstar för. Vårt grannland och konkurrentland Finland
              fick förlänga sina nationella mjölksubventioner, vilket gett den
              finska mjölken konkurrensfördelar även i de svenska mejeridiskarna.
            </seg>
            <seg n="7a6d5586">
              Och ännu värre: Sverige röstade för möjligheten till exportsubventioner
              av mjölk. Regeringen inte bara förstör den europeiska marknaden
              för mjölk utan röstar tvärtemot sitt eget löfte för att subventionera
              att EU:s överskott dumpas i tredje världen och på så sätt slår
              ut u-ländernas egen livsmedelsproduktion.
            </seg>
            <seg n="9c1786e0">
              Fru talman! Vi har alla njutit av vackra landskap med mångsidigt
              växande natur och andats in de välgörande dofterna från vår rika
              flora. Den bilden vill vi gärna behålla och fortsätta att utveckla.
              Jordbrukspolitiken måste ge förutsättningarna för öppna landskap
              med betande djur, en landsbygd som ger möjligheter till rekreation
              och arbetstillfällen. Min förhoppning är att väljarna i nästa
              val ska välja en rödgrön regering som kan återuppbygga samförståndsandan,
              som vågar ställa sig på de svenska konsumenternas sida och som
              kan få ut den enorma potential som finns i våra gemensamma gröna
              näringar.
            </seg>
          </u>
          <note type="speaker" n="e15de8fc">
            Anf. 122 JACOB JOHNSON (v):
          </note>
          <u who="jacob_johnson_8077eb" xml:id="i-9c9d615c54166478-0" n="be2c8d76" next="i-57520949645cd765-0">
            <seg n="b19452c0">
              Fru talman! Dagens debatt om jordbrukspolitiken, med anledning
              av motioner från allmänna motionstiden, rör viktiga och grundläggande
              frågor för vår framtid. Jordbruket förser oss ju sedan urminnes
              tider med i första hand livsmedel och numera också i allt högre
              grad med energigrödor. Men fokus i debatten i dag handlar kanske
              mest om de kollektiva nyttigheter som jordbruket tillhandahåller,
              som ett öppet landskap, biologisk mångfald, rekreationsmöjligheter
              med mera. Jordbruket ger oss också många arbetstillfällen, direkt
              men kanske främst indirekt genom livsmedelskedjans vidareförädling
              och tillhandahållande från jord till bord.
            </seg>
            <seg n="8b43b08c">
              Den svenska jordbrukspolitiken finns inte längre efter EU-inträdet,
              skulle man kunna säga, utan den är en del av eller samma sak som
              den gemensamma jordbrukspolitiken inom EU, CAP. Mycket har också
              hänt sedan det svenska medlemskapet i EU. Vi äter till exempel
              mycket mer importerat kött i dag än tidigare.
            </seg>
            <seg n="25099fe7">
              Hösten 2008 beslutade ministerrådet om en så kallad hälsokontroll
              av den nuvarande jordbrukspolitiken inom unionen som sträcker
              sig till 2013. Det blev en ändring inom ram, kan man säga, så
              att pengar omfördelades från gårdsstödet så att mer resurser nu
              går till att bekämpa klimatförändringar och stoppa övergödningen
              av Östersjön.
            </seg>
            <seg n="30126502">
              Det var ett litet steg i rätt riktning, men mycket återstår att
              göra till exempel vad gäller jordbrukets bidrag till övergödningen
              av Östersjön. Det framgår tydligt från vattenmyndigheternas redovisning
              att jordbrukets bidrag till övergödningen är väsentligt. Av förvaltningsplanen
              för norra Östersjöns vattendistrikt, där vi nu befinner oss och
              som i princip omfattar Mälardalens avrinningsområde, framgår bland
              annat att jordbruket är en av de största källorna till övergödningen
              av Östersjön vad gäller fosfor och kväve och att den antropogena
              delen, det vill säga den mänskligt orsakade delen av dessa utsläpp,
              för jordbrukets del bedöms överstiga 50 procent vad gäller fosfor
              och än mer, kanske 75 procent, vad gäller kväve.
            </seg>
            <seg n="fcc2f21e">
              Det är mot den bakgrunden obegripligt att regeringen beslutat
              att slopa handelsgödselskatten, som utskottsmajoriteten slår sig
              för bröstet för i betänkandet. Regeringens slagord att bruka utan
              att förbruka klingar falskt, och slopandet av skatten är ett avsteg
              från principen att förorenaren ska betala.
            </seg>
            <seg n="48e463aa">
              Fru talman! Nu står Sverige och EU inför en stor översyn av den
              gemensamma jordbrukspolitiken på sikt. I betänkandet redovisas
              översiktligt läget om denna översyn som ska träda i kraft efter
              2013. Ett meddelande väntas från kommissionen i år, sensommar
              eller höst, med följande rådslag och ett lagförslag senast till
              halvårsskiftet nästa år alltså om bara ett drygt år, och tiden
              rinner på.
            </seg>
            <seg n="f5ef4f0c">
              Det finns kanske trots allt en bred samsyn från svenskt håll
              om inriktningen på de förändringar som vi anser behöver göras
              av jordbrukspolitiken, till exempel en avsevärt lägre jordbruksbudget
              inom unionen. Men med tanke på att Sverige tillhör minoriteten
              inom unionen i dessa frågor och hur majoriteten inom unionen agerade
              under förra året i frågan om stöd till mjölksektorn kan vi förvänta
              oss mycket svåra förhandlingar. I det läget vore ett enigt svenskt
              agerande av stort värde.
            </seg>
            <seg n="5ac86341">
              Vi har från oppositionens sida i olika sammanhang framfört önskemål
              och krav att regeringen ska inbjuda oppositionen att följa och
              medverka i dessa förhandlingar från insidan så att säga. Från
              Vänsterpartiets sida har vi till och med motionerat om en parlamentarisk
              utredning som underlag för dessa förhandlingar. I detta betänkande
              har dock vårt yrkande fått en så kallad förenklad behandling.
              Det var kanske en liten lapsus från vår sida i beredningen av
              betänkandet i utskottet, så jag kan inte yrka bifall till detta
              yrkande. Men jag hoppas att poängen går hem i alla fall och förutsätter
              att regeringen snarast återkommer till alla riksdagens partier
              med förslag till hur god insyn i och möjlighet att påverka dessa
              förhandlingar ska ske.
            </seg>
            <seg n="1aeb75f3">
              Fru talman! Jag kan alltså inte yrka bifall till detta motionsförslag
              som behandlats förenklat, men jag får väl yrka bifall till reservation
              2 i betänkandet som handlar om exportbidragen inom unionen.
            </seg>
            <seg n="4e577838">
              Vi har hört det tidigare, men exportbidragen, det vill säga subventioner
              till jordbruket för att exportera överskott inom unionen till
              världsmarknaden, är ett otyg som naturligtvis försvårar för utvecklingsländer
              att utveckla sitt eget jordbruk. Det är illojal konkurrens, kan
              man säga. EU och västvärlden kräver hela tiden att utvecklingsländerna
              ska öppna sina marknader för att de så kallade marknadskrafterna
              ska kunna ordna allt till det bästa. Det är bara det att EU passar
              på att skicka med lite skattepengar när det passar, som alltså
              dels drabbar skattebetalarna i unionen, dels drar undan benen
              för jordbrukssektorn i utvecklingsländerna. Visserligen säger
              regeringen att de i princip är mot exportbidragen, men samtidigt
              har svenska representanter vid olika tillfällen röstat för dessa
              exportbidrag. Här behövs en skärpt svensk hållning.
            </seg>
          </u>
          <note n="68ef8f1f">
            Bifall till reservation nr 2!
          </note>
          <u who="jacob_johnson_8077eb" xml:id="i-57520949645cd765-0" n="be2c8d76" prev="i-9c9d615c54166478-0">
            <seg n="7d02f2cd">
              Fru talman! I några reservationer lyfter Vänsterpartiet upp vikten
              av att satsa på ekologisk produktion inom jordbruket. I reservation
              7 framhåller vi vikten av bra statistik vad gäller ekologiskt
              jordbruk och anser att regeringen bör ge Jordbruksverket i uppdrag
              att ta fram mer utförlig statistik över produktion och konsumtion
              inom detta viktiga område. Jag avstår dock från att yrka bifall,
              för tids vinnande.
            </seg>
            <seg n="d9e6739c">
              I reservation 8 vill vi att Sverige ska utnyttja det nationella
              handlingsutrymme som den nya ekoförordningen enligt vår åsikt
              medger för att inte urholka dagens välfungerande frivilliga certifieringssystem,
              till exempel Krav. I en departementspromemoria föreslås nämligen
              att viktiga delar av dagens certifieringssystem för ekologisk
              produktion ska föras över till myndigheterna. Det kan till exempel
              handla om de avgifter som certifieringsorganisationerna ska ta
              ut, med risk för att hela den ekologiska produktionen påverkas
              negativt. I betänkandet hänvisas till att beredning av frågan
              pågår på Jordbruksdepartementet, men jag anser att det inte är
              tillräckligt och yrkar därför bifall till reservation nr 8.
            </seg>
            <seg n="9df4febd">
              Jag står naturligtvis bakom övriga reservationer från Vänsterpartiets
              sida men avstår från att yrka bifall.
            </seg>
            <seg n="816e6e98">
              Till slut kan jag inte låta bli att ta upp begreppet närodlat
              och hur regeringen tassar runt detta begrepp. I motion 270 från
              Kristdemokraterna yrkas att livsmedel i första hand bör produceras
              i närområdet. I ett flera sidor långt avsnitt i betänkandet besvaras
              denna motion utan nämnande av dessa ord närodlat eller närområde.
              Det är ganska symtomatiskt. Men eftersom begreppet klassas som
              ett handelshinder av kommissionen, ve den medlemsstat som uttalar
              sig positivt om närodlade livsmedel.
            </seg>
            <seg n="4960e07c">
              Vi har också ett närmast tragikomiskt exempel vad gäller hanteringen
              av Livsmedelsverkets miljösmarta kostråd. Kostråden innehöll nämligen
              rekommendationer att äta närodlade livsmedel i vissa situationer.
              Men icke sa Nicke, det vill säga vår högt ärade kommission, och
              nu sliter våra livsmedelsbyråkrater på verk och myndigheter med
              att hitta formuleringar som kan passera kommissionen.
            </seg>
            <seg n="60c8be3c">
              Men man kanske måste vara mer förstående till kommissionens ansträngningar:
              Är detta kanske en försmak av den kommande EU 2020-strategin för
              högre sysselsättning för livsmedelsbyråkrater?
            </seg>
          </u>
          <note type="speaker" n="ab95fa0e">
            Anf. 123 TINA EHN (mp):
          </note>
          <u who="tina_ehn_f52113" xml:id="i-4d8b49cdcacc17ed-1" n="66860883">
            <seg n="97be9e0c">
              Fru talman! Jag fortsätter med min sviktande röst.
            </seg>
            <seg n="a85d18b0">
              Det är lätt att prata om jordbrukspolitik och hur man vill ha
              det, men det blir mer komplicerat när man gräver ned sig i åt
              vilket håll utvecklingen går. De diskussioner som vi för här är
              ibland långt ifrån verkligheten.
            </seg>
            <seg n="5120ad47">
              Utvecklingen inom jordbruket går i stora drag bort från det lite
              mindre till det allt större. Det blir färre och färre bönder med
              djur mer koncentrerade på vissa platser och en alltmer intensiv
              produktion. Monokulturer finns även i Sverige, och GMO-grödorna
              knackar på dörren. Samtidigt säljer vi Sveriges jordbruk som rent,
              hyfsat giftfritt med god djuromsorg och gärna bäst i världen.
              Vi vill att det är konsumenterna som ska styra efterfrågan och
              så lite landsbygdromantik i reklamen.
            </seg>
            <seg n="c9499467">
              Just detta att konsumenterna ska styra vad producenterna producerar
              innehåller en begränsning. Hur många av konsumenterna vet hur
              kossan har haft det under mjölkningen, vad hon äter och hur mycket
              av maten till våra djur som kommer via import? Det handlar om
              soja som påverkar regnskogen, kalkoner som knappast kan gå eftersom
              benen är för sköra, grisar som lever inne hela livet och så vidare.
            </seg>
            <seg n="733e960f">
              Ibland måste politiken ta ett större ansvar. Detta är lite svårt
              för alliansregeringen det vet jag men det är därför vi har politik
              och system. När vi säger att marknaden ska styra och ger ansvaret
              till konsumenterna måste vi också ge dem verktygen. Ett sådant
              är obligatorisk ursprungsmärkning.
            </seg>
            <seg n="be29d60a">
              Fru talman! Jordbruk och hur landsbygden ser ut är starkt förknippade
              med varandra. Men eftersom vi har allt färre bönder med allt större
              enheter påverkar det självklart omgivningen. Denna utveckling
              har pågått kraftigt, och i och med EU-medlemskapet har den ökat.
              Det var därför som jag inledde med att säga att det är lätt att
              prata om jordbrukspolitik, men vi är en del av den europeiska
              jordbrukspolitiken, och vårt handlingsutrymme är kraftigt begränsat.
            </seg>
            <seg n="9b400e76">
              Samtidigt är vår möjlighet att påverka andra länder något större,
              men den möjligheten kräver viljestyrka. Om vi accepterar vissa
              system som allenarådande rättar vi bara in oss i ledet. Det behövs
              mer genomgripande fördjupning om man ska kunna se möjligheterna
              i den svenska produktionen och samtidigt ta ansvar för hållbarhet,
              miljö- och klimatpåverkan och jordbruksföretaget och företagaren.
            </seg>
            <seg n="5a514bf8">
              Var sitter den omtalade konkurrenskraften? Är det verkligen saker
              som att ta bort skatten på handelsgödsel? Det är tveksamt. Det
              kommer i stället att få en effekt som slår tillbaka på livsmedelsproducenterna
              i maggropen. Det blir ökat kadmiumtryck i mat och jordar och ökad
              risk för övergödning. Det är också i högsta grad en klimatfråga.
              Det är ett dåligt förslag, och det är inte alls uthålligt. Då
              kan man inte säga att man brukar utan att förbruka, att man förvaltar
              och inte förbrukar. Det stämmer liksom inte.
            </seg>
            <seg n="481d652d">
              Kan det vara så att många av våra bönder kläms mellan EU-regler
              och pressas mellan försäljningsled och insatsled? Jag tänker högt.
            </seg>
            <seg n="2f326824">
              Mitt fokus på jordbruksfrågor handlar ändå om hur vi går framåt
              med en hållbar utveckling som även innehåller ett visst mått av
              etik. Mångfald inom jordbruket är mycket intressant. Det handlar
              om en mångfald av företagande: kombiföretag och företag som drivs
              av människor som flyttat hit någon annanstans ifrån. Det handlar
              om en mångfald av grödor och inte minst en mångfald av sorter.
            </seg>
            <seg n="98b2a852">
              Vägen till ett hållbart jordbruk kräver mångfald. Det kräver
              att man utvecklar det ekologiska jordbruket eftersom dess kriterier
              är just hållbara. För att på allvar utveckla det ekologiska jordbruket
              och dess produkter behövs politiskt stöd, inte misstänksamhet.
              Det behövs långsiktiga satsningar på odlingsförsök där man kan
              få göra de tester som behövs med fleråriga växtodlingsföljder
              i hela odlingssystem.
            </seg>
            <seg n="4f5d0572">
              Det är bra att man i betänkandet lyfter fram den ekologiska produktionen
              utifrån att den bidrar till att vi når god vattenkvalitet på grund
              av avsaknaden av kemiska bekämpningsmedel, att den har positiva
              effekter på biologisk mångfald, att den är hållbar och resurseffektiv
              produktion och att den bidrar till att nå flera av miljömålen.
              Ändå har den här regeringen valt att minska stödet totalt och
              splittra upp det konto som vi tidigare hade just för ekoproduktion.
            </seg>
            <seg n="c2241d0a">
              Regeringen har också tagit fram lagen om ekologisk produktion
              för att anpassa den svenska lagstiftningen till EU-regler. Det
              är lite märkligt. Här står vi i oppositionen på näringslivets
              sida. Vi tycker att det är bra, för här har näringslivet tagit
              sitt ansvar. Här tycker regeringen att staten ska lägga sig i
              något som redan fungerar. Man kan tycka olika om det, men effekten
              blir i alla fall att de som vill certifiera sig lite extra det
              är fortfarande möjligt att göra det med lite högre krav också
              får betala mer, och konsumenterna får betala mer. De som gör mer
              för djur och natur straffas alltså. Det är helt och hållet galet.
              Nej, gör om!
            </seg>
            <seg n="915bf0cd">
              Avslutningsvis vill jag säga att jag ställer mig bakom alla miljöpartiets
              reservationer, men här och i dag yrkar jag bifall endast till
              reservation 10.
            </seg>
          </u>
          <note type="speaker" n="758d192b">
            Anf. 124 BENGT-ANDERS JOHANSSON (m):
          </note>
          <u who="bengt-anders_johansson_f23e14" xml:id="i-c32b8ac3f76f62d7-0" n="912d0a4e" next="i-04b74530b22b08b0-0"/>
          <note n="1bc3bbb8">
            Fru talman! Först vill jag yrka bifall till utskottets förslag
            och avslag på samtliga motionsyrkanden.
          </note>
          <u who="bengt-anders_johansson_f23e14" xml:id="i-04b74530b22b08b0-0" n="912d0a4e" prev="i-c32b8ac3f76f62d7-0">
            <seg n="4c383b68">
              Jordbrukspolitik är ett väldigt viktigt begrepp. I grunden handlar
              det om näringsverksamhet. Det handlar om de areella näringarna,
              om landsbygden och om livsmedel. Det som har blivit alliansregeringens
              motto i detta är att det gäller att bruka utan att förbruka.
            </seg>
            <seg n="d1e27c7f">
              De tre bärande linjerna i den del av näringspolitiken som är
              jordbrukspolitik är att det ska vara ett dynamiskt och konkurrenskraftigt
              näringsliv. Det ska också noteras att de gröna näringarna är både
              miljö- och resurseffektiva och faktiskt kommer att spela en ännu
              viktigare roll för Sveriges energiproduktion. Den utmärks av omtanke,
              ansvarstagande och en god etik.
            </seg>
            <seg n="ea0e441f">
              Inom denna övergripande ram driver regeringen mycket tydligt
              linjen om en avreglering. Det handlar nämligen om att producenterna
              och konsumenterna ska komma varandra närmare. All erfarenhet visar
              att det inte finns något som slår en bra relation mellan producenter
              och konsumenter. Att gå via politiken är bara en onödig omväg.
              Det är segt och trögt, och dessutom kostar vi pengar. Kan man
              ha en direktkontakt är det mycket bättre.
            </seg>
            <seg n="ee2b9287">
              Därför har vi arbetat för att minska markandsstöden och ta bort
              direktstöden. De är så gott som borta, åtminstone inom överskådlig
              tid, tack vare ett konsekvent agerande från svensk sida.
            </seg>
            <seg n="b01157b5">
              Detta är ett av få genomreglerade områden inom EU, och för den
              konkurrens som finns handlar det om att vi ska se till att få
              likvärdiga konkurrensvillkor. Det var mot den bakgrunden som alliansregeringen
              lyfte bort skatten på handelsgödsel för ett tag sedan som en kompensation
              bland annat för att dieselskatten höjdes. Det är viktigt att ha
              detta med i det fortsatta resonemanget.
            </seg>
            <seg n="04f55c2b">
              Sedan är det viktigt att slå fast att Sverige inte ska gå före.
              Vi hade under de tidigare socialdemokratiska regeringarna en tendens
              att vilja att Sverige alltid skulle gå före. Vi skulle gå med
              tagelskjortan, och våra bönder skulle alltid ha det sämre än andra,
              bara för att vi ville visa att vi var så duktiga. Vi satte oss
              ständigt på åskådarplats och deltog inte i de riktiga besluten,
              för det var ingen som ville lyssna på oss.
            </seg>
            <seg n="b7353ca3">
              Det handlar om att hela landet ska få ökade möjligheter till
              jobb och tillväxt. Då är det viktigt att vi respekterar den mångfunktionalitet
              som landsbygden präglas av. Där handlar det om tusenkonstnärer.
              Det handlar också om multiföretagande, där en företagare kan ha
              väldigt många professioner och drar in en överlevnadslön ömsom
              på det ena, ömsom på det andra. Just lantbrukare är en väldigt
              allsidigt utbildad yrkesgrupp i vårt land.
            </seg>
            <seg n="5da034fb">
              Men det är också viktigt att slå fast att man på landsbygden
              inte bara kan leva på de areella näringarnas förutsättningar.
              Det är naturligtvis en grund, men det måste kompletteras med annat
              för att det ska finnas ett socialt liv, för att det ska finnas
              en möjlighet till samhällelig service etcetera. Det får vi inte
              glömma bort.
            </seg>
            <seg n="49c53259">
              En bra finanspolitik är också grunden för ett konkurrenskraftigt
              och starkt lantbruk. Det beror inte minst på de oerhört kapitalkrävande
              investeringar som präglar jordbruket. Det är stora effektiva maskiner
              som används relativt kort tid under året. Detta gör att en stram
              finanspolitik även gagnar detta.
            </seg>
            <seg n="93896639">
              Det handlar också om att man ska ha en social trygghet som egenföretagare.
              Det får inte vara väsensskilda förutsättningar för anställda och
              egenföretagare, vilket det har varit under socialdemokratisk ledning.
              Detta har alliansregeringen nu tagit tag i. Man försöker skapa
              en likhet, som är väsentligt bättre. Det klingade ohört under
              socialdemokratiskt styre.
            </seg>
            <seg n="2acc896a">
              Det handlar inte minst om förenklingar. Och inom jordbruksområdet
              kommer vi att kunna redovisa väldigt bra siffror under 2010, vilket
              är glädjande. Det handlar också om att det ska bli lättare att
              bli företagare. Det ska också vara lätt att förbli det.
            </seg>
            <seg n="d5a3489f">
              Inte minst handlar det om sänkta avgifter inom småskalig livsmedelsproduktion.
              Alliansregeringen har visat att det är möjligt. Där misslyckades
              den tidigare regeringen.
            </seg>
            <seg n="d64fd570">
              De stora tagen när det gäller det europeiska planet handlar om
              reformering av den gemensamma jordbrukspolitiken, som är oändligt
              viktig. Vi har under de senaste tio åren haft två mindre genomgångar,
              eller en större och en mindre. Det handlar om halvtidsöversynen.
              Det handlar dessutom om hälsokontrollen. Båda två har lett i rätt
              riktning, bland annat mot bakgrund av svenskt agerande.
            </seg>
            <seg n="bbeb9470">
              I den senaste översynen när det gäller hälsokontrollen har vi
              ökat den så kallade moduleringen. Det innebär alltså att vi tar
              pengar från den konkurrensutsatta stöddelen till landsbygdsutveckling.
              Detta har skapat nya kraftigare instrument för att vi ska kunna
              leva upp till en levande landsbygd.
            </seg>
            <seg n="cba279c7">
              Jag vill då poängtera en sak som jag tror kommer att ha en väldigt
              stor betydelse. Det är Sverige som det nya matlandet. Vi har fantastiska
              förutsättningar i detta land att producera väldigt bra råvaror.
              Vi har friska hav. Vi har bra sjöar. Vi har naturbeten. Vi har
              bra djurmaterial. Vi har vilt. Vi har bär. Vi har svamp. Detta
              skapar en underbar förutsättning för att vi, bland annat med detta
              som grund, ska kunna ligga i topp när det gäller våra kockar i
              världen. Det tror jag är bra, inte minst för vår egen del men
              också ur turistisk synpunkt.
            </seg>
            <seg n="6b67923d">
              För övrigt finns det ett väldigt starkt stöd för den gemensamma
              jordbrukspolitiken, och det ska vi slå vakt om. Det finns nämligen
              länder som vill återreformera detta till en nationell jordbrukspolitik,
              och det tror jag vore rent förödande.
            </seg>
            <seg n="3d374071">
              Vi har också flyttat fram våra positioner inom den europeiska
              gemenskapen. Jag påstår att vi under vårt ordförandeskap lyckades
              få undan frågan om att i förtid binda upp jordbrukspolitiken efter
              2013, som vi ska ha en genomgång av, på ett bra sätt.
            </seg>
            <seg n="1d4219f2">
              Fru talman! Jag kan då lite kort möjligen titta in i kristallkulan.
              Låt oss tänka oss att olyckan skulle vara framme, att vi får en
              rödgrön majoritet i Sveriges riksdag nästkommande mandatperiod!
              Det finns fyra reservationer som är gemensamma. Lite kort kan
              man säga att det då blir en återgång till plakatpolitik. Man kommer
              nämligen att säga nej i EU till än det ena, än det andra utan
              att kunna vara med och spela en roll.
            </seg>
            <seg n="69066256">
              Man pekar på att man vill ha en planhushållning när det gäller
              var djur ska få beta genom att med EU-stöd styra djur till den
              ena eller andra delen av landet. Det är ren planhushållning.
            </seg>
            <seg n="35d0ad70">
              Sedan noterar man att all landsbygdsutveckling borde vara klar.
              Ja, det är klart. Det kan väl alla tycka. Det märkliga, fru talman,
              är att detta inte gjordes under alla de övriga 65 år när Socialdemokraterna
              styrde. Det är något märkligt.
            </seg>
            <seg n="14d06c1a">
              Sedan slår man vakt om Kravinstitutet och vänder sig mot att
              vi ska ha en myndighetskontroll när det gäller just det här med
              Kravodlat, vilket kanske är lite förvånande.
            </seg>
            <seg n="f33cd320">
              Sedan vill man att det ska finnas mer pengar till forskning och
              ekoodling. Då kan jag säga att alliansregeringen bara för 2010
              faktiskt har avsatt 37 miljoner kronor för just den delen. Jag
              tror att det är till fyllest för att nå de mål som vi söker.
            </seg>
          </u>
          <note type="speaker" n="43912c95">
            Anf. 125 JACOB JOHNSON (v) replik:
          </note>
          <u who="jacob_johnson_8077eb" xml:id="i-8cc9c4e38dc199bd-1" n="be2c8d76">
            <seg n="bc0e0571">
              Fru talman! Jag begärde ordet när jag hörde att Bengt-Anders
              Johansson så tydligt sade att Sverige inte ska gå före. Det lät
              ungefär som att Sverige ska gå efter. Sverige ska inte utveckla
              ny modern teknik. Sverige ska inte ligga i framkant när det gäller
              att utveckla miljömässiga jordbruksmetoder. Detta finner jag anmärkningsvärt.
            </seg>
            <seg n="2b615aa7">
              Regeringen hävdar samtidigt principen att man ska bruka men inte
              förbruka. Då måste man ta hänsyn till de miljökonsekvenser som
              jordbruket medför. Som jag sade i mitt anförande bidrar jordbruket
              till en avsevärd del av övergödningen av Östersjön. Därför tycker
              jag att det är mycket anmärkningsvärt att man tar bort en korrigerande
              avgift, nämligen skatten på handelsgödsel, som kan påverka så
              att det blir mindre övergödning.
            </seg>
            <seg n="e01e8de1">
              Är det verkligen en strategi som den borgerliga regeringen vill
              lyfta fram, att Sverige inte ska gå före utan att Sverige ska
              gå efter när det gäller utvecklingen av en modern jordbrukspolitik?
              Kan Bengt-Anders Johansson utveckla detta?
            </seg>
          </u>
          <note type="speaker" n="b8925161">
            Anf. 126 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-aadb0635c50f0095-0" n="912d0a4e">
            <seg n="d6156c1a">
              Fru talman! Jag är väldigt glad över att Jacob Johnson ställer
              den här frågan till mig. Jag har uppenbarligen uttryckt mig otydligt
              eller på ett slarvigt sätt. Då får jag en möjlighet att utveckla
              vad jag menar.
            </seg>
            <seg n="270642be">
              I en gemensam jordbrukspolitik handlar det om att vi ska ha ett
              regelverk som ger förutsättningar för den verksamhet som livsmedelsproduktionen
              de facto har.
            </seg>
            <seg n="6a8297ff">
              Under tidigare socialdemokratiska regeringar fanns det en förkärlek
              för att våra regelverk alltid skulle vara hårdare än omvärldens,
              vilket gjorde, precis som jag sade, att de svenska livsmedelsproducenterna
              fick sämre förutsättningar att konkurrera med omvärlden. Det förde
              med sig att importen ökade, därför att det som kom utifrån var
              billigare. Och detta hade kanske oftast producerats med sämre
              miljöhänsyn, sämre djurskyddstillsyn etcetera. Det är det som
              vi tycker är felaktigt.
            </seg>
            <seg n="aea757cd">
              Till skillnad från tidigare socialdemokratiska regeringar, som
              satte sig på åskådarbänken inom EU, driver vi frågan i EU därför
              att det är där den hör hemma. Det handlar nämligen om att få till
              stånd samma spelregler för all livsmedelsproduktion i Europa.
            </seg>
            <seg n="9d9a826f">
              Jag menar att det är där jobbet ska läggas, men det gjordes inte
              under den socialdemokratiska regeringen. Man satte sig, som jag
              sade innan, hela tiden på åskådarbänken. Och så skapade man regelverk
              hemma i Sverige och skulle visa sig som Bror Duktig. Det fick
              precis den följd som jag sade. Det kom in större import med sämre
              förutsättningar. Det är svaret på den frågan.
            </seg>
            <seg n="a2c5feb1">
              Sedan kan jag säga att det inte finns någon regering som har
              lagt så mycket på forskning som alliansregeringen nu gör. I detta
              ligger, inte minst inom just livsmedelssektorn, oerhört stora
              pengar för att man ska komma fram till en bättre möjlighet. Vi
              ligger i framkant när det gäller miljöfrågorna, och det ska vi
              göra.
            </seg>
          </u>
          <note type="speaker" n="995aec2f">
            Anf. 127 JACOB JOHNSON (v) replik:
          </note>
          <u who="jacob_johnson_8077eb" xml:id="i-8cc9c4e38dc199bd-2" n="be2c8d76">
            <seg n="28112918">
              Fru talman! Det är bra att Sverige som nation satsar mycket på
              forskning. Det är väl en övergripande strategi för att utveckla
              svenskt näringsliv som helhet och för att stärka Sveriges konkurrenskraft.
            </seg>
            <seg n="9054c8c3">
              Vi ska inte konkurrera med låga löner utan med hög kompetens
              och ny teknik. Därför tycker jag att uttrycket att vi inte ska
              gå före pekar i helt fel riktning.
            </seg>
            <seg n="f2054147">
              Vi kan jämföra med en annan stor fråga som är uppe i debatten
              i dag, nämligen klimatfrågan. Där har vi också en sådan diskussion.
              Ska Sverige och EU gå före, eller ska vi ligga och lurpassa i
              vassen?
            </seg>
            <seg n="8d717b8e">
              Jag tycker att vi har ett ansvar för att försöka gå före. Det
              ger ju den effekten att vi bidrar till minskade växthusgasutsläpp,
              i det fallet. Och det bidrar till ny teknik som ger sysselsättningstillfällen
              i Sverige.
            </seg>
            <seg n="f1f6c3fb">
              På samma sätt är det när det gäller jordbrukspolitik. Vi ska
              inte ha en passiv inställning att inte gå före, utan vi ska gå
              före och utveckla en modern jordbrukspolitik som också är miljöanpassad
              för en hållbar utveckling.
            </seg>
          </u>
          <note type="speaker" n="773c4460">
            Anf. 128 BENGT-ANDERS JOHANSSON (m) replik:
          </note>
          <u who="bengt-anders_johansson_f23e14" xml:id="i-aadb0635c50f0095-1" n="912d0a4e">
            <seg n="3fd07b1e">
              Fru talman! Skillnaden är den att vi verkligen understöder möjligheten
              för forskningen så att vi tekniskt kan gå före. Det är vad vi
              gör.
            </seg>
            <seg n="cf128385">
              Vi skapar förutsättningarna. Den tidigare socialdemokratiska
              regeringen skapade ett regelverk för att tvinga in folk. Det är
              där skillnaden ligger. De svenska leverantörerna skulle då ha
              mycket sämre förutsättningar än andra, och det är en sämre politik.
            </seg>
            <seg n="fadd439f">
              Jag beklagar att inte Jacob Johnson kan frigöra sig från den
              kätting som han har gentemot Socialdemokraterna att hänge sig
              åt att sitta nere i EU och säga nej i stället för att vara med
              och utveckla på forskningssidan.
            </seg>
            <seg n="1b56082d">
              Den vägen går näringen före utan att regelverken måste förändras.
              Det är mycket bättre. Marknaden är mycket snabbare än vad vare
              sig jag eller Jacob Johnson har möjlighet att skapa regelverk
              om i den här riksdagen.
            </seg>
            <seg n="7d657c8a">
              Jag förstår att det känns lite ovant att marknaden nu ges förutsättningar
              att gå före för egen maskin utan att för den skull gå via regelverk.
              Det tycker jag är bra. Det har vi också nu visat exempelvis med
              detta med grisarna som avslöjades strax före jul.
            </seg>
            <seg n="e92295e0">
              Där har marknaden själv tagit fram ett mycket bättre kontrollverktyg
              än vad man hade tidigare. Hade vi fått ta fram ny kontrollverksamhet
              eller ett nytt kontrollregelverk i det här huset hade det tagit
              flera år.
            </seg>
            <seg n="e9a2ae3c">
              Det är skillnaden i grundsynen på verkligheten. Vi tror på människor
              och marknaden. Jacob Johnson och hans gelikar tror på politiken,
              regelverk, förbud och kontroll. Det är en väg som vi vill betacka
              oss för.
            </seg>
          </u>
          <note type="speaker" n="28206ba3">
            Anf. 129 ERIK A ERIKSSON (c):
          </note>
          <u who="peter_eriksson_83518c" xml:id="i-57cf60dc03b56b8e-1" n="c6ea65ff" next="i-00b9eb7b6a033bce-1">
            <seg n="e586d038">
              Fru talman! Betänkandet Jordbrukspolitik m.m. är klart intressant,
              och då med betoningen på med mera. Det ryms så mycket inom det.
              Det viktiga här är att redovisa de olika partiernas ståndpunkter
              i riksdagens kammare och även få dryfta dem i eventuella replikskiften.
              Det finns också ett antal reservationer. Jag vill här i kammaren
              allra först yrka avslag på dem och bifall till miljö- och jordbruksutskottets
              förslag i betänkande MJU19.
            </seg>
            <seg n="01ab6404">
              Sedan mandatperioden började har det varit ett antal intressanta
              händelser för Sverige, EU och hela världen när det gäller jordbrukspolitiken.
              Det som ibland kallats för jordbrukspolitiska marknaden, marknadspriser
              och annat har helt omkullkastats inom loppet av i stort sett ett
              och ett halvt år. Det har gjort det väldigt krångligt att parera
              för politiken. Det är dess värre så i det system som i dag är
              gemensamt för EU.
            </seg>
            <seg n="c7df0daf">
              Om vi går tillbaka till när Sverige blev medlemsland i Europeiska
              unionen kan jag inte annat än att börja med att beklaga att vi
              hade så dåliga ingångsvärden i medlemskapet. Det var låga kvoter
              gällande raps, oljeväxter, mjölk och även på andra områden. Det
              faller tillbaka mycket tungt på Socialdemokraterna. Det hade då
              ett mycket stort ansvar. Det var lika stort som ansvaret efter
              andra världskriget att se till att det fanns och skulle finnas
              livsmedel i vårt gamla land.
            </seg>
            <seg n="311936f0">
              När vi ser till den uppdatering som gjordes 2003, som förkortat
              kallades MTR, skedde där en ytterligare försvagning av jordbrukspolitiken,
              någonting som var väldigt negativt. Jag talar då egentligen i
              första hand för lantbrukarens situation men också i förlängningen
              för oss konsumenter.
            </seg>
            <seg n="ac983ee9">
              När det gäller riksdagens beslut i kammaren har vi de 16 miljömålen
              som vi tar väldigt allvarligt på. De har bäring på den politik
              som fattas gemensamt i EU där Sverige är ett av 27 länder. För
              att kunna uppfylla miljömålen krävs att vi har en jordbrukspolitik
              som fungerar och är värd namnet.
            </seg>
            <seg n="d091c4ee">
              Jag menar att vi vid ingången i medlemskapet för Sveriges del
              när vi gick med i EU och likaså vid den så kallade MTR, Midterm
              Review, slog undan benen för näringen att på sikt kunna utvecklas.
              Detsamma gäller för de höga särskatterna för svenska lantbrukare.
            </seg>
            <seg n="c3fee9df">
              Det är därför inte märkligt att när lågkonjunkturen och finanskrisen
              slog till så slog det obönhörligen hårt mot lantbruksföretagare.
              Jag tänker då primärt på produktionsjordbruket.
            </seg>
            <seg n="a176d58e">
              Fru talman! Det är i det närmaste obehagligt när utskottets ordförande
              raljerar över djurskyddsärenden som om det som skett sedan 2006
              och till nu vore Alliansens ansvar och fel. Låt mig återkoppla
              till det jag inledde med. Det stora ansvaret ligger i den strukturrationalisering
              som skedde från och med 1945 och framåt och sedan från och med
              EU-inträdet och fram till nu.
            </seg>
            <seg n="287aaaef">
              Låt mig vara tydlig med att lönsamheten för jordbrukare i Sverige
              har varit oerhört trängd under mycket lång tid. Förutom några
              undantag som Socialdemokraterna har ägnat sig åt att justera med
              har det varit mycket svårt för att kunna konkurrera på den marknad
              som kammaren generellt sett överens om att lantbrukarna ska konkurrera
              på.
            </seg>
            <seg n="c6e585f9">
              Med de höga krav vi har på djuromsorg, våra miljömål och de svenska
              tvärvillkoren som vi har lagt ovanpå EU:s regelverk med tvärvillkor
              har gjort att deras situation är mycket ansträngd. Jag menar att
              det vilar ett tungt ansvar på tidigare majoritet i den här kammaren.
            </seg>
            <seg n="a7e50e3f">
              Vi ska ta vårt ansvar, och vi har gjort det till stor del i den
              senaste budgeten. Det finns naturligtvis mycket kvar att göra.
              Låt mig nämna de tvärvillkor som var lagda ovanpå EU:s gemensamma
              tvärvillkor. De kan vi inte svära oss fria från, utan alla ställde
              gemensamt upp på dem.
            </seg>
            <seg n="b72961ff">
              De svenska tvärvillkoren var mycket besvärande för den svenske
              lantbruksföretagaren. Det är nu borta. Det har varit en mycket
              viktig del. Vi har sänkt särkostnader för lantbrukarna. Det är
              viktigt att kunna säga det när vi i dag debatterar jordbrukspolitik.
              Vi har sänkt ett antal särskatter som gör att vi i en konkurrens
              med andra länder står oss något bättre i dag. Men fortfarande
              är det mycket tungt.
            </seg>
            <seg n="67d7896e">
              Fru talman! Jag tycker att det är tråkigt att man vill härleda
              det till djurskyddsärendena och säga att det har bäring på en
              djurskyddsmyndighet som inte hade ett dugg med kontrollverksamheten
              att göra. Läser vi Socialdemokraternas budgetförslag ser vi att
              det där inte fanns några mer pengar till länsstyrelserna och kommunerna
              för djurskyddstillsyn. Jag tycker att det är tråkigt.
            </seg>
            <seg n="34722b2e">
              Vi kan ha olika uppfattningar om hur det förhåller sig. Det ska
              vi också kunna ha i kammaren. Jag menar att vi fortsatt kommer
              att få se mycket tuffa förhållanden för våra lantbrukare ekonomiskt.
              Vi har sänkt särkostnaderna och egenavgifterna. Vi har tagit bort
              skatten på handelsgödsel.
            </seg>
            <seg n="866b1b8e">
              Om den ensidigt togs bort skulle det vara ett bekymmer. Men det
              är naturligtvis kopplat till motprestationer i tvärvillkoren.
              Det är inte så att man kan gödsla hur som helst och bete sig hur
              som helst och därmed orsaka en negativ inverkan på våra vatten
              och hav. Det är kopplat till en motprestation. Detta vet samtliga
              av kammarens ledamöter om.
            </seg>
            <seg n="8d09f41b">
              Vi gör det som lantbrukarna har bett om under lång tid. Det handlar
              om att lyfta bort en del av ryggsäcken som är konkurrenssnedvridande.
              Det tycker jag är mycket glädjande. Det handlar om sänkta egenavgifter
              och att vi ser till att de sociala trygghetssystemen nu blir verklighet.
              Det börjar närma sig, som Bengt-Anders Johansson talar om, så
              att det liknar hur löntagares situation är i dag.
            </seg>
            <seg n="6ed87107">
              Det handlar om människor som har ett stort ansvar gentemot sitt
              företag och också gentemot de djurbesättningar som de sköter.
              De får icke fallera. Jag vill vara tydlig med att djurskyddslagen
              i Sverige är bra. Det är något som vi fortsatt ska värna om. Det
              krävs ett mycket hårt arbete från politiken men också från oss
              som konsumenter att se till att vi stöttar detta när vi handlar
              närproducerat.
            </seg>
            <seg n="5fd93761">
              Vi ser också exempel där man sakta men säkert kan rucka något
              på den oligopolliknande situation som finns inom bland annat mejerinäringen
              i Sverige. Det har stor bäring på om det närproducerade alls ska
              kunna lyckas.
            </seg>
            <seg n="1c3f8c8a">
              Fru talman! Konkurrensverket har under alla år hänvisat till
              att man inte får göra alltför stora och egentligen inga sammanslagningar
              alls inom mejerinäringen. Detta har varit en hämsko för lantbruksföretagarna.
              De har inte kunnat bygga upp sina egna kapital och utveckla sina
              företag. De har i stället varit hänvisade till att fusionera sina
              företag med företag i andra länder, vilket återigen har skapat
              en snedvriden konkurrens. Den verklighetsbilden ska också läggas
              till.
            </seg>
            <seg n="d00ac379">
              Alla beslut fattas inte här. Men vilka beslut vi fattar är viktigt
              och sedan hur de verkställs av våra myndigheter. Där har Konkurrensverket
              varit och är jätteviktigt. Det gläder mig att jordbruksministern
              tar tag i den här frågan nu och sätter Konkurrensverket på att
              granska just mejerimarknaden och mejerinäringen. Det är efterlängtat.
            </seg>
            <seg n="76b171b7">
              Landsbygden och jord- och skogsbruket har mycket stora möjligheter,
              och vi sätter vår tillit till så mycket. Det ska vara öppna landskap,
              det ska vara en biologisk mångfald. De 16 miljömålen nämnde jag
              tidigare. Men i förväntningarna ingår även vattenrening. Det finns
              ingen annan än våra jord- och skogsbrukare som renar vatten. Det
              är ingen annan som gör det. Vi sätter vår tillit till att de även
              ska uppfylla våra krav på att vara kolsänka. Hur länge gör man
              detta utan att ta rejält betalt? Sådana krav finns väl runt hörnet,
              antar jag.
            </seg>
            <seg n="920eeac2">
              Mjölkkrisen har jag nämnt något om. Där vill jag ändå säga att
              jordbruksminister Eskil Erlandsson var den som bromsade och försökte
              bromsa in i det längsta. Det är viktigt att säga det i kammaren,
              fru talman. Han stod emot in i det längsta. Jag är glad att Sverige
              inte skenade med i detta.
            </seg>
            <seg n="0ad8a253">
              Det finns ett stöd att betala ut på gårdsnivå. Detta vet utskottets
              ledamöter om, och det rör sig om 10 000 kronor per mjölkföretagare.
              Det är att jämföra med andra länders insatser som ligger skyhögt
              över den summan och varken syftar till någon utveckling på landsbygden
              eller på den marknad som vi konsumenter skulle kunna handla på
              efter mer sjysta spelregler.
            </seg>
            <seg n="2585bc0a">
              Jag är också glad över satsningen på grön forskning på SLU. Det
              är också otroligt viktigt för att klara energiförsörjningen, och
              det är kopplat till landsbygdsprogrammets möjligheter att i dag
              ha satsning på biogas. Vår jordbruksminister tillsammans med allianspartierna
              har sett till att detta blir verklighet nu.
            </seg>
            <seg n="ac1cd433">
              Något mindre regelkrångel och något lite lättare har det blivit
              för våra lantbruksföretagare. Mer finns kvar att göra.
            </seg>
          </u>
          <note n="d053a473">
            Anf. 130 ANITA BRODÉN (fp):
          </note>
          <u who="peter_eriksson_83518c" xml:id="i-00b9eb7b6a033bce-1" n="c6ea65ff" prev="i-57cf60dc03b56b8e-1">
            <seg n="0ef155b4">
              Fru talman! I dagens jordbrukspolitiska debatt redogör regeringen
              för sitt arbete med att utveckla ett hållbart jordbruk, driva
              frågorna inom EU och öka det svenska jordbrukets konkurrenskraft.
            </seg>
            <seg n="3d70f939">
              Visionen Sverige det nya matlandet och arbetet med landsbygdsutveckling
              är viktiga satsningar, men det är också fortsatta ansträngningar
              för ett gott djurskydd, vilket har lyfts fram här i dag, och för
              kraftfulla och fortsatta miljöinsatser.
            </seg>
            <seg n="7a849e63">
              Fru talman! Företagande är ett nav för att vi ska kunna ha ett
              solidariskt samhälle och tillskapa resurser och sociala reformer
              som vi alla är måna om. Det var därför intressant att höra Tina
              Ehn som talesperson för hela oppositionen säga: Det är märkligt
              att vi från oppositionen nu står på näringslivets sida.
            </seg>
            <seg n="1f88f1dc">
              Detta var i samband med en motion.
            </seg>
            <seg n="31a9b5ed">
              Vi tycker att det är viktigt att samverka med företagare och
              näringsliv. Att minska den administrativa bördan, skapa trygghetssystem
              och göra det lönsamt att starta och driva företag är viktigt i
              hela landet. Dessa frågor har regeringen tagit tag i.
            </seg>
            <seg n="5f85b7aa">
              Vad gäller EU:s gemensamma fiske- och jordbrukspolitik står det
              väl utom allt tvivel att regeringen är oerhört pådrivande. Inom
              fiskeområdet har vi kommit bra mycket längre än vad den dåvarande
              s-ledda regeringen någonsin lyckades med. Min bedömning är att
              den dåvarande jordbruksministern var ganska bakbunden av sina
              samarbetspartier, vilket omöjliggjorde dialog och framsteg. Vi
              har en annan, tydlig och framgångsrik strategi.
            </seg>
            <seg n="9928825e">
              Den gemensamma jordbrukspolitiken kommer att kräva ännu större
              arbetsinsatser i Sverige och med de länder som stöder vår linje
              om en avreglering av jordbrukspolitiken. Där har vi ett samfällt
              arbete att se fram emot, och jag har också tagit del av och lyssnat
              på Jacob Johnsons vädjan här. Jacob Johnson fick svar. Oppositionen
              fick svar i samband med mötet med jordbruksministern i förra veckan.
              Vi är självklart positiva till ett fortsatt gemensamt arbete i
              den frågan. Inom EU har inte minst EU-parlamentarikern Marit Paulsen
              visat ett mycket stort engagemang i de här frågorna.
            </seg>
            <seg n="ed48a431">
              Jag är, fru talman, särskilt glad över att regeringen på ett
              konstruktivt och medvetet sätt arbetar dels genom FAO, dels genom
              andra internationella organisationer för en hållbar produktion
              inom de areella näringarna med klimat- och miljöhänsyn. Vägen
              ur fattigdom och biståndsberoende går via jordbruket där inte
              minst stöd till kvinnorna kan lyfta hela familjer ur fattigdom
              och där man också kan ge barnen möjlighet till skolgång.
            </seg>
            <seg n="e4d802a2">
              Vi har ett stort ansvar att medverka till hållbara och effektiva
              brukningsmetoder både hemmavid och på en global arena.
            </seg>
            <seg n="9fb5d532">
              Fru talman! Det finns väldigt tydliga skiljelinjer mellan oppositionen
              och regeringen. Folkpartiet och allianskollegerna har stor tilltro
              såväl till företagarna som till tekniska innovationer och inte
              minst till konsumenterna och deras makt.
            </seg>
            <seg n="e3b632c1">
              Att lagstadga om ekoodling kan inte vara rätt väg att gå. Däremot
              ska vi uppmuntra och underlätta för denna odling när konsumenterna
              nu alltmer efterfrågar sådana varor. Producenterna väljer att
              svara på den efterfrågan. Nu är 19 procent av den totala odlingsarealen
              ekologiskt odlad. Målet som vi satte upp i miljömålen var 20 procent,
              så vi är väldigt nära.
            </seg>
            <seg n="4ddd9975">
              Vi ser nu en klar ökning av försäljning av ekologiska livsmedel.
              Därför finns det inom ramen för landsbygdsutvecklingsprogrammet
              möjlighet att ansöka om stöd för denna produktion. Anslaget är
              på hela 500 miljoner.
            </seg>
            <seg n="272af0ff">
              En särskild satsning finns också för ekologisk produktion inom
              ramen för Sverige det nya matlandet. Det är 8 miljoner för att
              vara noggrann. Inom avsnittet för miljöförbättrande åtgärder finns
              6 miljoner, och i en särskild inriktning på forskning inom området
              finns ytterligare 23 plus 7 miljoner. Det är alltså sammantaget
              mycket medel som finns för att uppmuntra till ekologisk produktion.
            </seg>
            <seg n="876f9942">
              Småskalig livsmedelsförädling är också viktigt, och där har vi
              anslagit medel. Nu har vi lyft fram äldre- och skolmaten som det
              är viktigt med en utökad kunskap om.
            </seg>
            <seg n="526f3a80">
              Lagen om offentlig upphandling, fru talman, bör tillvaratas betydligt
              bättre än hittills. Inom denna ram finns det stort utrymme som
              i dagsläget inte har utnyttjats så som det var tänkt.
            </seg>
            <seg n="72e631e5">
              I landsbygdsprogrammet utgör för övrigt hela 70 procent medel
              för miljöåtgärder. Det finns med andra ord ekonomiskt stöd att
              erhålla vid dessa typer av satsningar. Insatser förstärks nu för
              att möta globala utmaningar i form av klimatförändringar, vattentillgång,
              vattenkvalitet, förnybar energi och bevarande av biologisk mångfald.
            </seg>
            <seg n="ef80ffca">
              Fru talman! Avslutningsvis vill jag nämna att vi i det här betänkandet
              har lyft fram värdet också av den biologiska mångfalden och ekosystemtjänsterna
              som kommer att bli alltmer aktuella. Vi har precis debatterat
              den delen i ett särskilt betänkande, men jag vill ändå i det här
              sammanhanget påminna om hur viktigt det är, precis som inledningsvis
              sades i miljöbetänkandet om biologisk mångfald, att vi från utskottet
              i majoritet har slagit fast att det är det tydliga målet att stoppa
              utarmning av biologisk mångfald som ska vara regeringens linje
              och detta under ett år som är så viktigt, nämligen biodiversitetens
              år 2010.
            </seg>
            <seg n="3bed9bb0">
              Med stort intresse följer jag arbetet i en forskningsgrupp, TEEB,
              där man nu håller på att räkna ut värdet av naturens hittillsvarande
              gratistjänster, alltså ekosystemtjänsterna. Det handlar om insekternas
              pollinering, vattenrening, som Bengt-Anders Johansson nämnde,
              och trädens kolbindning, som har varit uppe i tidigare debatter.
              Dessa frågor finns också med och är prioriterade frågor i forskningspropositionen.
            </seg>
          </u>
          <note n="9f63b944">
            Med detta, herr talman, yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" n="9e0c6312">
            Anf. 131 IRENE OSKARSSON (kd):
          </note>
          <u who="christina_oskarsson_258320" xml:id="i-69e538810a40c7ed-0" n="6f75b887">
            <seg n="8f376f49">
              Herr talman! Nu debatterar vi ännu ett motionsbetänkande som
              berör vår modernäring. Så brukar jordbruket beskrivas i historieböckerna,
              och så beskrivs det på många håll än i dag. Vi är dock många som
              verkar ha fjärmat oss så långt från den att det ibland känns som
              om vi lever av luft allena. I alla fall ser vi inte sambandet
              mellan den yrkesutövande grupp av bönder som brukar vår jord och
              den mat vi får på våra bord.
            </seg>
            <seg n="acd36ade">
              När man lyssnar på utskottsordförandens inledning i dag kan man
              fundera över om det är någon idé att över huvud taget hålla sig
              till betänkandet eller om det är dags att kasta det förberedda
              manuset och kommentera några andra punkter. Jag väljer dock att
              till viss del ta upp det som jag ändå tänkt säga.
            </seg>
            <seg n="8ca34868">
              När det gäller det betänkande vi nu har att debattera vill jag
              slå fast att hela Sverige ska leva. Vi behöver en levande landsbygd,
              och det är den som döljer sig bakom beteckningen m.m. i rubriken
              på betänkandet, det vill säga med mera. Det gäller allt det som
              innebär att vi tillsammans kan se till att det finns förutsättningar
              för människor som vill bo, leva och driva företag på landsbygden,
              att utveckla den traditionella jordbrukssektorn men också alla
              andra branscher. Som några tidigare sagt är det dessa tusenkonstnärer
              som behövs för att landet ska leva.
            </seg>
            <seg n="ce0a536e">
              För att stimulera framväxten av nya företag och nya idéer på
              landsbygden har regeringen fortsatt det arbete som hur underligt
              det än kan låta, herr Ygeman s-regeringen påbörjade under förra
              mandatperioden, nämligen att ta fram ett landsbygdsprogram. Vi
              har skruvat en del på det programmet, till det bättre, men grundarbetet
              är gemensamt för oss i denna kammare. Det handlar om vikten av
              att satsa på landbygdsutveckling.
            </seg>
            <seg n="c7c4332e">
              Regeringen har under mandatperioden tillfört ytterligare resurser
              och förbättrat förutsättningarna för det ekologiska lantbruket.
              Jag behöver inte lyfta upp det som Anita Brodén så förtjänstfullt
              redogjorde för beträffande resurser som har satsats. Det kan man
              läsa i protokollet.
            </seg>
            <seg n="081fb627">
              Det har gjorts satsningar för att förenkla och utveckla Leaderarbetet,
              något som många, inte minst i min hembygd, har sett som en möjlighet
              att gemensamt utveckla den bygd man lever i. Vi har samtidigt
              sett att komplexiteten inte får hindra landsbygdsbor som vill
              göra någonting bra och nyttigt. Jordbruksverket har konstaterat
              att man behöver hitta nya möjligheter till att bistå, så att ansökningarna
              inte ska lägga hinder i vägen för det kreativa arbete som ska
              göras.
            </seg>
            <seg n="bf4f7aff">
              Oppositionens beskrivning av landsbygdsprogrammet kan få en att
              fundera mer än en gång, herr talman. Man verkar inte ha förstått
              vilken period vi gått igenom i det här landet, och i världen,
              för den delen. Naturligtvis påverkas också de initiativ som tas
              av den konjunktur vi lever i. De av oss som för ett tag sedan
              lyssnade på medarbetarna från Jordbruksverket, liksom på jordbruksministern
              vid en träff för någon vecka sedan, kan dock konstatera att nu
              verkar saker och ting ha lossnat. Islossning kan vi se utanför
              Riksdagshuset. Ibland proppar det igen. Då får man göra någonting
              åt det. Det gäller även landsbygdsprogrammet, och det är det som
              regeringen har gjort. Nu börjar det hända saker ute i landet.
            </seg>
            <seg n="4ea4471c">
              Det finns alltså alla möjligheter att använda sig av detta förträffliga
              verktyg, och därför är jag, herr talman, mer än förundrad över
              det som jag skulle vilja drista mig till att säga är den mest
              krystade reservation jag hittills läst under denna mandatperiod;
              det gäller utveckling av ett nytt landsbygdsprogram. Jag tror
              att vi faktiskt ska utveckla det landsbygdsprogram vi har, med
              de goda förutsättningar som finns, och ge långsiktiga villkor
              för de människor som vill jobba aktivt för en levande landsbygd
              i vårt land.
            </seg>
            <seg n="5dbd2a25">
              Herr talman! Forsknings- och utvecklingsfrågorna har berörts
              av tidigare talare. Det har satsats stora resurser utifrån propositionen
              Ett lyft för forskning och innovation . Resurser har satsats på
              klimatforskningen, något som naturligtvis även berör jordbruket
              och skogsbruket, de areella näringarna över huvud taget. Där har
              getts goda förutsättningar och möjligheter, och mina kolleger
              har tidigare redovisat siffrorna varför vi inte behöver upprepa
              dem.
            </seg>
            <seg n="04a86b4c">
              Den gemensamma jordbrukspolitiken på EU-nivå ska värnas, och
              om den ska värnas ska den också skötas. Jag blir beklämd, herr
              talman, när jag hör beskrivas vad den nuvarande regeringen har
              gjort jämfört med vad man tycks anse åstadkoms tidigare. Jag kan
              inte förstå att det är bättre att stå i ett hörn och titta på
              och sedan säga hur det ska vara i stället för att vara med vid
              bordet och försöka driva frågorna i rätt riktning.
            </seg>
            <seg n="338e47b7">
              Jag dristar mig till att göra jämförelsen med en fåraherde. Man
              kan inte gå hur långt före flocken som helst om man ska ha den
              med sig. Det gäller att gå lagom långt från den och helst inte
              på längre avstånd än att man kan ta staven, kroka den om halsen
              på något av de får som behöver lite extra hjälp för att komma
              med och på så sätt samla flocken kring sig. Jämförelsen kan synas
              lite långsökt, men jordbruksministern har jobbat på det sättet.
              I alliansregeringen har vi fått en regering som verkligen förändrar
              saker och försöker få även övriga Europa att se de möjligheter
              som finns.
            </seg>
            <seg n="4f25368b">
              Anders Ygeman berörde mjölkdiskussionen som var före jul, och
              Erik A Eriksson har redan kommenterat den. Jag kan dock inte låta
              bli att nämna det faktum att när 21 eller 22 EU-länder försökte,
              var för sig, göra upp ledde vår jordbruksminister mötena så väl
              att han lyckades få till stånd tidsfrister som innebär att marknaden
              hinner komma tillbaka till ett mer normalt läge. Han lyckades
              få till stånd beslut som ju fattades i Bryssel, långt över huvudet
              på denna kammare som trots allt blev så lite skadliga som möjligt,
              nämligen att politiken inte ska styra utan marknadskrafterna ska
              få råda.
            </seg>
            <seg n="c1b97bc1">
              Samtidigt är det viktigt att säga att det arbete som vi nu gör
              här hemma i Sverige, och som även kommissionen har tagit tag i,
              gäller jordbrukare som faktiskt gör jobbet men inte får betalt
              för det. Pengarna försvinner helt klart någonstans på vägen. Jag
              brukar säga att min förre granne har samma betalning för sin mjölk
              i dag som för 25 år sedan. Det handlar alltså om effektivitet
              och rationalisering för att kunna leva i dag. Hur många av oss
              hade orkat med en sådan rationaliseringsverksamhet i det vi sysslar
              med och ändå överleva? Det skulle vara intressant att se hur det
              är i andra yrkesgrupper.
            </seg>
            <seg n="9983e2af">
              Herr talman! Det finns mycket jag skulle kunna lyfta fram, men
              jag ska endast ta upp en av de viktiga åtgärder som regeringen
              vidtagit och som inte kräver så mycket nya resurser. Däremot kräver
              det ett nytänkande. Det handlar om Sverige som det nya matlandet.
              Det handlar om att agera på ett nytt sätt, att använda befintliga
              resurser på ett nytt sätt, att höja kvaliteten på det vi gör och
              därmed kunna exportera mer, att se till att vi får större kunskap
              här hemma, att bli stoltare över vad vi gör, att fler ska kunna
              hantverket, att få i gång nya företag, att få en mer differentierad
              verksamhet på landsbygden, att de resurser som vi avsätter används
              på ett smartare sätt. Det är hållbart brukande. Det är att bruka
              utan att förbruka. Det är att utveckla och tro på människors kreativitet
              och möjligheter.
            </seg>
          </u>
          <note n="7a6948ee">
            Med detta yrkar jag bifall till utskottets förslag i betänkandet
            och avslag på samtliga reservationer.
          </note>
          <note n="2a93271c">
            Överläggningen var härmed avslutad.
          </note>
          <note n="e761f213">
            13 § En tydlig, rättssäker och effektiv tillsyn
          </note>
          <note n="cd7a78d3">
            Föredrogs
          </note>
          <note n="454420c2">
            Talmannen konstaterade att ingen talare var anmäld.
          </note>
          <note n="d94f8431">
            14 § Statistikfrågor
          </note>
          <note n="cd7a78d3">
            Föredrogs
          </note>
          <note n="454420c2">
            Talmannen konstaterade att ingen talare var anmäld.
          </note>
          <note n="f44cc6dd">
            15 § Bordläggning och beslut om förlängd motionstid
          </note>
          <note n="b10ca002">
            Anmäldes och bordlades
          </note>
          <note n="c0e27aea">
            Kammaren biföll talmannens förslag att motionstiden för propositionerna
            2009/10:105 Barn under 15 år som misstänks för brott , 2009/10:146
            Valfrihetssystem hos Arbetsförmedlingen och 2009/10:147 Skärpta
            straff för allvarliga våldsbrott m.m. vilka hänvisats till utskott
            fick förlängas till onsdagen den 7 april .
          </note>
          <note n="d038a30e">
            16 § Anmälan om interpellationer
          </note>
          <note n="9cde8ddd">
            Anmäldes att följande interpellationer framställts
          </note>
          <note n="437b4dbf">
            den 18 mars
          </note>
          <note n="8a84da32">
            Carina Ohlsson
          </note>
          <note n="49ea8fec">
            Fredrik Lundh Sammeli
          </note>
          <note n="b2309e3f">
            Raimo Pärssinen
          </note>
          <note n="430e744f">
            Lennart Axelsson
          </note>
          <note n="6fcc5e17">
            Ameer Sachet
          </note>
          <note n="58550f7e">
            Matilda Ernkrans
          </note>
          <note n="5fc92fea">
            Bosse Ringholm
          </note>
          <note n="6732051d">
            Helene Petersson
          </note>
          <note n="fd63c8ee">
            Monica Green
          </note>
          <note n="65811bd5">
            Interpellationerna redovisas i bilaga som fogats till riksdagens
            snabbprotokoll tisdagen den 23 mars.
          </note>
          <note n="576dd9b3">
            17 § Anmälan om frågor för skriftliga svar
          </note>
          <note n="fdb912b0">
            Anmäldes att följande frågor för skriftliga svar framställts
          </note>
          <note n="437b4dbf">
            den 18 mars
          </note>
          <note n="b2309e3f">
            Raimo Pärssinen
          </note>
          <note n="b2309e3f">
            Raimo Pärssinen
          </note>
          <note n="385dbf56">
            Birgitta Eriksson
          </note>
          <note n="6fcc5e17">
            Ameer Sachet
          </note>
          <note n="359927ff">
            Frågorna redovisas i bilaga som fogats till riksdagens snabbprotokoll
            tisdagen den 23 mars.
          </note>
          <note n="8511e465">
            18 § Anmälan om skriftliga svar på frågor
          </note>
          <note n="efe89cd3">
            Anmäldes att skriftliga svar på följande frågor inkommit
          </note>
          <note n="437b4dbf">
            den 18 mars
          </note>
          <note n="15739ed7">
            Kerstin Haglö
          </note>
          <note n="3a7801a1">
            Hans Linde
          </note>
          <note n="9bbe81d1">
            Ulla Andersson
          </note>
          <note n="b2309e3f">
            Raimo Pärssinen
          </note>
          <note n="385dbf56">
            Birgitta Eriksson
          </note>
          <note n="d9dfd79c">
            Svaren redovisas i bilaga som fogats till riksdagens snabbprotokoll
            tisdagen den 23 mars.
          </note>
          <note n="e9ce1963">
            19 § Kammaren åtskildes kl. 18.10.
          </note>
          <note n="2d4c1526">
            Förhandlingarna leddes
          </note>
          <note n="549097c5">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
