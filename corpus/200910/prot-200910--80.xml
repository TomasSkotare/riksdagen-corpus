<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--80</head>
          <docDate when="2009-03-02">2009-03-02</docDate>
        </div>
      </front>
      <body>
        <div>
          <note n="ad37dac4">
            ﻿
          </note>
          <note n="8a44b2a6">
            Riksdagens protokoll
          </note>
          <note n="ef08216b">
            2009/10:80
          </note>
          <note type="date" n="99a4f537">
            Tisdagen den 2 mars
          </note>
          <note n="028ffc77">
            Kl. 13:00 - 19:50
          </note>
          <note n="a9b42c1f">
            1 § Anmälan om fördröjda svar på interpellationer
          </note>
          <note n="3c000a1d">
            Till riksdagen hade inkommit följande skrivelser:
          </note>
          <note n="749a92f6">
            Interpellation 2009/10:244
          </note>
          <note n="cae9dc90">
            Interpellation 2009/10:244 Regeringens avveckling av de strategiska
            branschprogrammen
          </note>
          <note n="569bcba5">
            Interpellationen kommer att besvaras fredagen den 19 mars 2010.
          </note>
          <note n="1ee69af9">
            Skälet till dröjsmålet är nationella samt utrikes resor.
          </note>
          <note n="514295ef">
            Fredrik Ahlén
          </note>
          <note n="7aa2634e">
            Interpellation 2009/10:249
          </note>
          <note n="e5a72ec6">
            Interpellation 2009/10:249 Effektiva och ändamålsenliga regler
          </note>
          <note n="d1cb0a2b">
            Interpellationen kommer att besvaras fredagen den 23 april 2010.
          </note>
          <note n="1ee69af9">
            Skälet till dröjsmålet är nationella samt utrikes resor.
          </note>
          <note n="514295ef">
            Fredrik Ahlén
          </note>
          <note n="3adce9f3">
            Interpellation 2009/10:250
          </note>
          <note n="2e3eede3">
            Interpellation 2009/10:250 Beskattning av föreningar
          </note>
          <note n="f07da334">
            Interpellationen kommer att besvaras tisdagen den 23 mars 2010.
          </note>
          <note n="ed5559c9">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="5f869bbf">
            Erik Nymansson
          </note>
          <note n="2140a8b1">
            2 § Svar på interpellationerna 2009/10:254 och 255 om barns rättigheter
            i Turkiet
          </note>
          <note type="speaker" n="013a540c">
            Anf. 1 Utrikesminister CARL BILDT (m):
          </note>
          <u who="unknown" xml:id="i-912a3428037f2333-0" n="04fb0d31">
            <seg n="263133ea">
              Herr talman! Anne Ludvigsson har i två interpellationer frågat
              mig, med hänvisning till olika händelser i Turkiet, vilka åtgärder
              jag avser att vidta för att markera mot kränkningar av mänskliga
              rättigheter i landet och för att Turkiets regering ska stärka
              respekten för dessa, däribland i fråga om barns och ungdomars
              rättigheter samt yttrandefrihet. Jag har även fått frågan när
              jag avser att besöka sydöstra Turkiet, vilken kan besvaras med
              att jag i nuläget inte har ett sådant besök inplanerat. Övriga
              frågor väljer jag att besvara i ett sammanhang.
            </seg>
            <seg n="41e1e8cb">
              På det övergripande planet fortsätter ökad respekt för mänskliga
              fri- och rättigheter att utgöra ett av de grundläggande kraven
              i Turkiets EU-anslutningsförhandlingar, vilket tydligt avspeglas
              i EU:s senaste rådsslutsatser om Turkiet. I EU:s och Sveriges
              dialog med den turkiska regeringen uppmanar vi regelbundet till
              ytterligare reformer och trycker på behovet av att öka takten
              i detta arbete, bland annat på basis av de översyner som EU-kommissionen
              gör och som Anne Ludvigsson själv hänvisar till. EU:s oro beträffande
              gripanden av demokratiskt valda politiker är en fråga som har
              tagits upp i sammanhanget. Det gäller också frågan om krav på
              full respekt för yttrande- och åsiktsfrihet. Även frågan om stärkt
              skydd av barns, ungdomars och kvinnors rättigheter är högt prioriterad.
              Exempelvis har jag i samtal med Turkiets utrikesminister själv
              tagit upp problemen med arresteringar av minderåriga, hedersvåld
              och tvångsgifte, senast vid det ministermöte mellan EU och Turkiet
              som ägde rum i slutet av november.
            </seg>
            <seg n="885bbfab">
              Det är positivt att problemen med hedersmord och hedersrelaterat
              våld numera uppmärksammas i den turkiska samhällsdebatten. Den
              turkiska regeringen har vidare tagit avstånd från hedersmord,
              som enligt turkisk strafflag ska utgöra en försvårande omständighet
              i brottmål. Man har även genom olika initiativ sökt förebygga
              uppkomsten av hedersrelaterat våld, däribland hårdare krav på
              lokala myndigheter vad gäller skyddat boende. Det är givetvis
              viktigt att allt detta leder till faktiska förbättringar. Inom
              ramen för det politiska initiativ som den turkiska regeringen
              har lanserat med en tydlig ambition att genomföra ytterligare
              demokratiska reformer för att stärka alla medborgares grundläggande
              rättigheter har även en lagändring aviserats som bättre skulle
              reglera hur den rättsliga prövningen ska ske i fall där minderåriga
              anklagas för terroristbrott. Jag hoppas att förslaget föreläggs
              det turkiska parlamentet så snart som möjligt, vilket också regeringen
              i Ankara har utlovat.
            </seg>
            <seg n="7444d8e7">
              Det är aldrig acceptabelt att någon kan häktas för att ha framträtt
              offentligt i utlandet, exempelvis i Sveriges riksdag, och uttryckt
              en personlig åsikt. Vad gäller det specifika fall som Anne Ludvigsson
              nämner ingår det i en större pågående rättsprocess i Turkiet som
              handlar om påstått samröre med en terroristorganisation. Åtal
              har ännu inte väckts, och det råder i övrigt förundersökningssekretess
              i denna typ av rättsärenden, vilket gör att uppgifterna i nuläget
              är knapphändiga. Om i detta fall förundersökningen leder till
              åtal kommer EU och Sverige att, liksom i tidigare liknande fall,
              nära följa rättsprocessen genom vår närvaro i landet. Det är viktigt
              att processen sker i överensstämmelse med grundläggande internationella
              rättsprinciper och med de krav som ställs på ett land som förhandlar
              om anslutning till Europeiska unionen.
            </seg>
            <seg n="6f9897c9">
              Utöver den kontinuerliga politiska dialog som förs med Turkiet
              har Sverige sedan 2005 ett särskilt samarbetsprogram för att stödja
              det reformarbete som behövs för att Turkiet fullt ut ska uppfylla
              kriterierna för EU-medlemskap, särskilt inom områden som demokrati,
              mänskliga rättigheter och jämställdhet. Projekten har bland annat
              inriktats på kvinnors och barns rättigheter i främst sydöstra
              Turkiet. För att ytterligare stärka bidraget till Turkiets reformprocess
              och fördjupa dialogen kring frågor som handlar om mänskliga rättigheter
              antog nyligen den svenska regeringen en ny samarbetsstrategi för
              perioden 20102013, varvid det svenska stödet ökas från tidigare
              45 miljoner kronor till ca 87 miljoner kronor per år.
            </seg>
          </u>
          <note type="speaker" n="028d4556">
            Anf. 2 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-9d07298c931c890a-0" n="265bd412">
            <seg n="ec12d685">
              Herr talman! Jag tackar utrikesministern för det samlade svaret
              på båda mina interpellationer. Jag tycker att det är okej med
              ett samlat svar, eftersom båda interpellationerna har demokrati
              och mänskliga rättigheter för kvinnor, män och barn i fokus.
            </seg>
            <seg n="8eeab713">
              Det är inte första gången som mänskliga rättigheter i Turkiet
              debatteras i den svenska riksdagen och förmodligen inte den sista.
              Jag skulle önska att vi kunde se mer av konkreta resultat både
              av våra debatter och, framför allt, naturligtvis, vad gäller reformarbetet
              i Turkiet.
            </seg>
            <seg n="75fab194">
              Arbetet med den demokratiska omvandlingen och mänskliga rättigheter
              för Turkiets medborgare går alldeles för sakta. Tyvärr görs också
              förändringar och lagstiftning som leder i helt motsatt riktning.
              År 2009 var verkligen inget bra år för demokrati och mänskliga
              rättigheter i Turkiet.
            </seg>
            <seg n="915895f6">
              Det är bra att utrikesministern lyfter fram barns och ungdomars
              rättigheter. För barns och ungdomars rättigheter och inflytande
              finns nästan inte med på dagordningen det har jag sett vid mina
              besök. Det är närmast en icke-fråga i Turkiet. Man förstår inte
              och tycker förmodligen inte att barn har rättigheter.
            </seg>
            <seg n="5fe26071">
              Barns rättigheter kränks ständigt i Turkiet. Jag och många andra
              blev naturligtvis bestörta när vi hörde om den 16-åriga flicka
              som grävts ned levande i jorden. Det är så barbariskt att man
              har svårt att ta det till sig. Jag ryser när jag tänker på att
              många av de flickor som jag har träffat vid mina besök i Turkiet
              kanske lever i den här situationen och med de här hoten.
            </seg>
            <seg n="06dcae59">
              Detta är på intet sätt en ny problematik för oss. Mord på unga
              flickor i hederns namn har vi problem med både i det svenska samhället
              och i Turkiet. Vi är medvetna om att det här kräver stora insatser
              och en väldig tydlighet från samhällets sida. Det handlar naturligtvis
              om lagstiftning och straff men också om stora informationsinsatser.
            </seg>
            <seg n="8a1bf36d">
              Den här unga kvinnan hade sökt hjälp ett flertal gånger hos den
              lokala polisen som dock ignorerade henne. Jag kan tänka mig att
              hon också blev kränkt vid vissa tillfällen. Förmodligen ville
              den lokala polisen inte stöta sig med hennes far och farfar och
              andra män.
            </seg>
            <seg n="c9c6c09d">
              Hade den lokala polisen haft en annan attityd och kunskap och
              vilja och, naturligtvis, direktiv från högre ort hade den här
              flickans liv kanske gått att rädda och inte bara hennes utan många
              andras. Vi vet nämligen att flera hundra flickor utsätts för det
              här i Turkiet varje år, och mörkertalen är stora. Det är kanske
              också en rad pojkar och unga män som utsätts för det här, som
              ännu inte debatteras eller lyfts upp.
            </seg>
            <seg n="6c28fe90">
              Det räcker inte med lagstiftning på papper. Den måste följas,
              och den måste följas på alla nivåer. Det är det stora problemet
              i Turkiet, tycker jag. Man antar en lag i parlamentet, men den
              åtföljs inte regionalt och lokalt. Det är naturligtvis mycket
              beroende på att domstolsväsendet i Turkiet lever sitt eget liv.
              Regering och parlament råder inte över det.
            </seg>
            <seg n="749474cc">
              Jag ställer min fråga återigen. Jag menar att Sverige, EU och
              Sveriges utrikesminister skulle kunna agera tuffare mot Turkiet,
              oavsett medlemskap eller ej. Det här handlar om mänskliga rättigheter.
            </seg>
          </u>
          <note type="speaker" n="fe80510d">
            Anf. 3 Utrikesminister CARL BILDT (m):
          </note>
          <u who="unknown" xml:id="i-912a3428037f2333-1" n="04fb0d31">
            <seg n="2adb1187">
              Herr talman! Anne Ludvigsson valde att i sitt svar koncentrera
              sig på problematiken med hedersmord. Det är en allvarlig lindrigt
              uttryckt problematik och en mycket besvärlig sådan.
            </seg>
            <seg n="7f09966e">
              Här är inte problemet att de turkiska myndigheterna inte vill
              göra något åt detta eller att lagstiftningen är ofullständig på
              något sätt. Det tror jag inte att den är.
            </seg>
            <seg n="8a893cf3">
              I det förfärliga fallet med den 16-åriga flickan som begravdes
              levande har det turkiska rättssystemet yrkat på livstids fängelse,
              för både fadern och farfadern som var ansvariga för det. Det handlar
              om att med en moderniserings- och demokratiseringsprocess bryta
              kulturella mönster tvingas jag tyvärr säga som har funnits en
              lång tid.
            </seg>
            <seg n="e19ad22c">
              Jag var häromdagen icke i sydöstra Turkiet men strax i närheten
              i de kurdiska områdena i norra Irak och diskuterade just den här
              problematiken bland annat med kvinnoorganisationer. Där är den
              irakiska lagstiftningen som var helt förfärande till för några
              år sedan numera ungefärligen okej. Men den har mycket lite beröring
              med vad som inträffar ute i verkligheten, där hedersmord med all
              sannolikhet är mycket mer vanligt förekommande än vad vi föreställer
              oss.
            </seg>
            <seg n="c641c7c1">
              Den gräns som finns på kartan mellan norra Irak och sydöstra
              Turkiet är nog i dessa hänseenden dess värre mera en gräns på
              kartan. Det handlar om djupa mönster ur historien som måste brytas.
            </seg>
            <seg n="9177d289">
              Vad kan vi då göra? Vi ställer krav på lagstiftningen. Det är
              viktigt. Vi ställer krav på de rättsvårdande myndigheterna. Jag
              tror att det finns åtskilliga anledningar att ha synpunkter på
              delar av det turkiska domstolsväsendet men kanske inte framför
              allt i detta hänseende. Vi har andra fall där detta är mer aktuellt.
            </seg>
            <seg n="78cd079a">
              Sedan handlar det om att försöka med opinionsbildning. Religiösa
              samfund har en roll som man inte ska underskatta i det här sammanhanget.
              Vad säger imamerna på fredagen i moskéerna, och i vilken utsträckning
              kan vi påverka det? Det är något som ibland har mycket större
              betydelse än vad som finns i den formella lagstiftningen.
            </seg>
            <seg n="b6cd3176">
              Det här är ett arbete som vi tar på det största allvar. Vi försöker
              att arbeta på många fronter, inte minst genom att stödja ekonomiskt
              och på andra sätt dem som arbetar ute i samhället med att bryta
              värderingsmönstren. Det kan vara kvinnoorganisationer, andra frivilligorganisationer
              eller modiga enskilda individer. Vi vet dess värre att detta är
              en problematik som vi inte har varit befriade från ens i vårt
              eget land. Det måste vi skamfullt tvingas medge.
            </seg>
            <seg n="d3597b87">
              Den vidare problematiken är reformprocessen i Turkiet. Anne Ludvigsson
              säger att det har gått för långsamt fram. Det finns många som
              anser att det går för fort fram. Jag skulle hoppas att Anne Ludvigsson
              jag tvivlar inte på henne i det avseendet i och för sig och Socialdemokraterna
              kunde utnyttja de partikontakter man har med det turkiska oppositionspartiet
              CHP som tillhör de absolut ledande bromskrafterna när det gäller
              demokratisering och reformering.
            </seg>
            <seg n="f0efc617">
              Nu har AK-partiet aviserat att man kommer att lägga fram ett
              rätt ambitiöst förslag till författningsändringar till det turkiska
              parlamentet. Det handlar bland annat om att man ska ändra lagen
              som gör det möjligt att förbjuda partier eller bannlysa individer
              från politisk verksamhet.
            </seg>
            <seg n="7de61335">
              Det möts av furiös opposition, också från det socialdemokratiska
              oppositionspartiet. Jag säger inte detta för att antyda att Anne
              Ludvigsson delar den uppfattningen. Men vi ska utnyttja alla de
              kontakter som vi har. I det här fallet har svensk socialdemokrati
              bra kontakter med de ledande reformbromsarna i Turkiet. Jag hoppas
              att de också utnyttjas för att ändra på detta.
            </seg>
          </u>
          <note type="speaker" n="6b2b4b9a">
            Anf. 4 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-9d07298c931c890a-1" n="265bd412">
            <seg n="13487d79">
              Herr talman! Jag delar helt uppfattningen att vi säkert har stora
              möjligheter att bryta kulturtraditioner. Det handlar om information,
              aktiviteter och projekt på många olika sätt. Lagstiftningen är
              en del. Sedan handlar det om hur den följs.
            </seg>
            <seg n="0936459c">
              Jag vet också att när det gäller hedersmord och lagstiftningen
              där har domstolarna ibland tittat på strafflindring. Om man gör
              något i ett upprört tillstånd kan man få strafflindring.
            </seg>
            <seg n="6671ed9e">
              Jag kommer att göra det, och jag hoppas att utrikesministern
              också följer rättsprocessen med den 16-åriga flickan och verkligen
              ser till att man utdömer det straff som det finns möjlighet till.
              Lagens strängaste straff behöver användas här.
            </seg>
            <seg n="64e300fa">
              När det gäller CHP har jag agerat på olika sätt. Själv vill jag
              inte kalla dem för socialdemokrater. Det finns inte mycket i deras
              politik som är socialdemokratiskt. Jag har också arbetat för att
              de ska uteslutas ur Socialistinternationalen.
            </seg>
            <seg n="3eb1da69">
              Men jag delar uppfattningen. Oppositionen över huvud taget i
              Turkiet är katastrofal. Det är ett stort problem. En regering
              behöver en bra och tydlig opposition. De som har intagit oppositionsmandatet
              är militär och domstolsväsen. Det är oerhört bekymmersamt.
            </seg>
            <seg n="09cb10ae">
              Det andra jag tar upp handlar om den antiterrorlagstiftning som
              infördes 2006 och som tillåter att minderåriga barn döms som vuxna
              med fängelsestraff upp till 50 år. Under 2009 har mer än 1 000
              minderåriga arresterats. Det är framför allt ungdomar från sydöstra
              Turkiet. Problemen fokuseras där av skäl som är väl kända.
            </seg>
            <seg n="ae39f164">
              Att frihetsberöva unga från kanske 12 år är möjligt. Jag tror
              att en del kan vara ännu yngre. Det får enorma konsekvenser. De
              rycks från sina hem och bort från skolarbetet. Det är många år,
              och de har ingen möjlighet att komma tillbaka till skolgången.
              Den är spolierad.
            </seg>
            <seg n="1dff6130">
              Vad är det för brott de har begått? De har varit med vid några
              demonstrationer. De har kanske lockats att ta tag i någon sten
              eller att ropa något. Men de är ju barn. De är barn enligt FN:s
              barnkonvention till 18 år.
            </seg>
            <seg n="5595da3a">
              Det här är helt oacceptabelt. Därför menar jag att Sverige och
              EU kan trycka på så att Turkiets kränkningar av barn tas bort,
              så att man slutar med detta och lever upp till FN:s konvention
              om barnets rättigheter. Man har inte ratificerat alla delar i
              barnkonventionen. Det är också ett problem. Det är det som gör
              detta möjligt.
            </seg>
            <seg n="de311430">
              Jag önskar mycket tydligare och starkare markeringar från Sverige,
              EU och FN. Jag återkommer till de här frågorna. Sverige kan göra
              mera.
            </seg>
            <seg n="216ff19d">
              Om jag går in på den andra interpellationen handlar det om att
              i december fängslades den kurdisk-turkiske författaren och ordföranden
              för MR-organisationen IHD:s avdelning i Diyarbakır, Muharrem Erbey.
              Han var inbjuden till Sverige av den kommitté där jag är ordförande,
              Svenska stödkommittén för mänskliga rättigheter i Turkiet, att
              prata om mänskliga rättigheter och rättsväsendet med fokus på
              barns rättigheter.
            </seg>
            <seg n="2a446a67">
              Nu är detta en av åtalspunkterna. Han har smutskastat den turkiska
              staten. Följer detta en rättsstats principer?
            </seg>
          </u>
          <note type="speaker" n="35aa6b62">
            Anf. 5 Utrikesminister CARL BILDT (m):
          </note>
          <u who="unknown" xml:id="i-912a3428037f2333-2" n="04fb0d31">
            <seg n="a6f77234">
              Herr talman! Låt mig börja med frågan om antiterroristlagstiftningen.
              Jag delar de synpunkter som har framförts. Det ingår i förhandlingarna
              i anslutningsprocessen till den europeiska unionen att man ska
              göra revideringar i detta hänseende. Det ingår formellt sett inte
              i anslutningsprocessen, men det är kanske alldeles avgörande i
              sammanhanget att vi kan få en politisk utveckling i Turkiet som
              gör att detta problem läggs till handlingarna och historien.
            </seg>
            <seg n="7661d64c">
              Där är det så kallade demokratiska initiativet som för närvarande
              har råkat ut för en del svårigheter av skäl som vi inte har tid
              att gå in på. Men det tror jag är alldeles avgörande för att detta
              ska vara möjligt.
            </seg>
            <seg n="55a6da2a">
              Kan detta leda till att PKK som är en terrororganisation lägger
              ned vapnen och inser att det är den politiska processen, inklusive
              det europeiska närmandet, som kommer att ge kurderna de rättigheter
              som de har förvägrats tidigare vore det synnerligen bra. Jag tycker
              personligen att de tecken som, trots svårigheterna just nu, finns
              på att utvecklingen är på väg i den riktningen är relativt bra.
              Det är viktigt att vi i anslutningsförhandlingarna är tydliga
              med konkreta krav på förändringar i antiterrorlagstiftningen och
              att vi ger vårt stöd till de reformansträngningar som den turkiska
              regeringen just nu står för, även om oppositionen företräder en
              något annan agenda.
            </seg>
            <seg n="6457af8f">
              Anne Ludvigsson nämnde att oppositionen ligger mycket i militären
              och domstolsväsendet. Det gäller framför allt domstolsväsendet
              som gång efter annan har utnyttjat sina möjligheter till partiförbud,
              förbud mot enskilda och till den typ av åtal som nämndes. Det
              har varit mycket mindre av detta än för några år sedan, så utvecklingsriktningen
              är positiv, men den är inte tillräcklig.
            </seg>
            <seg n="c6b16341">
              Jag hoppas att det ska vara möjligt att få till stånd författningsändringar
              som gör att man på ett avgörande sätt ändrar lagstiftningen. Det
              skulle avsevärt reducera utrymmet att utnyttja de kvardröjande
              hyperkemalistiska tendenser som kan finnas inom delar av rättsväsendet
              och som slår till på det ena området efter det andra.
            </seg>
            <seg n="bb3b3348">
              Även i det sammanhanget är det stödet till den europeiska integrationsprocessen
              och stödet till reformprocessen i Turkiet som är det avgörande.
            </seg>
            <seg n="2782ae82">
              Jag kan försäkra Anne Ludvigsson, och jag tror att hon vet, att
              dessa frågor är vanligt förekommande i de rätt omfattande kontakter
              vi har med Turkiet i olika sammanhang i ett brett spektrum av
              frågor.
            </seg>
            <seg n="8cbd51f0">
              Som jag erinrade om i svaret, och som Anne Ludvigsson är medveten
              om, har vi från svensk sida ett mycket omfattande program i Turkiet
              för att på gräsrotsnivå kunna påverka dessa frågor och föra utvecklingen
              framåt.
            </seg>
            <seg n="b8afc9ce">
              Vi är en nation som inom Europeiska unionen har en mycket stark
              position när det gäller relationerna till Turkiet. Därmed har
              vi också stora möjligheter att påverka den turkiska utvecklingen
              i fortsatt positiv riktning.
            </seg>
          </u>
          <note type="speaker" n="f7b72be3">
            Anf. 6 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-9d07298c931c890a-2" n="265bd412">
            <seg n="84d4b0ac">
              Herr talman! Jag delar helt uppfattningen att det är viktigt
              att den turkiska regeringen får stöd för det reformarbete som
              man ser en antydan till.
            </seg>
            <seg n="e06e3ec7">
              Turkiet är tudelat, och det är inte lätt. Det som behövs är en
              helt ny konstitution. Den måste man, från den turkiska regeringens
              sida, våga driva igenom. Jag blir ibland lite tveksam när det
              gäller hur stark man är och hur mycket man vågar och vill. Det
              är väl också en bra fråga att ta upp.
            </seg>
            <seg n="f6415f15">
              En som tillsammans med en rad politiker och kommunföreträdare
              har reseförbud är borgmästaren i Diyarbakırområdet Osman Baydemir
              som också pratade i Sveriges riksdag. Han har nu inte möjlighet
              att resa utanför landet. Att i sina tal och annars använda kurdiska
              och nämna problemen och svårigheterna med PKK vid namn kan inte
              vara ett skäl för långa fängelsestraff.
            </seg>
            <seg n="8276e703">
              De här politikerna har suttit fängslade sedan april 2009, efter
              kommunalvalet. Ingenting har hänt. De lever fortfarande i ovisshet.
              Man vet inte när rättegångarna blir.
            </seg>
            <seg n="7030b56c">
              Detta, menar jag, är inte en rättssäker process som överensstämmer
              med grundläggande internationella rättsprinciper. Som utrikesministern
              säger: Var finns kurdfrågan, den demokratiska öppningen?
            </seg>
            <seg n="13d62083">
              Den mångåriga konflikten mellan militär och PKK i sydöstra Turkiet
              har gjort området till de fattigaste delarna av Turkiet med en
              levnadsstandard långt under riksgenomsnittet. Det är ett stort
              problem.
            </seg>
            <seg n="4c4b2dca">
              Nu har vi sett att EU:s projektmedel inte når dit. Har man i
              EU-sammanhang lyft upp detta?
            </seg>
          </u>
          <note type="speaker" n="4461eda7">
            Anf. 7 Utrikesminister CARL BILDT (m):
          </note>
          <u who="unknown" xml:id="i-912a3428037f2333-3" n="04fb0d31">
            <seg n="8b1f5cd1">
              Herr talman! Den senare frågan har jag inget klart svar på. Jag
              antar att svaret är ja, men jag kan inte garantera att det är
              så.
            </seg>
            <seg n="d5c01e2f">
              Detta är en utveckling steg för steg. Det är ingen tvekan om
              att det rör sig åt rätt håll, men ibland går det bakåt. Det demokratiska
              initiativet råkade ut för mycket stark opposition bland annat
              på grund av att närstående till PKK kanske försökte driva det
              hela lite för långt och provocerat. Det gav ammunition åt oppositionen
              i det turkiska parlamentet.
            </seg>
            <seg n="888c8ee4">
              Premiärminister Erdogan har varit mycket tydlig med att man kommer
              att fortsätta. Man har dragit i gång en kampanj i landet där man
              förklarar för människor varför det demokratiska initiativet om
              den kurdiska rätten är viktigt och ligger i den turkiska nationens
              långsiktiga intresse. Det handlar om att bryta gamla mönster som
              går tillbaka till grundläggande principer för den turkiska nationens
              återuppbyggnad.
            </seg>
            <seg n="913c2555">
              Jag talar rätt ofta med min turkiska kollega om detta. Jag kommer
              att träffa honom i slutet av veckan. Jag är övertygad om att vi
              då kommer att diskutera den aktuella situationen i landet.
            </seg>
            <seg n="137b790a">
              Situationen i sydöstra Turkiet är mer komplicerad. Det har inte
              blivit sämre, som Anne Ludvigsson säger. Det har alltid varit
              en synnerligen eftersatt och synnerligen traditionell del av denna
              region.
            </seg>
            <seg n="af7fb10e">
              Utvecklingen har varit mycket starkare i andra delar av Turkiet.
              Vi ska naturligtvis på olika sätt försöka uppmuntra att utvecklingens
              positiva frukter når även dit. Det är ingen tvekan om att den
              politiska utvecklingen har varit positiv där också, även om mycket
              återstår att göra.
            </seg>
            <seg n="01160dd3">
              Nu finns det en öppenhet i Turkiet för att diskutera den kurdiska
              frågan på det kurdiska språket. Den återstående frågan rör PKK.
              Där kanske Sverige ska vara lite försiktigt. Vi är en nation som,
              tack och lov, aldrig har varit utsatt för en terroristorganisation
              i vårt eget land.
            </seg>
            <seg n="2c22e85b">
              Jag har sett Storbritanniens reaktioner på IRA, Tysklands reaktioner
              på rödaarméfraktionen och Italiens reaktion på den inhemska terrorismen.
              Det är inte alldeles lätt att klara detta. Det bästa vore självfallet
              om man kunde lösa frågan genom att PKK lade ned vapnen och det
              var den politiska processen som gällde för framtiden.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="13dea0e2">
            3 § Svar på interpellation 2009/10:253 om handläggning och domstolsprövning
            av patent
          </note>
          <note type="speaker" n="14e9d4e0">
            Anf. 8 Justitieminister BEATRICE ASK (m):
          </note>
          <u who="unknown" xml:id="i-912a3428037f2333-4" n="04fb0d31">
            <seg n="6bf20ebd">
              Herr talman! Eva-Lena Jansson har frågat mig om jag avser att
              vidta några åtgärder för att patenttvister och andra immaterialrättsfrågor
              ska kunna få en snabbare hantering i domstolar, eller för att
              sådana tvister ska kunna handläggas av en specialdomstol och om
              jag avser att ta initiativ till en översyn av reglerna för nationella
              patentansökningar när det gäller ansökan på annat språk än svenska.
            </seg>
            <seg n="e332e74f">
              Till att börja med vill jag slå fast att regeringens utgångspunkt
              är att det är viktigt att patentsystemet är effektivt, lättillgängligt
              och utan onödig byråkrati. Detta är en garanti för en hög innovationstakt
              och för vårt näringslivs möjlighet att konkurrera. Regeringen
              har därför under det svenska ordförandeskapet gett hög prioritet
              åt de pågående förhandlingarna om ett förbättrat europeiskt patentsystem.
              En av de väsentliga bitarna i det förhandlingspaketet är en ny
              enhetlig europeisk patentdomstol som ska ha ensam behörighet att
              pröva tvister om europeiska patent samt det framtida EU-patentet.
              Det kommer att innebära stora besparingar och förenklingar för
              näringslivet. Jag är därför mycket glad över att våra ansträngningar
              bar frukt och att vi under det svenska ordförandeskapet nådde
              en överenskommelse som innebär ett avgörande steg mot en slutlig
              lösning av denna fråga.
            </seg>
            <seg n="3b095562">
              På nationell nivå är det viktigt att mål i domstol avgörs med
              hög kvalitet och inom rimlig tid. För vissa måltyper kan det finnas
              behov av särskild kompetens eller snabbhet. Det kan då finnas
              skäl att vidta särskilda åtgärder. En sådan åtgärd är att, som
              redan är fallet med patentmålen, koncentrera prövningen till en
              tingsrätt och låta tekniska ledamöter delta i dömandet. Det har
              från flera håll framförts att ytterligare åtgärder behöver vidtas
              beträffande bland annat de immaterialrättsliga målen. Mot denna
              bakgrund har regeringen tillsatt en utredning som har fått i uppdrag
              att analysera vilka måltyper som kan ha behov av särskild snabbhet
              och kompetens i domstolsförfarandet och hur detta behov bäst kan
              tillgodoses inom ramen för de allmänna domstolsslagen. Utredningen
              ska lämna sitt betänkande i juni och jag har inte för avsikt att
              föregripa det arbetet.
            </seg>
            <seg n="3c6a6cb7">
              Behovet av en möjlighet att ge in en svensk patentansökan på
              engelska har påtalats för regeringen av bland annat Svenskt Näringsliv
              och Patent- och registreringsverket. Därför har vi inom Regeringskansliet
              påbörjat ett arbete för att se över detta.
            </seg>
            <seg n="e8ddb2e4">
              De frågor som Eva-Lena Janson väcker är således väl tillgodosedda
              av regeringen genom redan vidtagna eller pågående åtgärder.
            </seg>
          </u>
          <note type="speaker" n="04163a59">
            Anf. 9 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-104667cffecb0961-0" n="e0371227" next="i-f5c6c901d38b3b05-0"/>
          <note n="38d7960e">
            Herr talman! Tack, Beatrice Ask, för svaren!
          </note>
          <u who="eva-lena_jansson_69cbd8" xml:id="i-f5c6c901d38b3b05-0" n="e0371227" prev="i-104667cffecb0961-0">
            <seg n="248dd608">
              Jag har tagit upp frågan om just patenten utifrån den statistik
              som finns över patent hos Patent- och registreringsverket, PRV,
              och i Europa via EPO, European Patent Office, som visar att antalet
              patent i Sverige och Europa har minskat. Det finns flera orsaker
              till nedgången, rådande lågkonjunktur och det faktum att man i
              dag strategiskt väljer var ansökan om patent gör störst nytta.
            </seg>
            <seg n="bdc61af0">
              Handläggningen av patentärenden har också blivit en bidragande
              orsak till nedgången. Enligt uppgift har till exempel EPO, det
              europeiska patentkontoret, blivit tuffare i sina granskningar
              när det gäller grundhandlingarna i patentansökningar.
            </seg>
            <seg n="5006ebc6">
              Patentombud vittnar också om en utveckling där patentansökningar
              tvingas bli alltmer detaljerade och komplicerade, med ökad kostnad
              som följd. Specifikt i Sverige sägs många patentansökningar avslutas
              just på grund av översättningskravet.
            </seg>
            <seg n="89adb836">
              När det gäller svårigheten att upprätthålla och försvara patent
              från intrång pekas de långa hanteringstiderna ut som en av orsakerna
              till allt färre patent. Det är därför jag har ställt de här frågorna.
            </seg>
            <seg n="3477ccd9">
              Dess värre verkar det, herr talman, som om Beatrice Ask har blandat
              ihop två frågor. Jag ställde först en fråga: Avser justitieministern
              att vidta några åtgärder för att patenttvister och andra IPR-frågor
              ska kunna få en snabbare hantering i domstolar? Sedan frågade
              jag: Avser justitieministern att vidta åtgärder för att IPR-frågor
              som exempelvis patent kan handläggas av en specialdomstol?
            </seg>
            <seg n="3eb12630">
              Svaret andas att man gör en utredning men pekar egentligen inte
              på om det finns anledning att prata om en specialdomstol. Jag
              skulle ändå vilja att justitieministern svarade lite mer konkret.
            </seg>
            <seg n="431078e3">
              I svaret tar justitieministern upp förhandlingarna om ett förbättrat
              europeiskt patentsystem och just en enhetlig europeisk patentdomstol.
              Vi är helt överens om att en sådan behövs. Det finns stora förhoppningar
              om att den ska bidra till minskade kostnader, men just vad kostnaderna
              för ett europeiskt patent blir i slutändan har vi inte sett. Det
              pågår fortfarande diskussioner om vad det kommer att sluta på.
            </seg>
            <seg n="46e533ff">
              Jag har en följdfråga också till Beatrice Ask. Hur driver regeringen
              frågan om hemvisten för en enhetlig europeisk patentdomstol? Det
              skulle faktiskt kunna vara så att Sverige skulle kunna vara en
              bra hemvist för en sådan domstol. Jag skulle tycka att det vore
              alldeles utmärkt om den svenska regeringen drev den frågan.
            </seg>
            <seg n="0cf4c3c7">
              Enligt svaret på min sista fråga, avser justitieministern att
              ta initiativ till en översyn av reglerna för nationella patentansökningar
              när det gäller ansökan på annat språk än svenska? har Regeringskansliet
              påbörjat ett arbete för att se över detta. Då skulle jag gärna
              vilja veta när man gjorde det, för i går när jag besökte Patent-
              och registreringsverket var det i alla fall inte känt där. Så
              sent som i går uttryckte man fortfarande förhoppningar om att
              det här skulle kunna vara någonting som regeringen skulle kunna
              ta tag i. När påbörjades det här arbetet, Beatrice Ask? Det skulle
              jag vilja få lite svar på.
            </seg>
          </u>
          <note type="speaker" n="c780335b">
            Anf. 10 Justitieminister BEATRICE ASK (m):
          </note>
          <u who="unknown" xml:id="i-912a3428037f2333-5" n="04fb0d31">
            <seg n="6c8c15aa">
              Herr talman! Jag tror att jag har förstått frågorna. Jag ska
              försöka besvara dem lite tydligare.
            </seg>
            <seg n="34a11007">
              När det först och främst gäller frågan om snabbare hantering
              av olika ärenden är det ju så att den här målutredningen har det
              som en tråd i sitt uppdrag att se på berättigade krav på särskild
              snabbhet eller särskilda kunskaper. I det sammanhanget får man
              titta på olika förslag. Man har också ganska vida ramar när det
              gäller att lämna förslag.
            </seg>
            <seg n="634f036c">
              Däremot är vi tveksamma till specialdomstolar och har den grundinställningen
              från regeringens sida att specialdomstolar utanför de bägge domstolsslagen
              är någonting man ska undvika. I stället kan vi tänka oss lösningar
              inom ramen för de domstolar som finns. Redan i dag koncentrerar
              man den här typen av mål till någon tingsrätt och tar in specialkompetens.
              Det kan vara en lösning. Det här är ju någonting som utredningen
              kan arbeta med. Uppdraget ska, efter förlängning, vara klart den
              15 juni 2010 är det sagt.
            </seg>
            <seg n="83fbacea">
              Den andra frågan som Eva-Lena Jansson ställde var hur Sverige
              driver frågan om hemvist för en europeisk patentdomstol. Jag vill
              gärna vara riktigt ärlig och säga att så knölig som den här frågan
              har varit under ordförandeskapet och så många intressen som har
              funnits har vi nog inte ägnat mycket tid åt att diskutera var
              domstolen ska förläggas. Det har funnits väldigt många olika synpunkter
              på hur en sådan här domstol ska vara och hur den ska se ut. Vi
              börjar väl komma någonstans där det så att säga är dags att fundera
              över var det är lämpligt. Jag tror att möjligheten att åstadkomma
              en lösning om vi samtidigt skulle ha fikat efter att dra den till
              Sverige hade varit lite mindre så vi har inte lagt mycket energi
              på den saken under ordförandeskapet. Det tror jag var en klok
              prioritering.
            </seg>
            <seg n="619233c9">
              När det sedan gäller frågan om ansökningar på ett annat språk
              har PRV lyft fram möjligheten att göra en svensk ansökan på engelska
              till exempel, för det är väl det som det handlar om. Den frågan
              ligger primärt på Näringsdepartementet. Jag vet inte exakt när
              den restes, men jag har informationen att man arbetar med den
              frågan.
            </seg>
            <seg n="544ee678">
              Den är inte helt lätt av det enkla skälet att det inte bara handlar
              om språket utan man kommer i clinch med den svenska offentlighetsprincipen
              och med den svenska språklagen. Det har komplicerat arbetet med
              just den här frågan. Det kan jag förstå, för både språklagen och
              offentlighetsprincipen är viktiga för svenska myndigheter. Ska
              man pröva enligt svenska regler med mera på ett annat språk får
              vi en massa juridiska komplikationer. Det kan göra att frågan
              är lite knepig, men jag vet som sagt inte exakt när den började
              beredas. Den finns i vart fall under beredning och jag ska ta
              reda på svaret när jag får möjlighet.
            </seg>
          </u>
          <note type="speaker" n="cb158b2f">
            Anf. 11 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-1714c6e01c21d862-0" n="e0371227">
            <seg n="95bd490f">
              Herr talman! Frågan ligger alltså hos Maud Olofsson. Då får vi
              försöka höra med henne när man har påbörjat arbetet, för det är
              fortfarande inte känt hos den myndighet som hanterar frågan och
              tog upp den med mig så sent som i går.
            </seg>
            <seg n="b3e77388">
              Jag förstår också att det är en demokratifråga. Det är klart
              att den som eventuellt ska kunna hävda sitt eget patent gentemot
              ett nytt patent och hävda att det är ett intrång på ett redan
              givet patent ska kunna se och läsa handlingarna på sitt eget språk.
              Det är klart att man måste kunna göra det på svenska om man är
              svensk medborgare. Frågan är inte helt enkel, men det handlar
              naturligtvis om att hitta möjligheter.
            </seg>
            <seg n="9d251175">
              Jag förstår att frågan om en Europadomstol och ett Europapatent
              har hanterats ganska länge. Det är inte bara den här regeringen
              som har drivit frågan utan även den tidigare socialdemokratiska
              regeringen jobbade med den. Man har inte drivit frågan om att
              domstolen ska komma till Sverige, men nu när inte Sverige är ordförande
              längre kan det kanske leda till en lösning att faktiskt lyfta
              fram den. Just när det hänger på språkfrågan kanske Sverige som
              tidigare neutralt land skulle kunna vara en lämplig hemvist för
              en ny europeisk domstol. Jag tror i alla fall att det är bra att
              regeringen tar med den frågan.
            </seg>
            <seg n="e7861395">
              Jag kanske formulerade den här interpellationen lite slarvigt.
              Jag skrev specialdomstol, men jag menar naturligtvis precis det
              som justitieministern säger, herr talman, att det handlar om att
              en domstol inom rättsväsendet ska få det utpekade ansvaret, precis
              som man sade när det gäller till exempel frågor inom Ipredlagen.
              Då pekade man ut Helsingforss tingsrätt som lämplig att hantera
              de frågorna. Jag tycker att det är viktigt, om man nu ser att
              vissa tingsrätter har väldigt få fall per år, att man säger att
              det är en viss tingsrätt som ska ha de här målen för att det ska
              kunna vara en rättssäker prövning.
            </seg>
            <seg n="4163fbdc">
              Jag tog också upp frågan om den kritik som finns mot Europapatentkontoret,
              att man där har blivit hårdare och att det också finns en praxisskrivning.
              Den frågan förstår jag att justitieministern inte kan uttala sig
              om, men jag tycker i alla fall att det är viktigt att man tar
              med sig den i det fortsatta arbetet med patent eftersom den uppenbarligen
              påverkar hur nya patent ska skrivas och ansökas om.
            </seg>
            <seg n="70846739">
              Herr talman! Någon ytterligare kommentar från justitieministern
              kan jag kanske få.
            </seg>
          </u>
          <note type="speaker" n="d5ec9b69">
            Anf. 12 Justitieminister BEATRICE ASK (m):
          </note>
          <u who="unknown" xml:id="i-912a3428037f2333-6" n="04fb0d31">
            <seg n="9ad1dcac">
              Herr talman! Först vill jag bara för att reda ut detta säga att
              det ju är så redan i dag att domstolsprövningen av patentmål i
              Sverige är koncentrerad till Helsingforss tingsrätt i första instans
              och Svea hovrätt i andra instans. Sista instans är då Högsta domstolen.
              Man tar in tekniska experter därför att tvister i de här frågorna
              kan vara väldigt tekniska till sin art. Det är väl så man såvitt
              jag kan se måste jobba också med andra typer av patentmål framöver,
              till exempel inom immaterialrätten.
            </seg>
            <seg n="fe3a4598">
              Det är inte vad vi kallar specialdomstolar. Men vi är då överens
              om att man behöver ha den tekniska kompetensen och fokusera mer
              på vissa frågor på ett ställe, för annars har man inte den kunskap
              som kan vara nödvändig. Jag tror att det också skyndar på processen,
              för tidsaspekten är oerhört viktig för den som söker patent, både
              kostnadsmässigt och för att man inte ska konkurreras ut innan
              man har fått ett patent. Det är viktigt.
            </seg>
            <seg n="0e966b45">
              I det sammanhanget kan jag också säga att det alltid finns en
              risk att man i dessa instanser blir väldigt detaljerad och att
              det ställs hårda krav på byråkratiska inlagor för att hantera
              det hela. Det är bakgrunden till att vi har arbetat med ett EU-patent
              för att minska byråkratin och problematiken. Språkfrågorna är
              otroligt centrala. I dag måste man i princip söka patent i alla
              olika EU-länder, och vi skulle vilja att man kunde söka ett helt
              EU-patent och att man slapp översätta det till alla tänkbara och
              otänkbara språk bara översättningarna av alla handlingar är oerhört
              kostsamma och tar tid.
            </seg>
            <seg n="7f0286de">
              Där har vi, som sagt, nått en bit på vägen och fått en del avgörande
              beslut som innebär att vi inom överskådlig tid troligen kan förverkliga
              det här. Det skulle vara väldigt bra för europeisk industri och
              framför allt för de små företagen. Förenklingar i patentförfarandet
              är också betydelsefulla framför allt för lite mindre företag som
              inte har de resurser som stora koncerner och andra kan ha.
            </seg>
            <seg n="1a847472">
              När det sedan gäller EU-patentdomstolen har jag fått lite hjälp
              man har ibland hjälp från coachen även i riksdagen. När det gäller
              frågan om en sådan här europeisk patentdomstol och var den skulle
              placeras kommer varje land att kunna ha en egen lokal avdelning
              för första instans, och det blir förmodligen ett ställe där man
              koncentrerar det, typ Helsingforss tingsrätt, som vi har gjort
              hittills.
            </seg>
            <seg n="839b09a9">
              Sedan blir det en förhandlingsdiskussion om frågan hur man ska
              lokalisera en andra instans och den centrala avdelningen i första
              instans. Det är väl ett förhandlingskort att ha med i spelet,
              men jag tror också att man ska säga att det är oerhört viktigt
              att i första hand se till att vi får ett europeiskt patent och
              en patentdomstol på plats. Jag säger det därför att det är många
              intressenter, men om det i Sverige finns möjlighet att agera och
              ta till sig mer av den typen av frågor ska vi göra det, för det
              gynnar oss givetvis.
            </seg>
          </u>
          <note type="speaker" n="91ba9c63">
            Anf. 13 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-1714c6e01c21d862-1" n="e0371227">
            <seg n="ccdfae03">
              Herr talman! Jag tackar Beatrice Ask för svaret. Jag hoppas,
              som sagt var, att domstolen ska kunna hamna i Sverige, vilket
              jag tror att vi är ganska överens om. Jag tror också att det är
              viktigt att vi gör allt för att se till att dessa patentmål hanteras
              både rättssäkert och framför allt skyndsamt, eftersom vi vet att
              det kostar, och se till att kostnaden för det europeiska patentet
              blir så låg som möjligt. Det har vi också varit överens om tidigare.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="3992d027">
            4 § Svar på interpellation 2009/10:259 om rättsvårdande myndigheter
            i Jämtlands län
          </note>
          <note type="speaker" n="8ee92e45">
            Anf. 14 Justitieminister BEATRICE ASK (m):
          </note>
          <u who="unknown" xml:id="i-db0b97f5bbf0f0fe-0" n="04fb0d31">
            <seg n="eaa8d036">
              Herr talman! Marie Nordén har frågat mig vilka åtgärder jag avser
              att vidta för att hindra olika rättsvårdande myndigheter att vältra
              sina kostnader över de andra samt på vilket sätt jag avser att
              ta ett helhetsgrepp över de rättsvårdande myndigheternas verksamhet
              i Jämtlands län.
            </seg>
            <seg n="1ed42916">
              Regeringens satsning på rättsväsendet är den mest omfattande
              som gjorts. Alliansregeringen anser att det är viktigt att vi
              har ett fungerande rättsväsen i hela Sverige. Som jag nyligen
              påtalade i ett frågesvar till Marie Nordén har regeringen också
              sett över delar av rättsväsendets lokalisering i Norrland.
            </seg>
            <seg n="e963c54a">
              När det gäller häkten och anstalter är det Kriminalvården som
              ansvarar för sin lokalförsörjning inom de ekonomiska ramar riksdag
              och regering bestämmer.
            </seg>
            <seg n="8fa6023e">
              Av Kriminalvårdens instruktion framgår att häktesorganisationen
              ska vara utformad så att den främjar ett effektivt samarbete med
              övriga myndigheter inom rättsväsendet och att en lokalisering
              av häktena som underlättar detta samarbete ska eftersträvas. Innan
              Kriminalvården fattar beslut om större förändringar i häktesorganisationen
              ska myndigheten samråda med de andra myndigheterna inom rättsväsendet
              och med de tingsrätter, länsstyrelser och polismyndigheter som
              berörs av verksamheten.
            </seg>
            <seg n="c0a71262">
              Jag utgår från att rättsväsendets myndigheter verkar för att
              ta till vara de fördelar som kan vinnas för enskilda och för staten
              som helhet.
            </seg>
          </u>
          <note n="b8c0db1e">
            Anf. 15 MARIE NORDÉN (s):
          </note>
          <u who="unknown" xml:id="i-bc989618c8632423-0" n="04fb0d31">
            <seg n="45364b18">
              Herr talman! Jag får tacka ministern för svaret.
            </seg>
            <seg n="86487437">
              Naturligtvis är jag inte nöjd med ministerns svar, då det inte
              säger någonting om hur ministern ser på frågan om häktesorganisationen
              och den princip som slås fast i förordningen, som ministern tar
              upp i sitt svar. Ministern säger ingenting om vad hon är beredd
              att göra för att Kriminalvården ska efterleva just den förordning
              som ministern hänvisar till. Hon säger över huvud taget ingenting
              om hur hon ser på en fungerande rättsapparat i Norrlands inland
              och hur den ska utformas.
            </seg>
            <seg n="791242f9">
              Att häktet i Östersund är hotat är en direkt följd av att regeringen
              valde att ta beslut om att inte fullfölja planerna på att bygga
              en anstalt i Östersund. Detta beslut har kostat skattebetalarna
              någonstans mellan 150 och 200 miljoner kronor. Bygget var projekterat
              och klart. Entreprenörerna har skrivna kontrakt och utbildad personal
              som stod i startgroparna för att börja bygga. Hundratals arbetstillfällen
              gick förlorade med just detta regeringsbeslut.
            </seg>
            <seg n="4206c08a">
              Därför kan man tycka att frågan om ett häkte är en liten fråga,
              att 10 häktesplatser och 18 anställda som nu riskerar att bli
              uppsagda inte ska vara någonting att bråka om. Men varje arbetstillfälle
              är viktigt i en tid av hög arbetslöshet, och då vi ser att allt
              fler statliga jobb försvinner från Jämtlands län är frågan mycket
              större än så.
            </seg>
            <seg n="f4a0d47d">
              Det handlar om de häktades rättigheter och att de kan var så
              nära sina anhöriga som möjligt under den tid då de är frihetsberövade
              men ännu inte dömda. Vi vet att den tiden kan bli väldigt lång
              för många, och den förlängs med tvåveckorsintervaller under den
              tid det görs utredning. Det handlar om att Kriminalvården inte
              ska kunna göra besparingar på andra myndigheters bekostnad. Det
              handlar i grund och botten om en fungerande och effektiv rättsapparat.
            </seg>
            <seg n="e4057c1a">
              När vårt häkte i Östersund försvinner blir det närmaste häktet
              det i Härnösand, som ligger 23 mil bort enkel resa, och det kommer
              naturligtvis att försvåra arbetet för polis och åklagare. Vi vet
              att närheten till den häktade är avgörande för att man ska kunna
              bedriva ett framgångsrikt utredningsarbete. Att på ett flexibelt
              och smidigt sätt kunna förhöra och bygga en relation med den misstänkte
              som sitter i häktet är inte möjligt om varje förhör ska innebära
              en resa på 46 mil. Det är inte vettigt att enstaka förhör ska
              kunna ta en hel arbetsdag.
            </seg>
            <seg n="161b4dce">
              Alla dessa resor blir naturligtvis en avsevärd merkostnad för
              polisen och för Åklagarmyndigheten, men också för Kriminalvården,
              som ska transportera de häktade till och från rättegången. Man
              får heller inte glömma säkerhetsrisken varje gång de häktade transporteras
              under rättegångsperioden.
            </seg>
            <seg n="c020ff7f">
              Att stänga häktet i Östersund blir därför en ökad kostnad inte
              bara för polisen och Åklagarmyndigheten utan även för Kriminalvården.
              Anser ministern att det är försvarbart, att det är en organisation
              som främjar ett effektivt samarbete med övriga myndigheter inom
              rättsväsendet?
            </seg>
          </u>
          <note type="speaker" n="813604d2">
            Anf. 16 Justitieminister BEATRICE ASK (m):
          </note>
          <u who="unknown" xml:id="i-db0b97f5bbf0f0fe-1" n="04fb0d31">
            <seg n="59fb5360">
              Herr talman! Marie Nordén säger att jag i mitt svar inte säger
              någonting om hur regeringen ser på rättsväsendets myndigheter
              i Norrland. Det var tur att den frågan ställdes, för då kan jag
              ge ett klart besked på den punkten.
            </seg>
            <seg n="e1b19414">
              Det är min bestämda uppfattning att vi ska ha ett rättsväsen
              som fungerar över hela landet och att man ska samordna myndigheter
              på ett sådant sätt att det är någorlunda anständigt.
            </seg>
            <seg n="98643c35">
              När jag satt i riksdagen under den förra mandatperioden gjordes
              det efter mycket om och men en utredning för att se över hur man
              skulle samordna rättsväsendets myndigheter i Norrland, detta bland
              annat för att vi hade behov av att se över tingsrättsorganisationen
              med mera. Den var så erbarmligt dålig att jag fick skicka ut departementstjänstemän
              på bil- och bussresa i Norrland för att kolla hur vägsträckningarna
              går. Det visade sig att det var helt irrelevant för hur människor
              faktiskt rör sig i dessa bygder.
            </seg>
            <seg n="82c4dc11">
              Utifrån detta gjorde vi ganska många förändringar och har också
              kunnat få på plats en mer rimlig organisation, också med tanke
              på kvaliteten och med tanke på de säkerhetsarrangemang som kan
              behövas även norr om Dalälven. Jag tycker att dessa frågor är
              mycket viktiga.
            </seg>
            <seg n="3700c687">
              När det gäller häktesorganisationen kom det mycket kritik också
              under förra mandatperioden, vilket gjorde att Kriminalvården så
              småningom inrättade tio tillfälliga häktesplatser i Östersund.
              Frågan kom upp igen i och med att den nya kriminalvårdsanstalten
              var under diskussion.
            </seg>
            <seg n="3c22f170">
              Jag vill rätta Marie Nordén på en punkt. Alliansregeringen har
              inte fattat något beslut om att bygga eller inte bygga någon kriminalvårdsanläggning.
              Däremot har Kriminalvården utifrån allmänt pratande från tidigare
              ministrar lagt ned mycket stora resurser på att projektera för
              en anstalt i Östersund. Det är min bestämda uppfattning att med
              de generösa ramar som i dag har givits rättsväsendets myndigheter
              måste de själva göra prioriteringarna inom de ramarna. Något beslut
              av regeringen i frågan har inte behövt fattas.
            </seg>
            <seg n="13b1ea49">
              Det som skrämmer mig är att man under flera år lät ett arbete
              pågå där det inte fanns några beslut, bara allmänna uttalanden,
              och inte heller några pengar anslagna i budgeten. Det finns det
              fortfarande inte i de socialdemokratiska budgetarna såvitt jag
              kan se.
            </seg>
            <seg n="1d1c5591">
              Jag står för att vi har gett bland annat Kriminalvården ordentliga
              resurser och ramar för sin verksamhet. Inom alliansen har vi uppfattningen
              att de professionella myndigheterna måste göra de organisatoriska
              prioriteringar som behövs för att verksamheten ska bli så bra
              som möjligt. I det ingår, som jag påpekade i svaret, att också
              samordna sig med andra myndigheter. Det är ju ingen mening att
              i onödan skicka över kostnader på någon annan. Också rättsväsendets
              olika myndigheter inser att risken då är stor för att de får mindre
              till sin egen verksamhet om det blir dyrare någon annanstans.
              Att se detta som en helhet är en viktig uppgift för dem.
            </seg>
            <seg n="7a6108e0">
              Regeringen har som sagt inte fattat något beslut som påverkar
              detta so far , och det är min bestämda uppfattning att man måste
              se helheten och också se till att myndigheterna har utrymme att
              fatta beslut utifrån kvalitet och de olika aspekter som måste
              vägas in. Det är oerhört viktigt att man landar rätt i de här
              frågorna, precis som när det gäller organisationen söder om Dalälven.
            </seg>
          </u>
          <note n="852ed004">
            Anf. 17 MARIE NORDÉN (s):
          </note>
          <u who="unknown" xml:id="i-bc989618c8632423-1" n="04fb0d31">
            <seg n="e898da9a">
              Herr talman! Jag noterar att ministern inte tar upp frågan om
              det är ett effektivt sätt att använda resurserna om häktet i Östersund
              läggs ned. Det innebär faktiskt ett beslut när man inte tillför
              de resurser som krävs för att fortsätta det planerade bygget.
              Ministern är precis som jag medveten om att man finansierar årsvis.
              Vi har årsbudgetar. Jag vägrar tro att det inte har förekommit
              någon information under den tid då man har projekterat och använt
              en stor del av sina resurser på att planera en anstalt i Östersund.
            </seg>
            <seg n="e44188bb">
              Ministern hänvisar till att myndigheter själva beslutar och ansvarar
              för sin organisation, inte regeringen. Det svaret var väntat.
              Det är ett standardsvar. Men denna princip har ju regeringen släppt
              nu. Regeringen tar ansvar och fattar beslut om var myndigheter
              ska finnas och bedriva sin verksamhet. Det skedde senast den 12
              februari, då man beslutade att Sida inte fick lämna Bagdad och
              Kabul. Då hade man ett extra regeringssammanträde och sade till
              Sida att man inte fick lämna de orterna: Ni måste vara kvar, och
              ni får stå för den kostnaden!
            </seg>
            <seg n="db6cb381">
              Den princip som ministern talar om har regeringen alltså kastat
              över bord vid det här laget. Man kan inte fortsätta gömma sig
              bakom den. Det går att göra politiska avvägningar. Det går att
              peka med hela handen och inse att vi har en förordning som inte
              är tillräcklig. Den förordningen följer inte våra myndigheter.
              Min fråga till ministern är fortfarande om hon tycker att Kriminalvården
              följer förordningen genom att lämna Östersund. Är det att följa
              närhetsprincipen och att se till att man får en fungerande organisation
              för alla berörda myndigheter?
            </seg>
          </u>
          <note type="speaker" n="380385e1">
            Anf. 18 Justitieminister BEATRICE ASK (m):
          </note>
          <u who="unknown" xml:id="i-db0b97f5bbf0f0fe-2" n="04fb0d31">
            <seg n="0f47fad0">
              Herr talman! Det är omöjligt att uttala en bestämd uppfattning
              om varje organisation och varje del av den utan det helhetsunderlag
              som krävs. Jag utgår från att Kriminalvårdsstyrelsen har det.
              Man måste se helheten. Jag har inte så mycket detaljkunskaper
              om häktesverksamheten i Östersund eller på andra platser. Jag
              framhöll, vilket Marie Nordén uppenbarligen inte noterade, att
              jag under den tid då man hade stängt häktesverksamheten i Östersund
              deltog i de diskussioner som kritiserade att man inte såg samordningsbehovet
              för olika verksamheter i Norrland. Det var detta som så småningom
              drev fram den utredning jag nämnde, som skulle se på hur olika
              rättsvårdande myndigheter samverkade men inte levererade tillräckligt
              bra resultat. Nog bekymrar jag mig över detta.
            </seg>
            <seg n="73bfe8d8">
              Det vore dock förmätet av mig att säga exakt vad jag tycker om
              just häktesplatserna i Östersund utan att sätta in detta i ett
              större sammanhang. Så kan man inte göra.
            </seg>
            <seg n="00b54ac1">
              Marie Nordén utgår från att det har funnits information om Kriminalvårdens
              projektering och så vidare i Östersund. Så är det naturligtvis.
              Men från min första dag som minister har jag varit väldigt tydlig
              om vad som är alliansregeringens politik, nämligen att Kriminalvården
              själv ska ta ansvar för organisationen inom de ramar som vi anger.
              Det är väldigt många önskemål om och behov av förändringar, nybyggen
              och annat som ligger på Kriminalvårdens bord, och för att klara
              detta på ett kvalitativt sätt tycker jag att myndigheten ska ha
              helhetsansvaret.
            </seg>
            <seg n="35d5efa2">
              Vi har valt att försöka öka precisionen i de planer man har men
              också bidra till att man har ramar som är rimliga i förhållande
              till den klienttillströmning man har. Naturligtvis påverkar också
              klienttillströmningen hur man ska organisera verksamheten.
            </seg>
            <seg n="c766b415">
              Som sagt, den här regeringen har från första dagen gett mycket
              tydliga besked om ansvarsfördelningen mellan regering och myndigheter.
              Vi har varit tydliga med att det är viktigt med samordning över
              myndighetsgränserna. Vi har också varit mycket tydliga med att
              vi vill ha en effektiv organisation även i Norrland. I några fall
              har vi också fått förbättra de underlag vi har haft för att åstadkomma
              detta.
            </seg>
            <seg n="68f7c64e">
              Detta är en frågeställning där jag anser att Kriminalvården måste
              fatta beslutet och bestämma hur det ska se ut. Det kan man inte
              direkt jämföra med en ambassad utomlands.
            </seg>
          </u>
          <note n="3d07ccb3">
            Anf. 19 MARIE NORDÉN (s):
          </note>
          <u who="unknown" xml:id="i-bc989618c8632423-2" n="04fb0d31">
            <seg n="7f97e538">
              Herr talman! Det tycker jag faktiskt att man kan. Det handlar
              om en princip. Är regeringen beredd att uttala sig och fatta beslut
              om en viss organisation för en viss myndighet. Det är ju principen
              som man ständigt lutar sig mot.
            </seg>
            <seg n="1fd0557e">
              Ministern ser tydligen inga problem med att det blir en väsentlig
              merkostnad när häktet i Östersund läggs ned. Vi vet, precis som
              ministern säger, av tidigare erfarenheter att det har blivit en
              extremt hög kostnad för polisen, ungefär 6 miljoner kronor extra
              per år under de tio år vi inte hade något häkte i Östersund. Vi
              var jätteglada när häktet kom tillbaka. Kriminalvården tog det
              beslutet utifrån att det planerades en anstalt i Östersund. Jag
              är jätteglad att man lärde sig av detta och att vi 2006 fick tillbaka
              vårt häkte, efter många år av bråkande och enträget lobbande.
            </seg>
            <seg n="0549b369">
              Jag hade en genuin förhoppning om att den här interpellationsdebatten
              skulle leda till att ministern kunde reflektera över behovet av
              ett häkte. Frågan ställdes för två veckor sedan, så jag utgick
              från att ministern skulle ha satt sig in i häktesorganisationen
              i den här delen av landet och hur situationen såg ut. Men jag
              hade kanske lite för höga förväntningar.
            </seg>
            <seg n="c55d7a4e">
              När det gäller samrådet kan man undra om det är värt namnet.
              Man vände sig inte till Polismyndigheten i Jämtlands län utan
              till Rikspolisstyrelsen. Polisen i Jämtland fick svara, men man
              visste att det egentligen inte spelade någon roll. Det är ungefär
              som att tuta innan man kör över någon, så har man i alla fall
              varnat den som blir överkörd.
            </seg>
            <seg n="f1ad1d80">
              Jag vill verkligen att vi ska använda våra skattepengar på bästa
              sätt. Och jag hoppas verkligen att ministern ser till att Kriminalvården
              följer den förordning som ministern citerar, att man får en effektiv
              häktesorganisation och inte en organisation som blir dyrare för
              oss skattebetalare och sämre för dem som ska utreda och dem som
              blir utredda.
            </seg>
          </u>
          <note type="speaker" n="48546ddf">
            Anf. 20 Justitieminister BEATRICE ASK (m):
          </note>
          <u who="unknown" xml:id="i-912a3428037f2333-7" n="04fb0d31">
            <seg n="a8d455d7">
              Herr talman! I år tillförs Kriminalvården 700 miljoner kronor,
              och ytterligare 100 miljoner kronor beräknas från år 2011. Vi
              tillför ansenliga summor, och ingen annan myndighet har fått större
              anslagsökningar under rätt många år, i alla fall under den här
              mandatperioden. Likväl ryms naturligtvis inte allt som man önskar
              inom anslagsökningen. Men jag tycker att när man gör denna stora
              satsning på en myndighet måste man också kunna ge den ansvaret
              att fördela resurserna på ett rimligt sätt. Och alliansregeringen
              har varit väldigt tydlig med att verksamheten måste planeras att
              ske inom ram.
            </seg>
            <seg n="e5e869f5">
              När Kriminalvården kom in med en framställan och ville att vi
              skulle medge ett hyresavtal som innebar att man behövde mer pengar
              än de resurser man redan hade fått, stämde det inte med reglerna
              och uppfyllde inte heller kraven i lokalförsörjningsförordningen.
              Därför valde regeringen att inte ens pröva frågan, det vill säga
              vi fattade inte beslut därför att det inte hade skett i den ordning
              som det ska.
            </seg>
            <seg n="ef8a3bc7">
              Jag förstår att Marie Nordén, precis som många andra, är väldigt
              bekymrad över detta. Men det som är vårt stora problem i dag när
              det gäller att reda ut situationen i Östersund och de rättsvårdande
              myndigheterna är naturligtvis att man har trott på allmänna uttalanden
              men att den förra regeringen valde att varken fatta beslut eller
              anslå några pengar. Och jag kan konstatera att Socialdemokraterna
              inte heller i opposition föreslagit några öronmärkta pengar till
              det här ändamålet.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="6ff199fe">
            5 § Svar på interpellation 2009/10:236 om ansvaret för sjukförsäkringen
          </note>
          <note type="speaker" n="5e467d13">
            Anf. 21 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-8" n="04fb0d31">
            <seg n="8b12270f">
              Herr talman! Matilda Ernkrans har frågat mig vilka initiativ
              jag är beredd att ta för att komma till rätta med uppenbara problem
              i dagens sjukförsäkring.
            </seg>
            <seg n="d0bd5880">
              Matilda Ernkrans är något oprecis i sin beskrivning av de problem
              hon anser finns med dagens sjukförsäkring. Den tycks dock avse
              de reformer av sjukförsäkringen som regeringen tagit initiativ
              till och handläggningstiderna beträffande utbetalning av sjukpenning.
            </seg>
            <seg n="1b7d9de7">
              Jag vill påminna om hur sjukförsäkringen fungerade 2006 då alliansregeringen
              tillträdde. 140 personer om dagen förtidspensionerades, många
              mot sin egen vilja. Som ett resultat av detta hade mer än var
              tionde person i yrkesverksam ålder en förtidspension. Socialförsäkringsutredningen
              ansåg att sjukförsäkringen hade blivit en parkeringsplats för
              många andra problem än sjukdom. De långtidssjukskrivnas situation
              beskrevs som att stiga ned i ett mörkt hål av väntan.
            </seg>
            <seg n="6218c802">
              Sjukförsäkringen ska vara trygg och säker, och den ska omfatta
              alla. Den som är sjuk och inte kan arbeta ska känna trygghet och
              ha ett gott skydd. Vi ska även ha en aktiv rehabilitering för
              att på bästa sätt ge hjälp och stöd tillbaka till arbete.
            </seg>
            <seg n="496b5f57">
              Det känns bra att vi nu tagit oss bort från den tidigare passiva
              sjukförsäkringen. Den nya sjukförsäkringen ser till allas möjligheter
              och behov. Vi har stärkt skyddet för de svagaste och sjukaste.
              De som är allvarligt sjuka ska kunna få sjukpenning utan tidsgränser
              under tiden de kämpar mot sin sjukdom. Rätt till förtidspension
              ges till dem som har en permanent nedsatt arbetsförmåga på grund
              av medfödda funktionshinder eller sjukdomar och skador som uppkommit
              senare i livet. För det stora flertalet som har en tillfällig
              sjukdom eller skada har vi gjort den största satsningen någonsin
              på hjälp och stöd för att öka möjligheten för tillbakagång till
              arbetslivet.
            </seg>
            <seg n="829b6d62">
              Den passiva sjukförsäkringen har nu ersatts av en trygg rehabiliteringskedja
              som ger fler vägar och bättre stöd för återgång i arbete. Personer
              som är sjukfrånvarande, även den som fortfarande är anställd men
              som behöver byta arbete, ska tidigt kunna få hjälp av Arbetsförmedlingen.
              Personer som har varit sjukskrivna mycket lång tid, två och ett
              halvt år eller längre, behöver särskilda insatser för återgång
              i arbete. För dessa personer har en ny individuellt anpassad arbetslivsintroduktion
              inrättats vid Arbetsförmedlingen. Jag har under de senaste veckorna
              besökt Arbetsförmedlingen vid olika tillfällen och även mött människor
              som nu trots mycket långa sjukskrivningsperioder för första gången
              erbjuds stöd för att komma tillbaka till arbetslivet.
            </seg>
            <seg n="1c8086c2">
              Den som har rätt till ersättning från Försäkringskassan ska givetvis
              inte behöva vänta på sina pengar. Det håller jag med Matilda Ernkrans
              om. Jag har också försäkrat mig om att Försäkringskassan arbetar
              för att upprätthålla rimliga handläggningstider. Myndighetens
              mål är att det ska ta högst 30 dagar att handlägga ett ärende
              från det att alla uppgifter har kommit in till Försäkringskassan.
              Detta lyckades man med i 88 procent av alla fall under 2009. Det
              krävs ytterligare insatser för att nå målet. Regeringen har därför
              permanent tillfört 600 miljoner kronor från och med 2010 för att
              säkerställa en effektiv handläggning. Även om det är en bit kvar
              har en klar förbättring skett vad gäller handläggningstiderna.
              År 2005 fick 71 procent sina pengar i rätt tid.
            </seg>
            <seg n="01cdee85">
              Vi måste vara ödmjuka inför de stora förändringar vi har gjort
              i sjukförsäkringen de senaste åren, och det kan finnas det som
              behöver förbättras. Huvudinriktningen är dock klar. Vi vill se
              till människans resurser och möjligheter. Så många som möjligt
              ska få en chans att delta i samhällslivet, både för deras egen
              skull och för att samhället behöver allas insatser.
            </seg>
          </u>
          <note type="speaker" n="44d0b446">
            Anf. 22 MATILDA ERNKRANS (s):
          </note>
          <u who="matilda_ernkrans_a2e584" xml:id="i-5aaa648646411a74-0" n="15c089e0">
            <seg n="b18bcd9b">
              Herr talman! Vårt land blir starkare om vi bygger det tillsammans.
              Var och en av oss ska mötas med respekt och ges möjlighet att
              växa. Alla ska få ta sin del av ansvaret och få möjlighet att
              bidra. Det gör Sverige starkt.
            </seg>
            <seg n="434cbd83">
              Cristina Husmark Pehrsson säger att hon ska vara ödmjuk inför
              de stora förändringar som är gjorda när det gäller sjukförsäkringen.
              Äntligen får vi en minister som tar ansvar för de omfattande förändringarna
              och försämringarna man har gjort i sjukförsäkringen.
            </seg>
            <seg n="f7234a18">
              Sverige är fortfarande ett bra land att leva i. Men allt fler
              möter stängda dörrar, och det är dessa människor som jag vill
              debattera här i kammaren i dag. Ministern säger att hon tycker
              att jag är lite oprecis. Jag ska precisera mig under den här debatten.
            </seg>
            <seg n="4a492fdb">
              En kvinna i 50-årsåldern var i gång i en aktiv rehabilitering
              på 75 procent hos sin arbetsgivare. Hon ställdes inför ultimatumet:
              Gå upp och jobba heltid hos din arbetsgivare eller säg upp dig
              och gå till Arbetsförmedlingen! Hon kände att hon inte hade något
              val. Hon gick upp i arbetstid och jobbade heltid. Det höll några
              månader, sedan rasade allt och hon sjukskrevs på heltid. Denna
              sjukskrivning i november har det till dags dato inte getts något
              besked om ifall hon får några pengar för eller inte.
            </seg>
            <seg n="0167b00c">
              En ung gravid kvinna missade rätten att söka havandeskapspenning
              för att hennes sjukskrivning inte hanterades. Arbetsgivaren hade
              inte anmält den till Försäkringskassan. Ingen berättade det för
              den gravida kvinnan. Månader senare, när hon själv började efterforska
              eftersom hon inte hade fått några pengar, uppdagades det. En snabb
              koll med hennes arbetsgivare visar logguppgifter på att arbetsgivaren
              visst har anmält sjukskrivningen till Försäkringskassan. Då hanteras
              hennes ärende och avslås. Tiden för att söka havandeskapspenning
              har passerat. Fortfarande har den unga kvinnan nu är barnet fött
              inte fått några pengar och saken prövas rättsligt.
            </seg>
            <seg n="4105dd88">
              En ensamstående förälder med funktionsnedsättning får ett nytt
              besked om bilstödet. Det beviljas inte längre, trots läkarintyg
              som visar att hennes skada och funktionsnedsättning har blivit
              värre sedan tidigare bedömning om beviljat stöd.
            </seg>
            <seg n="61ad154a">
              En kvinna i 50-årsåldern har som många andra kvinnor jobbat hela
              sitt liv inom vården. Hon har haft perioder av sjukskrivningar
              med förslitningsskador i nacke och axlar och därtill ett diskbråck
              som sitter så illa till att det inte går att operera. Hon är nu
              utförsäkrad med mindre pengar än tidigare. Hon säger själv att
              det jobbigaste är att inte bli trodd.
            </seg>
            <seg n="283379f7">
              En liten kille har en hjärnskada och är mycket infektionskänslig.
              Föräldrarna vill på läkarens inrådan vårda sin son ytterligare
              några månader innan dagis kan bli aktuellt. De får avslag på helt
              vårdbidrag. Försäkringskassan säger nej trots läkarutlåtande.
              Det är inte helt ovanligt, men det är ovanligt många fall som
              får nej numera. Attityderna har hårdnat också mot barn, hävdar
              barnläkare.
            </seg>
            <seg n="8444858a">
              Det här är mycket oroande, inte minst för de människor som drabbas
              av hårdare regler i den djupt förändrade sjukförsäkringen. Hårdare
              attityd och krångel vid utbetalningar oroar dem men också mig
              som vill att Sverige ska vara ett välfärdsland.
            </seg>
            <seg n="8b6339d6">
              Därför kvarstår mina frågor: Vilka initiativ är ministern beredd
              att ta för att komma till rätta med dessa uppenbara problem? Vilka
              svar ger ministern de människor jag har berättat om? Ska det verkligen
              behöva vara så här?
            </seg>
          </u>
          <note type="speaker" n="1dcbb34e">
            Anf. 23 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-104667cffecb0961-1" n="e0371227" next="i-f5c6c901d38b3b05-1">
            <seg n="deb743f6">
              Herr talman! I minister Husmark Pehrssons svar till Matilda Ernkrans
              kan man läsa att sjukförsäkringen ska vara trygg, säker och omfatta
              alla. Tyvärr gör den inte det, och det är ett medvetet politiskt
              val. Vi lever i ett kallare Sverige. Det gäller inte bara vädret
              utan också politiken.
            </seg>
            <seg n="f915f049">
              I dag kan vi läsa om en ung kvinna vars son dog i april förra
              året. Hon tänkte inte på att sjukanmäla sig det är inte det första
              man tänker på och framför allt gick hon inte till Arbetsförmedlingen
              och anmälde sig. Nu har kammarrätten fattat beslut om att hon
              nekas sjukersättning. Kammarrätten säger i sitt domslut att man
              har förståelse för detta men att det inte finns någon laglig möjlighet
              att medge sjukpenning de första 14 dagarna eftersom det inte finns
              någon bestämmelse med undantag. Det finns inga undantag i dagens
              regler.
            </seg>
          </u>
          <note n="f21f1fe8">
            Anf. 24 TALMANNEN:
          </note>
          <u who="eva-lena_jansson_69cbd8" xml:id="i-f5c6c901d38b3b05-1" n="e0371227" prev="i-104667cffecb0961-1">
            <seg n="c6c645c2">
              Jag vill påpeka att ministern inte kan bedöma enskilda fall.
              De får användas som exempel.
            </seg>
          </u>
          <note type="speaker" n="a294b3b5">
            Anf. 25 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-1714c6e01c21d862-2" n="e0371227">
            <seg n="daaa2dd1">
              Herr talman! Jag är medveten om det. Vi har en sjukförsäkring
              som ska vara trygg, säker och omfatta alla. Då är frågan som Matilda
              Ernkrans tar upp relevant. Borde man se över reglerna? Stämmer
              reglerna överens med hur vi ser på sjukförsäkringen? Hur ska man
              veta om man omfattas av sjukförsäkringen i dag?
            </seg>
            <seg n="5adccb49">
              De försämringar som har gjorts under denna regering har påverkat
              många människor i Sverige. Det fall jag tog upp är bara ett. Det
              handlar om människor som drabbas av en hård och kall politik.
              Jag hoppas verkligen få höra svar av Husmark Pehrsson på Matilda
              Ernkrans frågor.
            </seg>
          </u>
          <note type="speaker" n="f7925253">
            Anf. 26 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-9" n="04fb0d31">
            <seg n="25c9bd9e">
              Herr talman! Låt mig börja med Eva-Lena Janssons inlägg. Som
              herr talmannen sade kan inte jag eller någon annan kommentera
              enskilda fall. Jag kan dock konstatera att det fanns en uppenbar
              brist i lagstiftningen när ni var ansvariga.
            </seg>
            <seg n="5e37e4ea">
              Vid akut sorgekris är man inte sjuk. Jag har träffat föräldrar
              till barn som har avlidit och att mista ett barn måste vara det
              svåraste man över huvud taget kan råka ut för. Dessa föräldrar
              menar att de behöver vara hemma och få sörja i fred men eftersom
              de inte betraktas som sjuka kan de inte få sjukpenning. Det vill
              jag ändra på.
            </seg>
            <seg n="e8c291af">
              Jag vill ändra på den lagstiftning som Eva-Lena Jansson ondgör
              sig över en lagstiftning där det inte fanns några undantag när
              ni var ansvariga. Därför bad jag utredaren som såg över arbetsförmågebegreppet
              att också se över sorg. Nu har utredningen kommit in, och jag
              kommer att ta del av den noga för att se om vi kan göra något
              för att ge de föräldrar som mister sina barn en möjlighet att
              få sörja. Som det är nu är det inte rimligt. Dessa föräldrar vill
              dock inte betraktas som sjuka även om de inte kan arbeta.
            </seg>
            <seg n="4873a932">
              Låt oss i stället vara överens om att vi ska försöka komma till
              rätta med detta och ge dessa föräldrar en möjlighet att få sörja.
              Den lagstiftning som fanns när ni var ansvariga gav inte föräldrarna
              någon möjlighet till det.
            </seg>
            <seg n="8d1361a4">
              Föräldrarna är inte sjuka men orkar inte arbeta. De vill få sörja.
              Nu tänker jag försöka göra något åt detta. Förhoppningsvis ska
              jag kunna presentera en möjlighet för föräldrar att få sörja,
              för nuvarande ordning är inte rimlig.
            </seg>
            <seg n="030d0efe">
              Till Matilda Ernkrans vill jag säga att jag reser två tre dagar
              i veckan och träffar många personer som befinner sig på Arbetsförmedlingen
              efter att ha lämnat sjukförsäkringen. Många av dem säger: Äntligen
              är det någon som lyssnar på mig; nu först får jag hjälp.
            </seg>
            <seg n="8ca60292">
              På Ekot i morse hörde jag om en kvinna som blev sjukskriven för
              utmattningsdepression 1992. År 2000, åtta år senare, fick hon
              en tidsbegränsad sjuk- och aktivitetsersättning. Först nu har
              hon fått hjälp över till Arbetsförmedlingen där man kan se vad
              man kan göra för henne och vad hon har för behov i form av arbetsträning,
              stöd, rehabilitering och samtal med psykolog och arbetsterapeut.
              Denna kvinna var orolig, vilket jag förstår. Hon har varit borta
              sedan 1992 för smärta med mera.
            </seg>
            <seg n="7970a1f4">
              Det kallaste jag kan tänka mig är att gömma och glömma människor
              i fortsatt utanförskap. Därför har regeringen avsatt mycket pengar
              för en rehabiliteringsgaranti. Den är inte minst riktad till kvinnor
              med smärta i kroppen och lättare psykisk ohälsa.
            </seg>
            <seg n="6ba5591d">
              Jag ser hur landstingen har använt dessa pengar på ett bra sätt.
              I Örebro län är det 1 000 personer som har fått behandling inom
              ramen för rehabiliteringsgarantin. Förra året var det totalt 30
              000 i hela Sverige, och i år beräknar vi att den kommer att omfatta
              50 000. Främst, till 70 procent, riktar den sig till kvinnor som
              har ont i kropp och själ. Hade kvinnan som var sjukskriven och
              borta från arbetslivet sedan 1992 fått hjälp i tid hade hon kanske
              inte behövt vänta i 17 år på att få komma tillbaka.
            </seg>
          </u>
          <note type="speaker" n="c658f982">
            Anf. 27 MATILDA ERNKRANS (s):
          </note>
          <u who="matilda_ernkrans_a2e584" xml:id="i-5aaa648646411a74-1" n="15c089e0">
            <seg n="fc106481">
              Herr talman! Ska jag tolka det, Cristina Husmark Pehrsson, som
              att du är nöjd med sakernas tillstånd så länge du får träffa människor
              som säger att de i flera år har väntat på och önskat att de ska
              bli utkastade från sjukförsäkringen och inskrivna på Arbetsförmedlingen
              med en lägre ersättning än tidigare? Ska jag tolka det som att
              du är nöjd, Cristina Husmark Pehrsson, och har åstadkommit det
              du kan åstadkomma när det gäller sjukförsäkringen?
            </seg>
            <seg n="b7796336">
              Den stora mängd människor som far illa här och nu i den sjukförsäkring
              som du har ansvar för ska alltså nöja sig med detta för att några
              få tycker att det kanske fungerar. Är det ditt svar till dessa
              människor, Cristina Husmark Pehrsson?
            </seg>
            <seg n="37b46c8e">
              Människor har hört av sig till mig, och jag har träffat dem.
              Det var bara några få exempel, men det var ett sätt att beskriva
              en verklighet som den borgerliga regeringen uppenbart väljer att
              inte se. Det är upprörande.
            </seg>
            <seg n="8d39519b">
              Det är ännu mer upprörande när du får det att handla om vad som
              hände bakåt i tiden, Cristina Husmark Pehrsson. Människor är inte
              arga, upprörda, ledsna och förtvivlade över det som hände bakåt
              i tiden. De kan dock ha åsikter om vad vi gjorde och inte gjorde.
              Vi har också haft en hel del åsikter om vad vi gjorde och inte
              gjorde, och därför har vi omprövat delar av vår politik. Självklart
              ska människor få bidrag, om så bara för en timme om dagen.
            </seg>
            <seg n="b9eb5630">
              Du måste väl känna något ansvar för de människor som far riktigt
              illa i det Sverige som du har skapat, Cristina Husmark Pehrsson?
            </seg>
            <seg n="1d406f3a">
              Sverige är fortfarande ett bra land att leva i, men allt fler
              möter stängda dörrar. Det borde vara din och framför allt min
              ambition att se till att öppna de dörrarna för de människor som
              känner att de möter stängda dörrar.
            </seg>
            <seg n="f0a75e5d">
              Jag kan i alla fall säga att till skillnad från den borgerliga
              regeringen kommer vi inte att rycka undan försörjningen för människor
              i utsatta situationer. Det hade varit klädsamt om ministern själv
              hade kunnat garantera detta, för det är ju det den här politiken
              handlar om. Om ministern hade velat göra någonting bra och hjälpa
              de här människorna ur passivitet så hade det varit möjligt inom
              sjukförsäkringens ram. Varför ska man först rycka undan pengarna
              för dem och försätta dem i en oro som jag tror är svår att sätta
              sig in i? Man vet inte vet hur man ska kunna skaffa mat på bordet
              till sig och sina ungar nästa månad eftersom man inte vet vad
              man får för ersättning. Det här är inget jag står här och hittar
              på, utan det har vi faktiskt redan fått rapporterat.
            </seg>
            <seg n="b71e8d9b">
              Dessutom har ministern stått i den här kammaren och sagt att
              det inte är sjuka människor som kommer att komma till Arbetsförmedlingen,
              för sjuka människor ska bli kvar i sjukförsäkringen. Men nu får
              vi rapporter från ST som säger att nästan 60 procent faktiskt
              är sjuka människor som behöver medicinsk rehabilitering. Dem har
              ministern kastat ut ur sjukförsäkringen och skickat längst bak
              i kön på Arbetsförmedlingen. Ministern väljer också att som svar
              på mina frågor och till de människor jag lyfter fram säga att
              de som hon har träffat i alla fall är nöjda.
            </seg>
            <seg n="81543934">
              Det duger inte. Jag vill ha svar till de människor som jag har
              berättat om här. Ska det verkligen behöva vara så här?
            </seg>
          </u>
          <note type="speaker" n="73ece48e">
            Anf. 28 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-104667cffecb0961-2" n="e0371227" next="i-f5c6c901d38b3b05-2">
            <seg n="16448992">
              Herr talman! Cristina Husmark Pehrsson har varit minister i Sverige
              i snart fyra års tid. Nu berättar hon för mig att hon har känt
              till att de här reglerna har funnits hela tiden. Människor som
              mister en nära anhörig räknas inte som sjuka, och därför ska man
              inte ha ersättning om man nu, som i det här fallet, är arbetssökande.
            </seg>
            <seg n="1c43c87c">
              Man räknas inte som sjuk, och jag får till svar, herr talman,
              att det är den tidigare socialdemokratiska regeringens fel, trots
              att den här regeringen gång på gång under tre och ett halvt års
              tid har gjort om det ena trygghetssystemet efter det andra och
              försämrat det.
            </seg>
            <seg n="3e3cb862">
              Jag kan tyvärr inte ta ett sådant inlägg från ministern på allvar.
            </seg>
            <seg n="778ee6e3">
              Jag har en arbetskamrat som har varit sjukskriven för länge.
              Han klarar bara av att jobba 80 procent. Han har nu blivit utförsäkrad
              från sjukförsäkringen. Vad som händer om han drabbas av en allvarlig
              olycka, till exempel en trafikolycka, är att han har en karens
              på 90 dagar innan han kan få ersättning från Försäkringskassan
              igen, eftersom han har varit sjuk för länge.
            </seg>
            <seg n="50890ba2">
              Nu får han alltså jobba deltid. Trots att han är sjuk har han
              inte rätt till någon ersättning trots att läkaren bedömer honom
              som sjuk.
            </seg>
            <seg n="454bd46d">
              Jag har tagit upp två fall. Matilda Ernkrans har tagit upp flera
              fall som gäller förändringarna i sjukförsäkringen och hur de drabbar
              människor. Vi har fått ett kallare och hårdare Sverige. Jag är
              inte nöjd med den här utvecklingen, herr talman, men jag inser
              att vi får ändra på det i valet 2010.
            </seg>
          </u>
          <note n="260632f4">
            Anf. 29 MARIE NORDÉN (s):
          </note>
          <u who="eva-lena_jansson_69cbd8" xml:id="i-f5c6c901d38b3b05-2" n="e0371227" prev="i-104667cffecb0961-2">
            <seg n="20815a30">
              Herr talman! I onsdags besökte jag Pernilla. Hon är ambulanssjukvårdare
              och har haft diskbråck under en längre tid. Det har tillstött
              komplikationer efter en operation. Hon hade två skruvar i ryggen,
              och läkaren bestämde att de måste opereras bort.
            </seg>
            <seg n="395c90cd">
              Mitt under konvalescensen gick hennes tid som sjukskriven ut,
              och hon har fått beskedet från Försäkringskassan att hon inte
              får vara sjukskriven på heltid längre. Den vårdande läkaren skickar
              in brev på brev och försöker få Försäkringskassan att förstå att
              Pernilla snart ska opereras.
            </seg>
            <seg n="7c8806c5">
              Hon opererades i tisdags, för en vecka sedan, och därför behöver
              hon vara sjukskriven. Bara hon får läka kommer hon att kunna gå
              tillbaka till sin heltidsanställning som ambulanssjukvårdare.
            </seg>
            <seg n="65ac5550">
              Men Försäkringskassan har sina regler att följa, så hon blir
              deltidssjukskriven och förlorar halva sjukpenningen detta under
              den tid som hon faktiskt ligger på operationsbordet. Försäkringskassan
              ringer till Pernilla och frågar henne om hon inte kan sitta i
              någon kassa någonstans i Bräcke kommun där hon bor.
            </seg>
            <seg n="f3d9283f">
              Då kan inte jag, och säkert inte ministern heller, låta bli att
              tänka på den diskussion som var före jul när precis den här situationen
              inträffade för många som hade en allvarligare sjukdom än diskbråck.
              Många cancersjuka larmade om just precis den här situationen,
              där de stelbenta och ganska omänskliga reglerna ställde dem i
              en helt orimlig situation. Då beslutade regeringen att det behövdes
              ett undantag.
            </seg>
            <seg n="ca902573">
              När man nu ser att det är andra människor med andra sjukdomar
              som hamnar i precis samma orimliga situation, borde då inte ministern
              fundera på om man skulle ändra reglerna? Jag säger inte att vi
              hade ett perfekt sjukförsäkringssystem, för det hade vi inte.
              Det var människor som ramlade mellan stolarna. Det fanns arbetsgivare
              som glömde bort att höra av sig under flera år. Det var Försäkringskassan
              som tog för lång tid på sig att göra utredningar.
            </seg>
            <seg n="43159c5a">
              Men precis som Matilda sade tidigare gör det inte det här systemet
              vare sig mänskligare eller bättre att vi delvis misslyckades med
              vårt system. Det som fanns i vårt system var ändå tryggheten att
              jag så länge jag anses ska vara sjukskriven av min läkare, om
              inte jag hamnar i tvist med Försäkringskassans försäkringsläkare,
              har rätt att vara sjukskriven i ett sjukförsäkringssystem som
              är värt namnet.
            </seg>
            <seg n="1c0bbc7e">
              Jag undrar om ministern tycker att det är rimligt att samtidigt
              som man ligger och blir opererad inte ska ha rätt att vara heltidssjukskriven.
              Jag säger inte att ministern ska veta allting om fallet Pernilla,
              men det här är inte ett enskilt, enstaka fall. Hon är inte på
              något sätt ensam om den här situationen. När reglerna gör att
              Försäkringskassan agerar på det här sättet tycker jag att ministern
              borde fundera på om hon tycker att systemet fungerar.
            </seg>
            <seg n="09df2608">
              I stället för att läka får Pernilla nu strida mot Försäkringskassan.
              Hon får anlita en jurist under sin tid som sjukskriven. Dessutom
              blir hon fattigare. Det gör henne inte friskare, och det gör inte
              heller att hon snabbare kommer tillbaka till arbetslivet. Ett
              system som gör att människor känner sig allt annat än trygga och
              säkra måste väl ändå ministern tycka är ett misslyckat system?
            </seg>
          </u>
          <note type="speaker" n="9afddb25">
            Anf. 30 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-10" n="04fb0d31">
            <seg n="d7ff28f0">
              Herr talman! När det gäller tryggheten att få vara sjukskriven
              så länge man tycker att man behöver det, Marie Nordén, har jag
              träffat läkare på Kolmårdens vårdcentral och i går i Skåne och
              även patienter som säger att sjukskrivning och att få vara i fred
              med sin sjukskrivning har väldigt stora biverkningar. Då kan det
              handla om den kvinna som man berättade om på Ekot i dag som har
              varit sjukskriven sedan 1992 och som var väldigt orolig för att
              hon inte skulle vara fortsatt sjukskriven eller förtidspensionerad.
            </seg>
            <seg n="0f992b85">
              Det handlar om att vi gör rätt insatser i tid för de här personerna.
              Sedan är det, som Marie Nordén säger, helt rätt att jag inte kan
              gå in på enskilda fall. Det är Försäkringskassan som tillämpar
              dagens lagstiftning. Men jag vill också rätta Marie Nordén när
              det gäller en sak: Vi gjorde inget undantag i december månad.
              Vi gjorde ett förtydligande så att ingen skulle kunna missuppfatta
              regeringens klara inriktning och ambition att vi ska undanta personer
              som är svårt sjuka och behöver vård och behandling för att sedan
              kunna komma tillbaka.
            </seg>
            <seg n="3d0001c8">
              När Försäkringskassan gick igenom alla de fall som detta handlade
              om och som vi blev kritiserade för i december sade man att det
              hade inte behandlats på ett annorlunda sätt än tidigare, utan
              man hade gjort det enligt regeringens fulla ambition och intention:
              att försöka skydda alla som är sjuka. Men för att det ändå inte
              skulle bli några missuppfattningar gjorde vi ett förtydligande,
              även om Försäkringskassan säger att inga strängare regler hade
              bedömts. Man hade alltså förstått vad regeringen ville göra.
            </seg>
            <seg n="b10cfe04">
              Matilda Ernkrans säger att hon tolkar mig, och det hade varit
              väldigt intressant att få tolka Matilda Ernkrans och Socialdemokraterna
              också. Nu börjar vi som vi hörde att närma oss valet, och det
              börjar bli dags för människor att få höra. Ni har presenterat
              en skiss. Vad händer med sjukpenningdagarna? Vad händer med sjukintyget?
              Vad händer med rehabiliteringen? Vad händer med företagshälsovården
              som ni hela tiden har sagt nej till när vi har förstärkt den?
            </seg>
            <seg n="b0b25383">
              Vi har förstärkt med rehabiliteringsgarantin. Vi har förstärkt
              med sjukvårdsmiljarden. Vi hjälper människor till Arbetsförmedlingen
              för att de ska kunna få en arbetslivsinriktad rehabilitering.
            </seg>
            <seg n="389cea63">
              Jag har själv arbetat som företagssköterska i många år och vet
              att den onda ryggen kanske inte bara handlar om ont i ryggen fysiskt
              utan också om smärta för att någonting inte fungerar där hemma
              eller för att man är orolig för ekonomin och mycket annat.
            </seg>
            <seg n="87e58dbe">
              Det handlar om att se hela människan. Med en medicinsk rehabilitering
              och med en arbetslivsinriktad rehabilitering har vi möjlighet
              att se hela människan. Vi kan fråga: Hur har du det i din situation?
              Hur mår du? Vad kan vi göra för dig? Det kan vi göra i lugn och
              ro.
            </seg>
            <seg n="9f14d46b">
              En handläggare på Arbetsförmedlingen sade: Det kan hända att
              det kan börja med ett samtal i veckan. Sedan får vi se vilka insatser
              som vi kan göra för den här personen.
            </seg>
            <seg n="ba191720">
              Det handlar inte om en söka-jobb-kurs på tre månader från åtta
              till fem, utan det handlar om att fånga människorna där de är,
              se deras behov, se deras situation och fråga: Vad kan vi göra
              för dig?
            </seg>
            <seg n="fe6b1cb7">
              Sedan kan det bli en fortsättning i form av arbetspraktik och
              arbetsträning. Men den där bron över till Arbetsförmedlingen är
              inte enkelriktad. Orkar man det inte, klarar man det inte, och
              ser man att det inte fungerar ska man självklart komma tillbaka
              till sjukförsäkringen igen.
            </seg>
            <seg n="44990cd6">
              Återigen: De som är sjuka och de som har daglig vård och behandling
              jag riktar mig till Marie Nordén och de som ligger på sjukhus
              och vilkas hälsotillstånd kan försämras av insatser på Arbetsförmedlingen
              ska naturligtvis ha kvar sin sjukpenning.
            </seg>
            <seg n="7863a82c">
              Matilda Ernkrans talar om stängda dörrar. Ja, det var precis
              så det var. Nu har vi öppnat dessa dörrar och erbjuder många vägar
              tillbaka genom arbetslivsinriktad rehabilitering och stöd och
              hjälp på vägen. Sedan tror vi på människors möjligheter. Vi har
              inte låst dem ute.
            </seg>
          </u>
          <note type="speaker" n="36e10f05">
            Anf. 31 MATILDA ERNKRANS (s):
          </note>
          <u who="matilda_ernkrans_a2e584" xml:id="i-f868055d5636109a-0" n="15c089e0" next="i-3ad6c06aead21dbc-0">
            <seg n="5dc446a5">
              Herr talman! Lika osant som ministerns löfte om att ingen som
              var sjuk skulle utförsäkras var, är det att beskriva den rödgröna
              sjukförsäkringen som en skiss. Vi har presenterat en överenskommelse
              som duger att regera utifrån.
            </seg>
            <seg n="aa1e06cb">
              Direkt vid en valseger kommer de hårda och stelbenta tidsgränserna
              med prövning mot en låtsasarbetsmarknad och med en absolut tidsgräns
              då dagarna tar slut och den enskilde utförsäkras att avskaffas.
              Det kommer att göra skillnad direkt till det bättre i människors
              vardag. Det handlar om respekt för de människor som nu kämpar
              för att göra sina röster hörda. Det handlar om de många som har
              drabbats hårt av den borgerliga sjukförsäkringen och som nu med
              brutna röster försöker få någon att lyssna. De vill inte bli lämnade
              i passivitet. Men de vill inte heller förlora all sin värdighet,
              sin ekonomi och sin hälsa. Vi håller med. Det är inte anständigt
              för ett välfärdsland. De ska ha individuella bedömningar med rätt,
              plikt och stöd tillbaka till arbete. Vi tänker inte lämna människor
              i passivitet, utan varje person ska ha rätt att få bidra om så
              bara en timme om dagen.
            </seg>
            <seg n="1c592a40">
              Sverige är ett bra land att leva i. Men faktum är att allt fler
              möter stängda dörrar. Ekonomin går med underskott och klyftorna
              ökar när skatten sänks på lånade pengar. Vart leder det?
            </seg>
            <seg n="c8544764">
              Redan i dag ser vi svaret, och vi vet var det kommer att hamna
              med fyra år till med samma borgerliga politik. Ett gott mått på
              ett land är hur man tar hand om sina sjuka och utsatta. Och Sverige
              sköter sig dåligt i dag. Ansvaret ligger hos socialförsäkringsministern.
            </seg>
            <seg n="180fd0c7">
              Det är uppenbart att dessa förändringar i sjukförsäkringen drabbar
              enskilda hårt. Det hjälper dem inte vidare. Det stänger dörrar,
              och det försätter människor i orimliga situationer.
            </seg>
            <seg n="95ce8831">
              Regeringens snabba och stora förändringar i sin egen hemmasnickrade
              sjukförsäkringsmodell skapar stor oro bland människor. Handläggare
              hinner inte med sin arbetssituation, och enskilda försäkrade hamnar
              i orimliga väntetider. Det är inte anständigt för ett välfärdsland.
            </seg>
          </u>
          <note n="356668e8">
            Anf. 32 MARIE NORDÉN (s):
          </note>
          <u who="matilda_ernkrans_a2e584" xml:id="i-3ad6c06aead21dbc-0" n="15c089e0" prev="i-f868055d5636109a-0">
            <seg n="0cffa76d">
              Herr talman! För Pernilla handlar det om att hon inte får vara
              sjukskriven, inte ens då hon opereras. Försäkringskassan menar
              att man följer regeringens regler och de intentioner som ministern
              hänvisar till och som hon tog upp i sitt tidigare anförande.
            </seg>
            <seg n="b8b6b43a">
              Ministern måste kunna se konsekvenserna av regeringens nya regler
              och de intentioner som man har med sjukförsäkringen när sjukförsäkringen
              inte, som ministern säger i svaret, är trygg, säker och omfattar
              alla. När den som är sjuk inte kan arbeta, inte känner en trygghet,
              inte har ett gott skydd och inte får en aktiv rehabilitering utan
              en aktiv uppsägning av sin sjukförsäkring måste regeringen fundera
              på vad det är som har blivit fel.
            </seg>
            <seg n="82dee0b2">
              Den vårdande läkarens bedömning måste räknas, och diagnosen som
              patienten och personen i fråga har, inte kollektivet man kan inte
              dra alla över en kam och säga att tiden är slut måste räknas.
            </seg>
            <seg n="3bafd413">
              Det kan väl ändå inte vara rätt med en administrativ gräns som
              väger tyngre än den faktiska diagnosen som den enskilda individen
              har?
            </seg>
            <seg n="d740eb02">
              Varför ska det inte vara möjligt med rehabilitering utan att
              människor kastas ut ur systemet? Varför kan man inte säga att
              man behöver göra avstämningar utan att människor riskerar att
              förlora sin sjukersättning?
            </seg>
            <seg n="071eeb29">
              Jag har aldrig förstått och inga som jag möter som är sjukskrivna
              och som drabbas av just dessa administrativa gränser har förstått
              varför det är så viktigt för regeringen att kasta ut människor
              ur systemet. Jag kan inte se att det finns något motsatsförhållande
              i att man faktiskt ser till att människor får hjälp att komma
              tillbaka men ändå har rätten att vara sjukskrivna när de är under
              operation. Då måste väl ministern ändå erkänna att det är någonting
              som har blivit så fel? Jag skulle vilja veta vad ministern anser
              om det.
            </seg>
          </u>
          <note type="speaker" n="54ba96dd">
            Anf. 33 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-db0b97f5bbf0f0fe-3" n="04fb0d31">
            <seg n="5af4f2bb">
              Herr talman! Det är inte jag som har myntat ordet skiss, Matilda
              Ernkrans. Det är precis det som ni själva skrev och kallade det
              på DN Debatt. Där stod det: Det som vi ovan presenterar är en
              skiss.
            </seg>
            <seg n="bf9d7304">
              Det är inte jag som har levererat ordet skiss, även om det är
              precis det som jag tycker att det är. Att det skulle duga att
              regera utifrån tror jag att det är fler än jag som skulle sätta
              ett stort frågetecken för. Ni är inte överens i oppositionen när
              det gäller de tidsbegränsade förtidspensioneringarna. Det är väldigt
              många saker som ni inte är överens om. Att ni ska avskaffa tidsbegränsningen
              och återinföra förtidspensioneringarna, men först när människor
              är 58 år, tycker jag inte är en politik som är lämplig att regera
              med.
            </seg>
            <seg n="dc6664d9">
              Marie Nordén, sanningen är att 2006 när ni hade förlorat valet
              var det 770 000 personer som var utestängda. De fick ingen hjälp,
              de fick inget stöd, det var ingen som ringde till dem, och de
              fick ingen rehabilitering. Ni hade motsatt er satsningarna på
              företagshälsovård under alla år som jag satt i riksdagen.
            </seg>
            <seg n="8acf67a2">
              Vi har infört rehabiliteringsgarantin på 1,6 miljarder kronor.
              Vi har startat företagshälsovård, och vi har förbättrat ekonomin
              för personer med förtidspension.
            </seg>
            <seg n="10137aec">
              Ni särskilde bostadstillägget för pensionärer och gav ålderspensionärerna
              mer än förtidspensionerade i bostadstillägg. Ni särskilde dessa
              två grupper. Vi har nu ändrat detta så att pensionärer med förtidspension
              får lika mycket i bostadstillägg som ålderspensionärer. Dessutom
              har vi förstärkt Försäkringskassans budget.
            </seg>
            <seg n="c4c5522d">
              Jag menar allvar när jag säger att vi hjälper personer som är
              allvarligt sjuka och ger dem stöd och hjälp. Det är en trygg försäkring,
              och vi ger vägar tillbaka.
            </seg>
          </u>
          <note n="90d2461d">
            År 2006 var 770 000 personer utestängda och kom inte tillbaka.
            Dörren var igenbommad.
          </note>
          <u who="unknown" xml:id="i-bc989618c8632423-3" n="04fb0d31">
            <seg n="c97e0831">
              Vi erbjuder nu många vägar tillbaka. Jag tänker fortsätta detta
              arbete och ge hjälp, stöd och trygghet för de personer som behöver
              det och som tidigare har varit utanför.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="026ac491">
            6 § Svar på interpellation 2009/10:238 om trafikförsäkringen
            och representationen i Trafikskadenämnden
          </note>
          <note type="speaker" n="a4e7387c">
            Anf. 34 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-11" n="04fb0d31">
            <seg n="cc454ab2">
              Herr talman! Egon Frid har frågat mig hur jag avser att gå vidare
              med trafikskadeförsäkringen, om jag är beredd att låta brukare
              av trafikförsäkringen och deras anhöriga bli representerade i
              Trafikskadenämnden och om vilka åtgärder jag avser att vidta för
              att komma till rätta med situationen för trafikskadade.
            </seg>
            <seg n="430aa698">
              De frågor som Egon Frid tar upp berör flera statsråd och departement.
              Kommun- och finansmarknadsminister Mats Odell är ansvarig för
              frågor som rör Trafikskadenämnden. Justitieminister Beatrice Ask
              ansvarar för frågor om rättshjälp och trafikskadelagen, och jag
              själv har ansvar för den fortsatta beredningen av Trafikförsäkringsutredningens
              slutbetänkande. Egon Frid bör därför i särskild ordning till ansvarigt
              statsråd ställa de frågor han vill ha ytterligare svar på.
            </seg>
            <seg n="ff1f5674">
              I januari i år överlämnade Trafikförsäkringsutredningen sitt
              slutbetänkande till mig, av vilket framgår att utredningen har
              gjort ett gediget arbete i en mycket komplicerad fråga. Utredningen
              har haft i uppdrag att lämna förslag till utformning av regler
              som möjliggör en överföring av vissa socialförsäkringsutgifter
              till trafikförsäkringen, närmare bestämt kostnaderna för trafikskadades
              sjukpenning och sjukersättning. I utredningens uppdrag har också
              ingått att bland annat göra en uppskattning av de externa kostnader
              som är förknippade med trafikskador.
            </seg>
            <seg n="9dee7543">
              Om utredningens förslag skulle genomföras skulle, bedömer utredningen,
              trafikförsäkringspremien stiga med 70 procent. Med anledning av
              Egon Frids första fråga kan jag, såsom tidigare uttalats, meddela
              att regeringen har bedömt att det inte är aktuellt och inte heller
              rimligt att genomföra de kostnadsökningar som utredningen föreslår.
            </seg>
          </u>
          <note type="speaker" n="0181b95d">
            Anf. 35 EGON FRID (v):
          </note>
          <u who="egon_frid_c86215" xml:id="i-74f377852345b9ea-0" n="a566ca9b">
            <seg n="07323574">
              Herr talman! Jag vill tacka statsrådet för svaret. Svaret visar
              dock den brist på helhetssyn som genomsyrar trafikskadeförsäkringen,
              Trafikskadenämnden, trafikförsäkringen och situationen för trafikskadade.
              I stället för att svara som ansvarig för den fortsatta handläggningen
              av trafikförsäkringen hänvisar statsrådet till andra ansvariga
              statsråd. Då blir det inte lätt att föra en diskussion om de trafikskadades
              situation.
            </seg>
            <seg n="6642568c">
              Grunden för försäkringar, även socialförsäkringar, är att de
              är och ska vara starkt omfördelande och ska utjämna kostnader
              för olika riskgrupper och skadade.
            </seg>
            <seg n="e13cb8dc">
              Trafikförsäkringsutredningens förslag måste ses i ljuset av den
              urholkning av trygghetsförsäkringen som den borgerliga regeringen
              genomför. Vänsterpartiet är helt emot denna utveckling som innebär
              en privatisering av en betydande del av trafikförsäkringen och
              även sjukförsäkringssystemet. Förslagen står helt i motsats till
              de generella socialförsäkringar som vi vill ha.
            </seg>
            <seg n="a0f23eb7">
              Regeringen har aviserat att den inte tänker genomföra de kostnadshöjningar
              som utredningen föreslår. Vänsterpartiet konstaterar därmed att
              vi troligtvis kommer att slippa denna ytterligare privatisering
              av trafikförsäkringen, vilket naturligtvis är bra.
            </seg>
            <seg n="111c761b">
              Genom trafikförsäkringen får den som har råkat ut för en personskada
              till följd av trafik med motorfordon ersättning enligt trafikskadelagen.
              Vid regleringen av personskador till följd av trafikskador hamnar
              försäkringstagaren ofta i underläge gentemot försäkringsbolaget.
              Det beror på att försäkringsbolaget vid den medicinska bedömningen
              har tillgång till fler läkare och på att bolagen numera sällan
              beviljar den drabbade ett juridiskt ombud.
            </seg>
            <seg n="b00c6b36">
              För att ersättningen ska bli så rättvis och enhetlig som möjligt
              ska det bolag som reglerar trafikskador rådfråga en skaderegleringsnämnd,
              Trafikskadenämnden, om bedömning och beräkning i vissa ersättningsfrågor.
            </seg>
            <seg n="f4558d9c">
              Trafikskadenämndens uppgift är att ge försäkringsbolagen förslag
              om ersättning och ersättningens storlek, särskilt i sådana fall
              då skada lett till invaliditet eller till dödsfall. Nämnden avger
              också yttranden till domstolar eller andra myndigheter i ersättningsfrågor
              med anledning av personskador.
            </seg>
            <seg n="41619a79">
              Nämnden är sammansatt av jurister, lekmannarepresentanter och
              företrädare för försäkringsbolagen. Däremot är brukarna av trafikförsäkringen
              eller brukarnas anhöriga inte representerade i nämnden.
            </seg>
            <seg n="57ed33c1">
              Regeringens trafikförsäkringsutredning föreslår inte heller någon
              förändring av Trafikskadenämndens sammansättning trots de uppenbara
              brister som de trafikskadade drabbas av.
            </seg>
            <seg n="4b54549d">
              Vänsterpartiet anser att ett sätt att försöka komma till rätta
              med brister i Trafikskadenämnden är att förändra Trafikskadenämndens
              sammansättning för att tillgodose att de trafikskadades erfarenheter
              och synpunkter tillvaratas. Exempelvis skulle brukare av trafikskadeförsäkringen
              eller deras anhöriga kunna finnas representerade i nämnden.
            </seg>
            <seg n="749d411e">
              Svaret från socialförsäkringsministern är att jag ska ställa
              frågorna till respektive statsråd. Men min fråga till ministern
              som finns här och nu och som borde ha ett svar är hur hon avser
              att gå vidare med trafikförsäkringen både utifrån utredningen
              som ministern hyllar samtidigt som regeringen sågar dess egentliga
              förslag och utifrån ministerns ansvar som socialförsäkringsminister.
              Hur avser alltså ministern att jobba med de här frågorna och den
              här problematiken som faktiskt hänger samman med de trafikskadades
              situation och med de brister som de själva för fram?
            </seg>
          </u>
          <note type="speaker" n="dafe845e">
            Anf. 36 ANTI AVSAN (m):
          </note>
          <u who="anti_avsan_b6bfe8" xml:id="i-9ff66601d3923da2-0" n="ab789fb4">
            <seg n="04ef1842">
              Herr talman! Inledningsvis kan jag säga att tanken bakom utredningen
              definitivt inte är att försämra för någon enskild. Huvudtanken
              med utredningen har varit att ansvaret för att ersätta inkomstförluster
              som uppkommer på grund av trafikolyckor ska samlas hos trafikförsäkringsbolagen
              i stället för att, som i dag, vara utspridda på ett antal olika
              ställen.
            </seg>
            <seg n="1b5d091c">
              Vad man har kunnat se som grundtankar med detta är att det kan
              leda till stora samhällsekonomiska vinster, en ökad trafiksäkerhet,
              en förbättrad rehabilitering och minskade skadekostnader.
            </seg>
            <seg n="2550d2dc">
              Viktigt att påpeka i sammanhanget är att det allmännas ansvar
              för sjukvårdskostnader inte ska förändras. Trafikskadelagens tillämpningsområde
              ska inte ändras, och principen om full ersättning ska gälla i
              fortsättningen. Det som särskilt betonas i utredningsdirektiven
              är att särskild vikt ska läggas vid att skyddet för dem som drabbas
              av trafikskador inte försämras. Detta är det viktigt att framhålla
              med tanke på vad Egon Frid sagt. Det här ska beaktas när det gäller
              metoden för överföring. Utredningen har nämnt ett antal alternativ.
            </seg>
            <seg n="ce1099c1">
              När det gäller möjligheterna till rehabilitering har civilutskottet
              Egon Frid var med studerat frågan i Finland där man har den ordning
              som nu utretts. Möjligheten att ta ett samlat ansvar med en effektiv
              och snabb rehabilitering av trafikskadade lyftes i Finland fram
              som en klar förbättring för skadelidande. Det kan knappast vara
              negativt om man också i Sverige kan skapa en ordning innebärande
              att man snabbt sätter in effektiva och tillräckligt omfattande
              rehabiliteringsinsatser. En sådan ordning minskar påfrestningarna
              för de skadelidande, förbättrar möjligheterna att återgå till
              arbete och ger också andra samhällsekonomiska vinster.
            </seg>
            <seg n="09483836">
              Herr talman! Jag går nu kort över till det som Egon Frid lite
              mer specifikt berör, nämligen frågorna om skaderegleringen.
            </seg>
            <seg n="b10b25ed">
              Egon Frid säger i sin interpellation att den som drabbats av
              en skada ofta är i underläge gentemot försäkringsbolaget. Till
              att börja med kan det framhållas att skaderegleringen sker utifrån
              försäkringsvillkoren som är en del av ett avtal mellan försäkringsbolaget
              och den enskilde. Det är fråga om tillämpningen av de försäkringsvillkor
              som finns. Sedan kan man ha en uppfattning om att vara i underläge
              om man inte får den skadeersättning som man kanske har räknat
              med att få.
            </seg>
            <seg n="61f210a2">
              Det är också viktigt att skaderegleringen är utformad på ett
              rättssäkert sätt, att lika fall behandlas lika. Där har Trafikskadenämnden
              spelat en väldigt stor roll genom att utveckla praxis men också
              när det gäller de ersättningar som betalas ut för olika typer
              av skador.
            </seg>
            <seg n="d63d2611">
              Trafikskadenämndens sammansättning nämnde Egon Frid. Det finns
              alltså tre typer av ledamöter där: så kallade lagkunniga ledamöter,
              ledamöter med ingående kunskaper och erfarenhet av personskadereglering
              från försäkringsbolagen samt lekmannaledamöter som förordnats
              efter förslag från de fackliga organisationerna. Hur man skulle
              kunna ha en annan ordning har jag lite svårt att se. Utredningen
              förordar inte någon förändring i den här delen.
            </seg>
          </u>
          <note type="speaker" n="96d63bd3">
            Anf. 37 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-12" n="04fb0d31">
            <seg n="84c9c1e5">
              Herr talman! Egon Frid och jag har klarat upp att det är olika
              ansvarsområden, och därför ska jag inte och kommer inte heller
              att gå in på bland annat nämndernas sammansättning. Det har dessutom
              Anti Avsan gjort på ett klart och tydligt sätt. Det finns dock
              möjlighet att fortsätta dessa debatter med berörda statsråd i
              interpellationer eller skriftliga frågor.
            </seg>
            <seg n="febc366a">
              Bakgrunden till att vi över huvud taget tillsatte en utredning
              av detta slag var att vi ville se hur man skulle kunna förebygga
              skador i trafiken, reducera antalet skador och förstärka bland
              annat rehabilitering. Det handlar om att trafikvett ska löna sig
              och att ett riskbeteende ska kosta. Det var bland annat av dessa
              anledningar som vi tillsatte utredningen.
            </seg>
            <seg n="b33701d5">
              Fortsatt är detta viktiga frågor att arbeta med, och jag vet
              att man också gör det mycket intensivt när det gäller trafiksäkerhet
              och forskningsfrågor. Det är alltså ingenting som inte görs på
              grund av att vi nu inte går vidare med utredningen. Konsekvensen
              och kostnadshöjningen som detta skulle medföra är regeringen dock
              inte beredd att lägga på trafikanterna i dag.
            </seg>
          </u>
          <note type="speaker" n="3851d41a">
            Anf. 38 EGON FRID (v):
          </note>
          <u who="egon_frid_c86215" xml:id="i-74f377852345b9ea-1" n="a566ca9b">
            <seg n="b093d9d2">
              Herr talman! Grunden för denna interpellation är naturligtvis
              att vi i Vänsterpartiet är djupt oroade över situationen för trafikskadade
              och anser att det är hög tid att se över hur personer som skadas
              i trafiken ska kunna få sitt behov av ekonomiskt rättsskydd bättre
              tillgodosett. I ljuset av detta är situationen för trafikskadade
              egentligen än värre.
            </seg>
            <seg n="929e0af0">
              Ministern för fram argumentet att en utredning tillsatts utifrån
              trafikanternas riskbeteende och utifrån att de som är trafikskadade
              har haft ett större riskbeteende än andra. Jag tycker att det
              är klart felaktigt att ha den synen på människor som vistas i
              trafiken. Det finns nämligen ingenting som säger att trafikskadade
              har haft ett större riskbeteende.
            </seg>
            <seg n="28e92b30">
              Oftast är det så att en trafikskadad person har råkat finnas
              på fel ställe vid fel tillfälle och blivit påkörd av någon som
              hade ett felaktigt riskbeteende men kommer undan med sin självrisk.
              Den trafikskadade får däremot leva hela livet med enorma konsekvenser
              av till exempel en trafikolycka man är skadad och drabbas av långa
              rättsprocesser, personligt lidande och inkomstförluster som man
              dessutom får driva rättsprocesser kring. Jag delar alltså definitivt
              inte synen på varför översynen behövde göras.
            </seg>
            <seg n="e3fb2816">
              Skillnaden mellan Sverige och Finland är att vi har två olika
              system för hur vi har byggt upp den generella välfärden, och Finland
              har oftast en annan lösning än Sverige som av tradition värnar
              den generella socialförsäkringen, den generella sjukvården och
              de generella insatser som också ska stå för rehabilitering av
              trafikskadade. Däri ligger alltså dessa grunder.
            </seg>
            <seg n="1df36f40">
              Eftersom denna interpellation och det är väl riktigt i grunden
              är ställd till Cristina Husmark Pehrsson som faktiskt ansvarig
              för hur Trafikskadeutredningen ska tillämpas och hur utredningens
              förslag ska behandlas handlar det ändå om vad ministern anser
              att vi kan göra och vad som behöver göras för att samfällt förbättra
              situationen för de trafikskadade. Att ta upp detta är ett av syftena
              med interpellationen, även om jag har tagit upp specifika delar.
            </seg>
            <seg n="5acd99c1">
              En av de viktiga frågorna att ta upp är att det även om Trafikskadenämndens
              syfte är vällovligt, vilket jag också betonar i interpellationen,
              handlar om hur den är sammansatt. Hur rättssäker är processen,
              och vilken trygghet känner de trafikskadade? Skulle en annan sammansättning
              i Trafikskadenämnden kunna förbättra balansen så att Trafikskadenämndens
              objektivitet blev starkare?
            </seg>
            <seg n="05d9bc71">
              Naturligtvis har försäkringsbolagen och det är detta trafikskadade
              drabbas av egna ekonomiska intressen att driva processer som blir
              gynnsamma och ekonomiskt fördelaktiga för dem. Det går naturligtvis
              ut över den trafikskadade som får sämre ersättningar. Även om
              man försöker tillämpa avtalet i försäkringen på rätt sätt finns
              det starka ekonomiska intressen för att försäkringsbolagen ska
              vinna över den trafikskadade. Det är tydliga signaler vi får.
            </seg>
          </u>
          <note type="speaker" n="23953b9b">
            Anf. 39 ANTI AVSAN (m):
          </note>
          <u who="anti_avsan_b6bfe8" xml:id="i-9ff66601d3923da2-1" n="ab789fb4">
            <seg n="ca87a341">
              Herr talman! Det är intressant att höra Egon Frid. Egon Frid
              står nämligen i själva verket och argumenterar för premiehöjningar
              för skadevållare när han ondgör sig över hur de skadelidande drabbas
              på grund av hur andra till exempel framför sina fordon. Det är
              klart att det är skadevållare som ska betala, eller i varje fall
              deras försäkringsbolag.
            </seg>
            <seg n="04eb49e4">
              När det gäller Trafikskadenämnden finns det alltid påståenden
              från personer som inte får bifall till sin talan, vilket i ett
              senare skede också kan prövas i domstol, att nämnden eller domstolen
              brister i objektivitet. Jag kan dock inte se att Egon Frids lösning
              är något som skulle göra objektiviteten större. Den typ av sammansättning
              man har i Trafikskadenämnden är inte helt ovanlig i olika typer
              av organ, och om vi tittar på domstolsväsendet ser vi också vissa
              likheter med Arbetsdomstolen.
            </seg>
            <seg n="cc2162cb">
              Egon Frid har nämnt att trafikskadades erfarenhet ska ha särskild
              betydelse, och det kan jag inte förstå. Det är väl närmast så
              att det kan strida mot grundläggande rättsprinciper. Vad den trafikskadade
              har erfarit i ett ärende kan knappast läggas till grund för prövningen
              i ett annat, enskilt fall. Där förstår jag alltså inte hur man
              tänker, men det är inte helt ovanligt när det gäller olika förslag
              från Vänsterpartiets sida.
            </seg>
            <seg n="b636fa6f">
              När det sedan gäller möjligheten till ombud vill jag påpeka att
              det finns något som kallas det frivilliga åtagandet, att försäkringsbolag
              ändå tillhandahåller ombud. Det har visat sig att det är till
              fördel för utredningen, både för försäkringsbolaget och för den
              enskilde, och jag vill nog påstå att det inte är helt ovanligt.
            </seg>
          </u>
          <note type="speaker" n="03ae0278">
            Anf. 40 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-13" n="04fb0d31">
            <seg n="d515cf2f">
              Herr talman! När det handlar om trafikskadades situation handlar
              det väldigt mycket om att det i första hand är personen som ska
              få hjälp att komma på benen, känna sig frisk och kunna komma tillbaka
              till sitt arbete. Man har ont och behöver kanske en operation,
              man behöver rehabilitering, och detta behöver ske snabbt och rätt.
            </seg>
            <seg n="fb6e0f7a">
              Det är inte säkert att Trafikskadeutredningen och dess förslag
              vore den största hjälpen; det viktigaste är att se till att det
              finns resurser ute i sjukvården. Därför har denna regering också
              satsat mycket pengar på sjukvården kömiljarden, rehabiliteringsgarantin
              och så vidare. I takt med att personal ute i Sveriges kommuner
              och landsting blir friskare och inte är sjukskrivna lika mycket
              ser vi också att landstingen och kommunerna fått betydligt lägre
              premier. De får resurser över att också kunna satsa på de nära
              frågorna runt att på olika sätt hjälpa människor till våra trygghetssystem,
              inte minst.
            </seg>
            <seg n="61713339">
              För att hjälpa trafikskadade är det som sagt inte alltid Trafikskadeutredningens
              förslag som är det mest avgörande, utan det är många gånger så
              att man får vård och behandling och inte är fast i långa köer.
              Man ska få arbetslivsinriktad rehabilitering samt hjälp och stöd
              att förhoppningsvis komma tillbaka till sitt vanliga arbete.
            </seg>
          </u>
          <note type="speaker" n="2a033763">
            Anf. 41 EGON FRID (v):
          </note>
          <u who="egon_frid_c86215" xml:id="i-74f377852345b9ea-2" n="a566ca9b">
            <seg n="ba751e19">
              Herr talman! En del i den specifika fråga jag tar upp är naturligtvis
              Trafikskadenämndens sammansättning, och en annan del är den rättssäkerhet
              de trafikskadade känner utifrån de bedömningar som görs i utredningar
              av Försäkringskassan och försäkringsbolagen. Där finns också läkarnas
              dubbla eller flerdubbla roller.
            </seg>
            <seg n="4e719043">
              Det är en oerhört viktig fråga att ta upp. Många känner sig drabbade
              med tanke på hur de som trafikskadade har blivit behandlade vid
              utredningar när det gäller beslut. De känner sig tredubbelt i
              underläge utifrån att de läkare som de anlitar för bedömningar
              har lojaliteter med myndigheterna och försäkringsbolagen. Denna
              utsatthet måste vi försöka förändra. Vi måste förskjuta balansen
              mellan de drabbade och dem som intygar i utredningarna. Balansen
              måste bli bättre.
            </seg>
            <seg n="8efa4193">
              Naturligtvis handlar det och det är jag mycket väl medveten om
              eftersom vi själva förordar att rehabilitering ska ske inom ordinarie
              sjukvårdsystem och sjukvårdsverksamhet om att satsa på sjukvården.
              Vi måste satsa mycket på rehabilitering. Det var en liten skönmålning
              som ministern gjorde av hur situationen ser ut och vad regeringen
              har gjort. Regeringen hade definitivt kunnat göra mer.
            </seg>
            <seg n="de77124b">
              Här handlar det om specifika frågor om maktförhållanden, den
              utsatthet som de trafikskadade känner och vilket stöd de kan få
              för att få bra bedömningar utifrån sin rätt.
            </seg>
            <seg n="d27fe33c">
              Jag hoppas verkligen att ministern kan ta till sig de här synpunkterna,
              och jag lovar att återkomma och ställa de andra frågorna till
              respektive statsråd.
            </seg>
          </u>
          <note type="speaker" n="4bd753ed">
            Anf. 42 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-912a3428037f2333-14" n="04fb0d31">
            <seg n="84e7ec5e">
              Herr talman! När det gäller våra siffror är det ingen skönmålning,
              utan de är hämtade ur budgetpropositionen för 2010, så det går
              bra att läsa där.
            </seg>
            <seg n="bfa074f6">
              Jag vänder mig kraftfullt mot Egon Frids misstänkliggörande av
              läkarna. De har en moralisk och etisk riktlinje som de arbetar
              efter. De är inte alls på något sätt köpta eller har lojaliteter
              mot myndigheter eller försäkringsbolag. De har sin lojalitet mot
              patienter, mot dem som är sjukskrivna. Allting annat vänder jag
              mig bestämt emot.
            </seg>
            <seg n="d2bf4d0d">
              Det som Egon Frid framför nu borde ni diskutera med era partner
              i oppositionen, nämligen Miljöpartiet. Jag läser i Mitt i Trafiken
              nr 1 2002. Där säger Karin Svensson Smith: Att lyfta ut trafikförsäkringen
              ur socialförsäkringen är rätt och kommer att leda till större
              trafiksäkerhet. Det säger Miljöpartiet i denna fråga och menar
              att man ska skicka sjukvårdsräkningen till fordonsägare i stället
              för till allmänheten. Det är rimligt att bilismen bär sina egna
              kostnader, vilket de inte gör i dag.
            </seg>
            <seg n="675991fe">
              Ska ni inom oppositionen bli eniga i denna fråga är det lämpligt
              att ta en diskussion med Miljöpartiet. Det vore väldigt bra att
              fortsätta den diskussionen så att oppositionen blir enig i denna
              fråga, för ni verkar vara oeniga om vem som ska bära kostnaderna.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="704c7ecd">
            7 § Svar på interpellation 2009/10:230 om hemtjänsttaxor
          </note>
          <note type="speaker" n="0f912555">
            Anf. 43 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-34774a5ba9a4cac7-0" n="ecd945ed">
            <seg n="9a73c479">
              Herr talman! Eva Olofsson har frågat mig om jag avser att ta
              initiativ till en översyn av avgifterna för hemtjänst.
            </seg>
            <seg n="3b615aa7">
              Riksdagen antog 2001 de nya nationella bestämmelserna om avgifter
              inom äldre- och handikappomsorg. Ett syfte var att göra kommunernas
              avgiftssystem mer lika i vissa avseenden. Ingen skulle behöva
              söka försörjningsstöd för att hemtjänstavgiften var för hög. Enhetliga
              bestämmelser för beräkning av inkomst och avgiftsunderlag infördes.
              Nationella bestämmelser om förbehållsbelopp och högkostnadsskydd
              infördes också. Förbehållsbeloppet syftar till att tillförsäkra
              dem med låga disponibla inkomster ett tillräckligt ekonomiskt
              utrymme för normala levnadskostnader innan avgiften till kommunens
              äldreomsorg bestäms. Har den enskilde varaktiga merkostnader kan
              det ge rätt till ett högre förbehållsbelopp. Avgiftstaket syftar
              till att skydda dem med höga inkomster mot orimligt höga avgifter.
              Den enskilde har också rätt att överklaga kommunens beslut om
              avgift.
            </seg>
            <seg n="2512822e">
              De skillnader som finns mellan kommunernas avgifter för till
              exempel hemtjänst följer av de befogenheter kommunerna har enligt
              kommunallagen. Kommunala avgifter är ett viktigt styrmedel och
              bidrar också till finansiering av verksamheter. Kommunerna har
              således rätt att inom ramen för de nationella bestämmelserna ta
              ut avgifter för hemtjänst med förbehåll att avgifterna inte får
              överstiga kommunens självkostnad.
            </seg>
            <seg n="a0c483f5">
              Socialstyrelsens uppföljningar visar att reformens syften har
              uppfyllts. Ingen behöver avstå från att söka hemtjänst av rädsla
              för att inte ha tillräckligt med pengar för att klara sina normala
              hushållsutgifter. Ingen riskerar heller att drabbas av orimligt
              höga avgifter. Förändringarna i kommunernas avgiftssystem inträffade
              framför allt vid införandet av bestämmelserna. I de kommuner som
              infört en hög timtaxa eller enhetstaxa når de flesta redan vid
              en liten insats en avgiftsnivå som motsvarar hela det individuella
              avgiftsutrymmet. De länsrätter som har prövat avgifternas skälighet
              har bedömt att de understiger kommunens självkostnad.
            </seg>
            <seg n="7c0ec8ba">
              Det är följaktligen så att avgifterna i till exempel Göteborg,
              Vingåker eller någon annan kommun är resultat av lokala politiska
              beslut grundade på lokala prioriteringar och i allra högsta grad
              genomtänkta överväganden. Är det billigare att bo och leva i till
              exempel Vingåker än i Göteborg? Innebär en hög avgiftsnivå att
              kommunen kan satsa på en högre kvalitet? Vad vill man prioritera
              i nästa budget? Det kommunala självstyret är en lika självklar
              som väsentlig del av den svenska demokratin.
            </seg>
          </u>
          <note type="speaker" n="067a60c0">
            Anf. 44 EVA OLOFSSON (v):
          </note>
          <u who="eva_olofsson_b34e2b" xml:id="i-10e0d039d2b12a2f-0" n="75ed3e24">
            <seg n="fa64d976">
              Herr talman! Jag har till äldreomsorgsminister Maria Larsson
              ställt frågan om hon mot bakgrund av de stora skillnaderna runt
              om i landet i hemtjänsttaxorna är beredd att ta initiativ till
              att se över dem.
            </seg>
            <seg n="1bab8f81">
              I det svar som ni hörde och som jag fått hänvisas helt och hållet
              till det kommunala självstyret. Jag är självklart inte nöjd med
              det.
            </seg>
            <seg n="1d55257e">
              Bakgrunden till min interpellation är följande. När jag reste
              runt i landet och besökte äldreomsorg i olika kommuner träffade
              jag på alltför höga timavgifter och insåg att den avgift som finns
              i min hemstad Göteborg, 85 kronor i timmen, inte var en normal
              avgift utan ett undantag, bland de lägsta i landet.
            </seg>
            <seg n="dcbc9147">
              Vi i Vänsterpartiet bad då riksdagens utredningstjänst att titta
              på avgifterna i kommunerna för hemtjänsten. De visade på stora
              skillnader. Samma erfarenheter hade många pensionärer gjort som
              är organiserade i PRO. PRO gav ungefär samtidigt i uppdrag till
              journalisterna Börje Karlsson och Kari Molin att kartlägga hemtjänsttaxorna
              och larmen runt om i landets kommuner. Man kan läsa om resultatet
              i senaste PRO-tidningen. Det är ingen direkt rolig läsning, tycker
              jag.
            </seg>
            <seg n="8db5e7d8">
              Väldigt många kommuner har i dag timavgifter mellan 200 och 300
              kronor. Det finns många gånger lägsta-nivå-avgifter, och det är
              lite svårare att se vad det innebär. Dyraste kommunen är Sunne
              som har en avgift som är mer än fem gånger så hög, 435 kronor
              i timmen, som den lägsta avgiften på 77 kronor i Järfälla. Tänk
              dig att du är pensionär och börjar få lite svårt med de tyngsta
              sysslorna hemma städning, handling, tvätt. I Sunne kostar då fyra
              timmars hemtjänst i månaden 1 695 kronor. Då får man ändå några
              tior i rabatt på grund av maxtaxa. Fyra timmar i Järfälla kostar
              308 kronor i månaden. Skillnaden mellan 1 695 kronor i Sunne och
              308 kronor i Järfälla är 1 387 kronor i månaden, eller 16 644
              kronor på ett år. Det är mycket pengar för de flesta pensionärer.
            </seg>
            <seg n="6084801e">
              Jag tycker att skillnaderna i kommunerna i dag är orimliga, och
              det tycker också vår största pensionärsorganisation PRO. Staffan
              Werme, folkpartistisk ordförande i Sveriges Kommuner och Landstings
              beredning för primärvård och äldreomsorg, säger i PRO-tidningen
              att så stora skillnader riskerar att urholka legitimiteten i systemet.
            </seg>
            <seg n="4636453a">
              Jag är säker på att avgifter inte bara ger intäkter. Ibland är
              huvudsyftet med att införa höga timavgifter att styra bort människor
              från att använda hemtjänst även om de behöver det.
            </seg>
            <seg n="9310721d">
              Jag vill återigen fråga Maria Larsson: Ser ministern inte något
              problem med de stora skillnaderna? Är ministern inte beredd att
              göra någonting åt saken?
            </seg>
          </u>
          <note type="speaker" n="8ffb502d">
            Anf. 45 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-34774a5ba9a4cac7-1" n="ecd945ed">
            <seg n="dfd53b2f">
              Herr talman! När Eva Olofsson reser runt i landet kan det kanske
              vara intressant att även titta på statistiken i respektive kommun.
              Den statistik som jag har att tillgå visar att både antalet och
              andelen äldre som har hemtjänst har ökat. Andelen som har hjälp
              i liten omfattning har också ökat. Att den avgiftsreform som vi
              har skulle ha medfört att äldre låter bli att söka hemtjänst kan
              inte ses i statistiken. Det är viktigt att påtala.
            </seg>
            <seg n="bf3e0d01">
              Det stämmer att taxorna skiljer sig åt. Timtaxorna skiljer sig
              åt väsentligt mellan landets kommuner. Det är positivt. Jag tror
              att Staffan Werme är aktiv inom SKL, och SKL brukar göra en översyn
              av sina taxor, jämföra system och så vidare. Jag tycker att det
              är positivt om man har ett sådant förhållningssätt och närmar
              sig varandra. Samtliga kommuner uppfyller, såvitt jag har kunnat
              förstå och se, den lagstiftning som säger att de har rätt att
              bestämma taxor, men de får inte ligga över det som är självkostnadsnivån.
            </seg>
            <seg n="a1e08d56">
              Det är viktigt att säga att timtaxan, som Eva Olofsson i dag
              vill diskutera, inte är riktigt meningsfull att jämföra mellan
              kommunerna, för den säger inte någonting om hur snabbt en viss
              person når sitt individuella maximala avgiftsutrymme. Även i kommuner
              med låga timpriser når den enskilde ofta snabbt en avgift som
              motsvarar det personliga maximala avgiftsutrymmet.
            </seg>
            <seg n="5336bd1a">
              Tre timmars hjälp i månaden à 85 kronor, som i Göteborg, gör
              att alla som har ett avgiftsutrymme på 200 kronor får betala hela
              summan i avgift. Omvänt blir det så att i kommuner med hög timavgift
              får kommunen sällan den avgiften för särskilt mycket mer än några
              enstaka timmar eftersom vi även har ett högkostnadsskydd. I Vingåker
              får kommunen inte mer än 200 kronor av dem som har det avgiftsutrymmet,
              trots att en timme kostar 390 kronor.
            </seg>
            <seg n="7184a2a9">
              Det är ganska få kommuner som använder den gamla procentbaserade
              avgiftsmodellen, den som många kommuner använde tidigare. De är
              egentligen de enda som garanterar att inte försöka maximera avgiftsuttaget.
            </seg>
            <seg n="8636963a">
              Jag ser inte de oroväckande tendenser som Eva Olofsson ser. Jag
              ser att det finns stora skillnader i timkostnader, men merparten
              av våra äldre som har hemtjänst beviljad har ett betydligt större
              antal timmar och slår i taket om de har ett utrymme som sträcker
              sig ända upp till taket. Vi har alltså ett system där vi försöker
              begränsa så att ingen ska behöva betala för mycket ett tak för
              att det ska finnas pengar kvar.
            </seg>
            <seg n="bf5bfd5d">
              Man kan säga att detta system, som Eva Olofsson och hennes parti
              för övrigt applåderade när det infördes, verkar fungera ganska
              väl.
            </seg>
          </u>
          <note type="speaker" n="6aa91bf9">
            Anf. 46 EVA OLOFSSON (v):
          </note>
          <u who="eva_olofsson_b34e2b" xml:id="i-10e0d039d2b12a2f-1" n="75ed3e24">
            <seg n="158e9bf4">
              Herr talman! Vi har absolut ingenting emot att vi har ett tak,
              en maxtaxa, så att man aldrig behöver betala mer än 1 696 kronor
              i månaden. Det är bra. Framför allt är det bra för dem som har
              mycket hjälp så att avgiften inte kan höjas kraftigt om någon
              behöver mycket insatser. Det är också bra att man inte längre
              behöver gå till socialkontoret och få försörjningsstöd för att
              man inte har råd att betala hemtjänstavgiften. Vi har ett förbehållsbelopp
              där man som ensamstående, efter att ha betalat skatt och hyra,
              ska ha kvar 4 787 kronor av pensionen att leva på.
            </seg>
            <seg n="c9f07e5c">
              Ändå styr hemtjänsttaxorna. När pensionärerna och pensionärsrörelsen
              nu börjar uppmärksamma de höga timavgifterna, och också agera,
              beror det på att avgifterna styr hur man använder hemtjänst. Det
              finns de som ligger på gränsen och inte har förbehållsbeloppet.
              Då är det en väldig skillnad på att behöva betala 350 kronor i
              timmen jämfört med 80 kronor i timmen. Man kan få ganska många
              timmar innan man kommer upp i 1 696 kronor om man betalar 85 kronor
              i timmen. Däremot räcker det inte till många timmar om man betalar
              över 400 kronor i timmen, som var fallet i Sunne. Då räcker det
              bara till cirka fyra timmar.
            </seg>
            <seg n="201e7e23">
              Varför är det så viktigt att tänka på hemtjänstavgifterna? När
              det börjar bli tungt att städa, tvätta och handla och man i början
              kanske har hjälp två timmar varannan månad eller en till två timmar
              i veckan är det bra att då ta emot hemtjänst och kunna känna att
              det är rimligt och att man har råd. Risken är annars att man inte
              tar emot den hjälp man behöver, och det kan resultera i att man
              snabbare behöver mer hjälp. Dessutom finns risk för att man faller
              eller skadar sig när man ska göra saker som man inte klarar av,
              och då kommer man att behöva mycket mer hjälp. Det är bra med
              tidiga insatser.
            </seg>
            <seg n="c590fd79">
              En hög timavgift kan också avskräcka människor som faktiskt har
              rätt till avgiftssänkningen. Det är inte så lätt om man går in
              på kommunens hemsida och läser vad det kostar i timmen. Oj, tänker
              man, så dyrt det blir.
            </seg>
            <seg n="185085b9">
              Jag tror att många kommuner använder höga avgifter för att styra
              bort äldre människor som inte behöver så stora insatser. Det är
              ofta det man vill göra genom att sätta höga timtjänstavgifter;
              det handlar inte om att få in just de pengarna. Det som då händer
              är att en del människor blir utan. De som ligger mittemellan,
              i glappet mellan höga pensioner och att inte få avgiftssänkning,
              kan bli utan hjälp eller också skjuter man över den på anhöriga,
              på döttrarna. Det här är också en jämställdhetsfråga. Döttrarna
              får ett obetalt omsorgsarbete.
            </seg>
            <seg n="74eadc3b">
              Jag är rädd för att stödet i framtiden kommer att innebära att
              pensionärer med de lägsta pensionerna hänvisas till den kommunala
              hemtjänsten medan mer välbeställda pensionärer anses kunna köpa
              privata tjänster eller få hjälp på annat sätt. Vi riskerar att
              få en tudelning av äldreomsorgen som vi hittills inte har haft,
              vilket jag tror på sikt är mycket negativt.
            </seg>
            <seg n="da10f24e">
              Det har inte gjorts någon uppföljning eller utvärdering sedan
              utvärderingen av avgiftsreformen och slutrapporten 2004. Jag har
              frågat Socialstyrelsen om de har någon statistik eller andra uppgifter
              och det visar sig att de i princip inte har någonting om hur det
              ser ut i kommunerna och hur avgifterna har utvecklats. Därför
              skulle jag vilja fråga Maria Larsson om inte uppföljning och utvärdering
              bör vara ett minimikrav så att man vet hur det ser ut i kommunerna
              när det gäller hemtjänstavgifter, att man alltså utvärderar den
              utveckling som är på gång.
            </seg>
          </u>
          <note type="speaker" n="da38febb">
            Anf. 47 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-34774a5ba9a4cac7-2" n="ecd945ed">
            <seg n="2a7572c5">
              Herr talman! Visst vet vi en del om vad som har hänt efter 2004.
              Det berättar Socialstyrelsen för oss. Antalet som har hemtjänst
              har ökat och totalt sett är det en högre andel av de äldre som
              har hemtjänst efter att avgiftsreformen genomfördes. Det är positivt
              att allt fler äldre får hjälp. Sedan finns det naturligtvis alltid
              skäl att efter en viss tid utvärdera reformer, men vi har inga
              indikationer på att människor i vårt land inte skulle ha råd eller
              möjlighet i och med den reform som infördes, den som också Eva
              Olofsson då tyckte var väldigt bra och som hon sade var ett steg
              mot ökad jämlikhet.
            </seg>
            <seg n="dd7798be">
              Jag tycker att det är bra att det finns ett högkostnadsskydd.
              Jag tycker också att det är bra att det finns ett förbehållsbelopp
              så att man har utrymme för utgifter för personligt ändamål utan
              att det belastar avgifterna för hemtjänsten. Vi ser att det är
              olika avgifter i olika kommuner, men återigen: När det gäller
              utfallet för den enskilde är det inte relevant att enbart titta
              på timtaxan eftersom det är så mycket som spelar in. När andelen
              och antalet ökar ser vi att hemtjänsten kommer fler till del.
            </seg>
            <seg n="0e0c44ed">
              Det som hänt är att vi fått en del privata serviceföretag som
              levererar tjänster till ett lägre pris än kommunens hemtjänst.
              Här kan vi se att en del då väljer annorlunda, men låt oss komma
              ihåg att kommunen bara får ta ut ett självkostnadspris. Ibland
              finns andra leverantörer som kan leverera till ett lägre pris,
              med samma servicefunktion, och då är det upp till den enskilde
              att välja vem han eller hon vill anlita. Detta har ökat och expanderat
              genom LOV.
            </seg>
            <seg n="85ac3f6f">
              Jag ser positivt på att vi får ett antal ytterligare serviceföretag
              som vill leverera tjänster till äldre och skulle därför vilja
              fråga Eva Olofsson om inte hon också tycker att det är en positiv
              utveckling att vi får fler entreprenörer som, när det uppstår
              konkurrens, kan pressa priserna. Det kanske till och med gör att
              en del kommuner kan få anledning att se över sin organisation
              för att se om de har den bästa prisbilden och den bästa servicen.
              Det kan behövas en organisationsförändring både här och där.
            </seg>
            <seg n="66ce7aec">
              Som sagt är jag glad över utvecklingen att allt fler äldre får
              hemtjänst i vårt land. Men min fråga är: Vilket är syftet med
              Eva Olofssons översyn? Vill hon lagreglera på ett annorlunda sätt
              när det gäller hemtjänsttaxorna, eller är det så att Eva Olofsson
              också har respekt för det kommunala självstyret, som är en grundbult
              i den svenska demokratin?
            </seg>
          </u>
          <note type="speaker" n="c519da36">
            Anf. 48 EVA OLOFSSON (v):
          </note>
          <u who="eva_olofsson_b34e2b" xml:id="i-10e0d039d2b12a2f-2" n="75ed3e24">
            <seg n="bd8a29e6">
              Herr talman! Först vill jag svara att det är onödigt att börja
              diskutera maxtaxan och förbehållsbeloppet. Det är någonting vi
              hela tiden har varit för och aldrig har kritiserat.
            </seg>
            <seg n="50a7cd4c">
              Vad vi diskuterar nu är om det räcker. Behöver man titta över
              detta mer? Ett första steg tycker jag är att utvärdera och titta.
              Jag vet också att fler med mindre insatser har fått hemtjänst.
              Men det finns ingen statistik över hur det slår i Sunne jämfört
              med i Järfälla eller i Göteborg, jämfört med en kommun som har
              tre gånger så hög avgift, eftersom Socialstyrelsen över huvud
              taget inte har uppgifter kopplade till taxor eller ens vet hur
              taxorna ser ut. De svarade mig att de inte fått något uppdrag
              att titta på detta och därför inte gör det. Det tycker jag är
              ett skäl till förändring. Ett första steg vore väl att ge Socialstyrelsen
              i uppdrag att titta på detta, så att man kan få ut uppgifter utan
              att behöva anställa två journalister som ägnar månader åt att
              gå igenom det och ta fram hur det ser ut i Sverige.
            </seg>
            <seg n="5a486d9a">
              För det första ska vi titta och utvärdera. Jag tycker att det
              vore väldigt bra om kommunerna tog sig själva i kragen och, som
              Staffan Werme sade, förde en dialog om huruvida det är rimligt
              med så här stora skillnader. Men om skillnaderna fortsätter att
              vara så här stora kommer det naturligtvis att bli ett ökat tryck
              på att man ska sätta någon form av tak på timavgiften. Det var
              så maxtaxan och det andra växte fram. Kommuner misskötte sig inte
              alla, men tillräckligt många.
            </seg>
            <seg n="2d44f0a8">
              Det är skillnad att få hjälp genom socialtjänstlagen. Det är
              en rättighet man har. Men det finns ingen rättighet att det ska
              finnas företag med hushållsnära tjänster. Jag tror inte heller
              att det är genom konkurrens vi ska få kommunerna att sänka sina
              avgifter, utan de må ta sitt ansvar för att äldreomsorgen ska
              vara ekonomiskt tillgänglig för de äldre i kommunerna. Det är
              bra att äldre, kvinnor och män, kan efterfråga hemtjänst när det
              börjar bli svårt att klara hemsysslorna och att den inte kommer
              först när man har försökt alldeles för länge, blivit alltför dålig
              och kanske till och med råkat ut för en olycka, till exempel ramlat
              när man städat själv.
            </seg>
          </u>
          <note type="speaker" n="391e5f31">
            Anf. 49 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-34774a5ba9a4cac7-3" n="ecd945ed">
            <seg n="cc414dd6">
              Herr talman! Man kan naturligtvis göra fler uppföljningar, men
              Eva Olofsson har lite olyckligt bara siktat in sig på timbeloppet,
              vilket inte är det avgörande för flertalet personer, eftersom
              det finns andra system som reglerar i bägge ändar.
            </seg>
            <seg n="4796c2dc">
              Det jag tycker är riktigt viktigt, men som den tidigare regeringen
              tyvärr aldrig gjorde, är att fråga de äldre själva vad de tycker
              om hemtjänsten som de får levererad och hur de upplever den. Om
              jag jämför Göteborg och Vingåker kan jag se att man tycker att
              tryggheten är bättre i Vingåker än i Göteborg. Man tycker att
              hjälpens omfattning är bättre i Vingåker än i Göteborg. Det säger
              något om att kvalitetsaspekterna också är viktiga. Hjälpens utförande
              är bättre i Vingåker än i Göteborg när vi frågar de äldre själva.
              Det är för mig kanske det allra mest centrala: att de äldre är
              nöjda med den hjälp de får. Ingen ska behöva välja bort hemtjänst
              av ekonomiska skäl, men statistiken säger inte heller att så skulle
              ske. Ingen ska behöva använda sig av socialbidrag för att klara
              sin hemtjänsträkning.
            </seg>
            <seg n="b5c5e8cc">
              För mig är det också viktigt att biståndsbedömningen sker på
              ett likartat sätt. Det här är någonting som är väldigt olika,
              och där menar jag att kommunerna måste agera mer likartat. Därför
              ger vi nu ett uppdrag till Socialstyrelsen att ta fram riktlinjer
              för biståndsbedömningen, så att den sker på ett mer likartat sätt.
              Jag tror att olikheterna är betydligt större där än när det gäller
              hur mycket man betalar.
            </seg>
            <seg n="971db1e9">
              Äldre ska också bestämma själva över hur hjälpen ska utformas
              och när den ska ges. Här stärker vi lagen genom den proposition
              som vi har lämnat till riksdagen den här veckan. Man ska ha möjlighet
              att bestämma vem som ska kunna hjälpa en. Man ska kunna välja
              leverantör. Det är en förändring som Eva Olofsson och hennes parti
              sade nej till när vi lade fram förslaget om LOV här i kammaren.
              Vi har börjat fråga de äldre själva i öppna jämförelser och brukarundersökningar.
              Vi har genomfört åtskilliga förbättringar när det gäller hemtjänstens
              insatser till äldre, och vi kommer att fortsätta det förbättringsarbetet.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="e5611b5f">
            8 § Svar på interpellation 2009/10:227 om ny lag om fastställande
            av könstillhörighet
          </note>
          <note type="speaker" n="8495d033">
            Anf. 50 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-96bb8317cc5fd2d3-0" n="a3f5d131">
            <seg n="b573359f">
              Herr talman! LiseLotte Olsson har frågat mig vilka åtgärder jag
              avser att vidta för att minska transfobin i samhället samt vilka
              åtgärder jag avser att vidta för att modernisera lagen om fastställande
              av könstillhörighet.
            </seg>
            <seg n="4c09ed5f">
              Självklart ska personer som är transsexuella inte drabbas av
              diskriminering, trakasserier eller våld till följd av sin läggning.
              Vad det handlar om är att hitta lösningar som faktiskt underlättar
              och förbättrar.
            </seg>
            <seg n="7e4adac5">
              När det gäller frågan om åtgärder för att minska transfobin i
              samhället vill jag erinra om att Socialstyrelsen har gett en extern
              utredare i uppdrag att se på samhällets resurser i form av vård
              och stöd till transsexuella och intersexuella personer. I uppdraget
              ligger att lämna konkreta förslag på hur samhället ska kunna förbättra
              sina insatser till de berörda grupperna. Särskilt ska insatser
              inom hälso- och sjukvården samt socialtjänsten belysas. Uppdraget
              ska redovisas till Socialstyrelsen senast den 15 juni 2010.
            </seg>
            <seg n="8a7c232a">
              Därutöver har regeringen givit ett uppdrag till Ungdomsstyrelsen
              att bland annat genomföra en fördjupad analys av hälsosituationen
              för bland annat unga transpersoner. Detta uppdrag redovisades
              i förra veckan och bereds för närvarande inom Regeringskansliet.
            </seg>
            <seg n="7d31383a">
              En annan viktig åtgärd som regeringen vidtagit är att könsöverskridande
              identitet eller uttryck sedan den 1 januari 2009 utgör en diskrimineringsgrund
              i diskrimineringslagen (2008:567).
            </seg>
            <seg n="fe017318">
              När det gäller frågan om modernisering av lagen om fastställande
              av könstillhörighet är mitt svar, liksom tidigare, att lagen inbegriper
              en rad komplexa frågeställningar där konsekvenser av olika slag
              behöver analyseras och belysas. Som jag lämnat besked om i ett
              frågesvar nyligen fortsätter beredningsarbetet. Några ytterligare
              uppgifter om tidsplanen för arbetet har jag emellertid inte.
            </seg>
          </u>
          <note type="speaker" n="cdafc343">
            Anf. 51 LISELOTTE OLSSON (v):
          </note>
          <u who="liselotte_olsson_703108" xml:id="i-71b02a624593493b-0" n="9e0f0bcd">
            <seg n="303bbc02">
              Herr talman! Naturligtvis vill jag börja med att tacka för svaret.
              Interpellationen skrev jag som en fortsättning på den fråga som
              ministern nämnde. Jag var nämligen inte nöjd med det svaret, som
              var väldigt tunt, och tyckte att vi kunde debattera detta i kammaren
              lite mer.
            </seg>
            <seg n="6240509e">
              I interpellationen ställer jag två frågor som jag menar hör ihop.
              Så länge vi som lagstiftare inte förmår förbättra och förändra
              livsvillkoren för transpersoner sänder vi signaler om att den
              här frågan inte är speciellt viktig.
            </seg>
            <seg n="3ae29250">
              I snitt har det varit mellan 45 och 50 personer de senaste åren
              som har ansökt om könsbyte. Det är alltså inga mängder. Men för
              de personerna är det direkt avgörande att få tillgång till detta
              för att kunna få ett bra liv.
            </seg>
            <seg n="eadfbc4a">
              Jag gör vad jag kan när jag gång på gång tar upp frågan med socialminister
              Hägglund, som är ansvarig. Jag önskar att ministern tar sitt ansvar
              och gör det han kan. Men jag tycker att det verkar som att ministern
              har svårt att föra frågan framåt. Jag ska ge ett exempel på vad
              jag menar.
            </seg>
            <seg n="32eafbe5">
              I svaret hänvisar Göran Hägglund till ett uppdrag till Ungdomsstyrelsen
              att göra en analys av hälsosituationen för unga transpersoner.
              Men för drygt ett år sedan kom en rapport som Statens folkhälsoinstitut
              gjorde. Varför ska man göra en ny när all kunskap redan finns?
              Den rapporten täcker väldigt mycket och säger väldigt mycket.
              Är det ett sätt att förhala frågan för att slippa ta i den?
            </seg>
            <seg n="aa5a276d">
              All forskning som finns visar att fobin mot transpersoner är
              utbredd i samhället. I gruppen transsexuella är psykisk ohälsa,
              som självmordstankar och negativa känsloupplevelser, väldigt vanligt
              förekommande. Särskilt hos yngre personer är det vanligt med depressioner,
              missbruk och självmord. Det är alltså vanligare hos dem än hos
              resten av befolkningen. Den psykosociala hälsan för unga personer
              inom HBT-gruppen är kopplad till det sociala stigma, den isolering
              och det främlingskap som finns i samhället för de här personerna.
              Efter att individen fått möjlighet att genomgå könsbyte brukar
              problemen minska.
            </seg>
            <seg n="85b4c381">
              Som sagt vet vi allt det här. Men varför händer ingenting? Den
              lag som nu gäller för fastställande av könsidentitet har varit
              i princip oförändrad sedan 1972. Var och en kan förstå att mycket
              har hänt sedan dess. Synsätt, värderingar och medicinska möjligheter
              har förändrats. Det har hänt mycket på 38 år. Men fortfarande
              är det så att transpersoner tvingas söka hjälp och vård utomlands.
              Man åker till exempel till USA och Thailand.
            </seg>
            <seg n="3c5f0c6a">
              Det betyder att det är bara de som har ekonomiska möjligheter
              som kan göra det. De andra får vara kvar och får kanske vänta
              väldigt länge. Visst är det väl socialministerns ansvar att även
              personer i den här gruppen ska få den vård de behöver för att
              må bra?
            </seg>
            <seg n="521a6fe4">
              Jag menar att det finns väldigt mycket gjort i den utredning
              som kom för tre år sedan. Det var inte allt som var bra i den.
              Det är helt klart. Men det finns mycket att ta där, och det är
              en väldigt bra början till att få en ändring i den nu gällande
              lagen. Man skulle kunna skynda på detta. Det är svåra och komplexa
              frågor. Vill man kan man också nå fram i dessa frågor och våga
              ta i dem.
            </seg>
            <seg n="df71b162">
              Jag har i flera tidigare frågor och interpellationsdebatter efterlyst
              en modernisering av könstillhörighetslagen. Jag får alltid samma
              svar: Beredningsarbetet fortsätter. I svaret i dag får jag också
              veta det, men jag får inte veta någon tidsplan.
            </seg>
            <seg n="c88c4181">
              Vet ministern vad beredningsarbetet består av, och kommer någonting
              att hända under den här mandatperioden?
            </seg>
          </u>
          <note type="speaker" n="2b0a5b25">
            Anf. 52 BÖRJE VESTLUND (s):
          </note>
          <u who="borje_vestlund_48292a" xml:id="i-b89b6c190bbb040d-0" n="5c5afbcd">
            <seg n="c0e22c14">
              Herr talman! Det är egentligen sorgligt att vi ska behöva stå
              här och debattera denna fråga. Vi kommer säkert i kammaren att
              ha anledning att diskutera diskriminering och trakassering av
              transpersoner. Det är en utsatt grupp, och det har bevisats tidigare.
              Varför man nu igen har tillsatt en utredning har jag lite svårt
              att förstå. Det kanske ministern kan ge svar på.
            </seg>
            <seg n="b3c97f2e">
              Folkhälsoinstitutet har tidigare tittat på detta. RFSL:s ungdomsförbund
              har gjort en kartläggning bland sina medlemmar där man kan se
              att transpersoner var den grupp som mådde absolut sämst av alla
              grupper. Därmed inte sagt att andra hbt-personer mådde så mycket
              bättre. Men det var ingen tvekan om att det var den grupp som
              hade det allra jobbigast. Det tror jag att vi kommer att kunna
              diskutera här i många år framöver.
            </seg>
            <seg n="44aaa5fa">
              En av de politiska åtgärder som man borde kunna kräva av parlamentet
              för att underlätta är en modernisering av lagen om fastställande
              av könstillhörighet och reglerna. När kan man börja behandlingen?
              Hur lång ska den vara? Hur ska utredningen gå till? Det är sådana
              praktiska saker som man behöver lösa.
            </seg>
            <seg n="e51e8878">
              Jag håller med LiseLotte Olsson, och det gör säkert också socialministern,
              att det finns svåra bitar i utredningen som man behöver reda ut.
              Det gäller inte minst kastreringen, som är en svår fråga. Också
              jag inser att den är komplex.
            </seg>
            <seg n="d12826ef">
              Det innebär inte att utredningen börjar bli lite väl gammal,
              nästan hamnat i en skrivbordslåda och inte kommer att tas upp.
              Den var praktiskt taget klar i samband med att socialministern
              tillträdde. Den lades i varje fall fram en kort tid därefter.
              Remisstiden har för länge sedan gått ut.
            </seg>
            <seg n="269ebb7e">
              Det finns förstås övriga överväganden att göra, men de kan inte
              vara så svåra. Socialministern är chef för ett departement som
              varje dag har väldigt komplicerade frågor att hantera. Därför
              är det för mig en gåta varför detta arbete ska ta så extremt lång
              tid. Det är inte mer komplicerat än många andra svåra frågor som
              avgörs i Regeringskansliet varje dag.
            </seg>
            <seg n="4088ee4b">
              Det är väl bra att inte transpersoner ska trakasseras. Men den
              här regeringen har inte underlättat när man har tagit bort brottsofferjouren
              som man tidigare hade ett litet men dock ett anslag till. Den
              arbetade med att försöka hjälpa inte minst transpersoner som råkade
              illa ut. Det är en väldigt skör grupp. Den finns oftast inte i
              de små städerna på grund av att människor flyr till storstaden.
              De är flyktingar i sitt eget land.
            </seg>
            <seg n="0595c9ec">
              Man kan inte vidta de förhållandevis enkla politiska åtgärderna.
              Det är en sorgens dag i det svenska parlamentet när vi åter måste
              fråga: Varför händer det ingenting? Lagstiftningen är från 70-talet.
              Jag tror inte att det finns mycket lagstiftning på sjukvårdens
              område som har så gamla anor att vi kan titta på dem 3035 år tillbaka
              i tiden.
            </seg>
            <seg n="95db9480">
              Det skulle vara välgörande om socialministern kunde säga åtminstone
              något så när i tiden när han avser att lägga fram en proposition.
            </seg>
          </u>
          <note type="speaker" n="64c4fadb">
            Anf. 53 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-96bb8317cc5fd2d3-1" n="a3f5d131">
            <seg n="88c95c14">
              Herr talman! Tack för möjligheten till en diskussion om en fråga
              som rör, precis som LiseLotte Olsson sade, en grupp som sannolikt
              inte är särskilt stor. Men för de personerna spelar våra göranden
              och låtanden en väldigt stor roll. Det har diskussionen här visat
              på två plan.
            </seg>
            <seg n="301eccf5">
              Det handlar om hur vi bemöter dessa personer och att det finns
              en attityd som är positiv och i varje fall inte direkt negativ.
              Väldigt mycket av den psykiska ohälsa som är utbredd hos dessa
              personer är resultatet av omgivningens attityder och syn. Det
              gör att de känner en väldig osäkerhet och ibland drabbas av psykisk
              ohälsa. Det drabbar inte minst unga formbara personer i ett väldigt
              känsligt läge.
            </seg>
            <seg n="1829fe34">
              Jag har fått två frågor i LiseLotte Olssons interpellation. Den
              ena handlar om attityder och vad vi kan göra i samhället för att
              minska fobier som möter dessa personer. Jag har försökt att belysa
              en del av det vi gör. Det handlar om att skaffa ett bättre kunskapsunderlag
              men också sådant som rör den direkta lagstiftningen.
            </seg>
            <seg n="5522b193">
              Diskrimineringslagen innehåller, som jag nämnde, att könsöverskridande
              identitet eller uttryck sedan den 1 januari 2009 är en diskrimineringsgrund.
              Det är ett betydelsefullt steg. Det löser verkligen inte alla
              problem, men det är ett bra verktyg i arbetet med de attityder
              som är negativa gentemot de berörda personerna.
            </seg>
            <seg n="004348e5">
              Vi har också genom ungdomsmottagningen på Internet, umo.se, skapat
              en plats som gör att många som funderar kring sin sexualitet,
              sin hälsa och sina relationer har en plats att ställa frågor och
              diskutera med andra. Den webbplatsen tilldelades för övrigt RFSL:s
              ungdomspris 2008 för att den bidrar till information om unga hbt-personers
              rättigheter. Det tycker jag är bra och verksamt. Men detta löser
              återigen inte alla problem, utan det fordras mer.
            </seg>
            <seg n="fd139091">
              Som är bekant för den här kammaren har vi tillskjutit väldigt
              mycket mer medel till psykiatrin för att vi ska bli bättre på
              att möta allas och inte minst unga personers, som det förefaller,
              ökande psykiska ohälsa. Vi har också gett ett uppdrag till Skolverket
              att genomföra insatser som främjar, stärker och sprider kunskap
              om skolans värdegrund, som också är sådant som berör attityderna.
            </seg>
            <seg n="9a2c350b">
              Som jag sade i mitt inledande svar fick Ungdomsstyrelsen i uppdrag
              att göra en fördjupad analys av situationen för homosexuella,
              bisexuella och unga transpersoner. Den kom förra veckan. Analysen
              bekräftar den tidigare bild som fanns av unga hbt-personers utsatthet.
              Men den visar också på faktorer som kan stärka hälsan i den här
              gruppen. Den är naturligtvis ett viktigt underlag.
            </seg>
            <seg n="2e43084f">
              Jag ska återkomma till Socialstyrelsens uppdrag, som är en viktig
              pusselbit i sammanhanget, och också till frågan om lagstiftning,
              som är en väldigt svår fråga. Jag ber att få återkomma i nästa
              inlägg.
            </seg>
          </u>
          <note type="speaker" n="4a6b1ad3">
            Anf. 54 LISELOTTE OLSSON (v):
          </note>
          <u who="liselotte_olsson_703108" xml:id="i-71b02a624593493b-1" n="9e0f0bcd">
            <seg n="863fefa8">
              Herr talman! Göran Hägglund och jag är överens om ganska mycket
              i verklighetsbeskrivningen, men det finns en stor skillnad mellan
              honom och mig. Jag är vanlig riksdagsledamot. Jag kan väcka frågan,
              jag kan debattera den och jag kan pusha på. Göran Hägglund är
              som socialminister den som sitter på makten och kan göra någonting.
              Det är just därför jag tycker att socialministern är väldigt undfallande
              i frågan.
            </seg>
            <seg n="42267f8d">
              Jag tycker att det är dags att komma till skott. Precis som Börje
              och jag har sagt tidigare finns det en utredning som nu börjar
              bli gammal. Vi kanske måste göra om allt igen därför att det inte
              har hänt någonting.
            </seg>
            <seg n="5201e730">
              När man diskuterar lagar och utredningar kan det lätt bli lite
              abstrakt och svårt att uppbåda den riktiga förståelsen. Därför
              ska jag ta ett exempel från verkliga livet som belyser hur gammalmodig
              och felaktig den nu gällande lagen är.
            </seg>
            <seg n="cec84fdb">
              Det handlar om en kvinna som tidigare har varit man, och som
              man har gift sig med en kvinna. Mannen genomförde sitt könsbyte
              i USA något som i sig innebar stora problem och kostade mycket
              pengar. När nu paret efter könsbytet vill fortsätta att leva som
              gifta fortsätter problemen. Den nu gällande lagen, alltså den
              från 1972, säger att paret för att få vara gifta först måste skilja
              sig eftersom könsbyte kan erkännas bara för den som är ogift.
              Sedan får de gifta sig igen. Paret menar att detta är förnedrande,
              för de är ju faktiskt gifta. Samtidigt vill de ha ett erkännande
              av samhället. Detta är en bakväg att gå för att nå fram till erkännandet,
              tycker de. Deras sätt att leva, deras kärlek, deras relation alltihop
              ifrågasätts av en gammalmodig lag.
            </seg>
            <seg n="f1b442e8">
              Socialstyrelsens rättsliga råd är den som avgör det juridiska
              erkännandet av könsbytet. Rådet menar att lagen är otidsenlig
              och att det är konstigt att det inte har hänt något, men de är
              tvungna att följa den lag som gäller och den är som sagt från
              1972.
            </seg>
            <seg n="3d30ada7">
              Diskrimineringsombudsmannen och RFSL säger samma sak. Varför
              händer ingenting? Det är ju uppenbart att det någonstans är fel
              när människor hamnar i det här läget. I dag har vi två lagar som
              egentligen strider mot varandra, könstillhörighetslagen och den
              könsneutrala äktenskapsbalken. Den könsneutrala äktenskapsbalken
              är modern vi antog den för ett år sedan och den andra lagen är
              gammal. De har gått om varandra, så ingenting stämmer egentligen.
            </seg>
            <seg n="cb6a5346">
              Jag undrar om ministern i väntan på den nya könstillhörighetslagen,
              som nog inte kommer under den här mandatperioden, kan tänka sig
              att lagstifta om att man inte ska behöva vara ogift för att få
              ny juridisk identitet.
            </seg>
          </u>
          <note type="speaker" n="d5c14440">
            Anf. 55 BÖRJE VESTLUND (s):
          </note>
          <u who="borje_vestlund_48292a" xml:id="i-b89b6c190bbb040d-1" n="5c5afbcd">
            <seg n="1d1b801c">
              Herr talman! Låt mig hänga på det sista som LiseLotte Olsson
              sade om det orimliga i några saker i den nuvarande lagstiftningen
              som gör det hela så mycket svårare. Just kravet att man måste
              vara ogift är orimligt för många människor som har gått igenom
              en ganska svår period tillsammans i sitt äktenskap och kommit
              fram till att könsbyte nog är det enda sättet för att de ska kunna
              leva tillsammans på ett bra sätt i framtiden.
            </seg>
            <seg n="cc7f285a">
              Detta fortsätter år ut och år in. Det är en så påtaglig sak.
              Jag känner åtminstone tre fyra par som har skilt sig just av detta
              skäl. Jag tycker att det är dumt, och dessutom normativt från
              samhällets sida. Vi borde i stället säga: Vi slår vakt om att
              två människor som älskar varandra ska kunna leva tillsammans.
              Det tycker jag är en avgörande punkt, inte minst för er kristdemokrater.
            </seg>
            <seg n="8037ccfb">
              Den andra frågan kvarstår fortfarande. Även om det har varit
              mycket debatt om den nuvarande lagstiftningen när det gäller att
              man ska kastreras är detta ett faktum i den gamla lagstiftningen,
              som får fortsätta. Jag tror inte att jag har hört någon som inte
              har kritiserat utredningens förslag på grund av just detta. Kastreringen
              är väl något som så gott som alla i princip har kritiserat.
            </seg>
            <seg n="8e5f9369">
              Därför är detta så ofattbart. Jag tror att vi alla är överens
              om att på dessa två punkter är lagstiftningen felaktig i dag.
              Varför kan vi då inte lite snabbt fixa det som vi ser har blivit
              felaktigt? Det finns andra saker i lagstiftningen som är lite
              komplicerade, men jag är övertygad om att man kan lösa detta.
            </seg>
            <seg n="adb01270">
              Jag tycker att det är konstigt att vi inte kan få se någonting
              och att ministern inte kan presentera något. När kan vi få se
              ett lagförslag på området? Min tolkning är att det inte finns
              någon vilja i regeringen som det ser ut nu.
            </seg>
          </u>
          <note type="speaker" n="04f5e285">
            Anf. 56 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-96bb8317cc5fd2d3-2" n="a3f5d131">
            <seg n="517e9093">
              Herr talman! Jag tackar för inläggen. LiseLotte Olsson börjar
              med frågan om att det finns en skillnad mellan hennes roll som
              riksdagsledamot och min roll som regeringsföreträdare. Det håller
              jag med om. I riksdagsledamotens roll ingår som sagt att vara
              pådrivande och frågande: Varför händer det inget? Varför går det
              så långsamt? I min roll ingår det att ta hänsyn till att detta
              är en ganska krånglig process. Jag ska genomföra det här, och
              då blir saker och ting knepigare än för den som bara behöver vara
              blåslampa. Blåslampor är viktiga, men vi måste sköta det här på
              ett klokt och förnuftigt sätt.
            </seg>
            <seg n="bf844378">
              Här har genom de inlägg som har gjorts beskrivits ett par av
              de knepigheter som finns där utredaren kanske inte har hjälpt
              oss hela vägen fram. Det gör, som ni är väl medvetna om, att vi
              för att kunna göra en lagstiftning måste ha ett nytt arbete för
              att ha ett underlag för nya förslag.
            </seg>
            <seg n="45ae41bd">
              I de samtal som jag har fört med personer som är berörda av gällande
              lagstiftning och av en lagstiftning som den kommer att se ut i
              framtiden har det funnits en stor ångest och förtvivlan över en
              del av förslagen. Jag skulle kunna agera snabbt, och det snabbaste
              sättet är att ta utredningens förslag rätt upp och ned och lägga
              fram dem för riksdagen. Men då tror jag inte att vi skulle få
              en bra lagstiftning. Framför allt skulle berörda personer då uppleva
              att det finns minst sagt betydande problem med en sådan lagstiftning.
              Därför måste vi gå igenom detta och göra en helhet som kan fungera.
            </seg>
            <seg n="8bc79051">
              Jag är i dag på ganska goda grunder ovillig att lämna ifrån mig
              någon tänkt tidsplan. Jag vill göra jobbet och vara så nära att
              jag ser att detta går att genomföra innan jag lägger fram någon
              tidsplan. Jag hoppas att ni respekterar det.
            </seg>
            <seg n="9802f2c1">
              Det finns inte någon ovilja från min sida att åstadkomma bästa
              möjliga lagstiftning för de här personerna. Jag inser så gott
              man nu kan det som utanförstående att detta är ett jättebekymmer
              för enskilda människor, och inte bara för just dem utan också
              för människor omkring dem, som anhöriga och andra. Därför gäller
              det att vi hittar en lagstiftning om vilken om inte alla så åtminstone
              tillräckligt många säger: Det här är precis vad vi behövde. Det
              här är den lagstiftning som vi tror kan hålla under många år och
              som fungerar för de personer som är de närmast berörda.
            </seg>
          </u>
          <note type="speaker" n="6fd72bfd">
            Anf. 57 LISELOTTE OLSSON (v):
          </note>
          <u who="liselotte_olsson_703108" xml:id="i-71b02a624593493b-2" n="9e0f0bcd">
            <seg n="9b68a06d">
              Herr talman! Utifrån våra olika roller kan vi ändå säga att vi
              båda har ett ansvar. Jag har mitt ansvar, och ministern har sitt
              ansvar. Jag tycker att det i det ansvaret ska ligga att man ska
              våga ta i de här svåra frågorna. De är komplexa och kanske inte
              så lätta att förstå för alla. Det fordras att man ska läsa in
              ganska mycket och träffa människor för att verkligen på djupet
              förstå hur viktig frågan är för det femtiotal personer den berör.
            </seg>
            <seg n="f96962c8">
              Vi är överens om att den utredning som nu har legat i mer än
              tre år inte var riktigt bra. Men jag undrar: Vad har hänt? Har
              den bara legat stilla i tre år? Eller har ministern satt i gång
              med det arbete som han nu menar måste göras? Det kan jag hålla
              med om, trots att jag i och för sig tycker att det borde ha startat
              för flera år sedan.
            </seg>
            <seg n="3ab7cb92">
              Finns det några tankar eller planer eller något hopp eller hur
              jag nu ska uttrycka saken om att vi kommer att få se någonting
              under ministerns tid? Hur långt borta i tiden är det, och vad
              händer på Regeringskansliet?
            </seg>
          </u>
          <note type="speaker" n="e3339878">
            Anf. 58 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-96bb8317cc5fd2d3-3" n="a3f5d131">
            <seg n="80a64927">
              Herr talman! Nu har det nämnts här många gånger att detta är
              en lagstiftning som är gammal och omodern. Den blir allt äldre
              för varje dag som går; det ligger i sakens natur. Men jag vill
              bara påminna om att det har gått en tid från 1972 till 2006 när
              jag hade ett mycket begränsat inflytande över regeringens arbete.
              Jag kan överblicka den tid som jag själv har ansvarat för just
              de här frågorna.
            </seg>
            <seg n="89ecd13e">
              Efter det att utredningen kom in pågick som vanligt ett remissarbete
              som avslutades i slutet av 2007. Jag medger utan vidare att det
              har tagit lång tid sedan dess. Därefter fördes samtal med många
              berörda och experter av olika slag som ville ge sin synpunkt på
              det här.
            </seg>
            <seg n="f116d8ab">
              Det framgick ganska tydligt att det fanns betydande problem med
              det framlagda förslaget. Vi är fortfarande i det skedet att vi
              behöver skilja ut vad vi behöver ett bättre underlag om. Jag tror
              att det är värt att ta ytterligare en samtalsrunda med berörda
              personer i det här sammanhanget.
            </seg>
            <seg n="ed561bfa">
              Den här frågan finns inte och det tror jag att ledamöterna har
              sett i regeringens propositionsförteckning. Det innebär att vi
              inte kommer att lägga fram några förslag under våren. Därmed kommer
              det inte heller att kunna bli något riksdagsbeslut på den här
              sidan valet, utan det blir en fråga för den kommande regeringen
              som får ta över stafettpinnen och föra den här frågan i mål. Den
              är angelägen. Jag är angelägen om att vi ska få en lagstiftning
              som är uppdaterad, ligger i tiden och fungerar för de människor
              som är närmast berörda.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="fff99b4f">
            9 § Svar på interpellation 2009/10:240 om Riksrevisionens kritik
            mot jobb- och utvecklingsgarantin
          </note>
          <note type="speaker" n="de13bd5b">
            Anf. 59 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-912a3428037f2333-15" n="04fb0d31">
            <seg n="593d9f25">
              Herr talman! Luciano Astudillo har frågat mig vilka åtgärder
              jag avser att vidta för att snabbt komma till rätta med de brister
              i jobb- och utvecklingsgarantin som Riksrevisionens styrelse redovisar.
            </seg>
            <seg n="f1091ec6">
              Utgångspunkten är att deltagarna i jobb- och utvecklingsgarantin
              ska erbjudas individuellt utformade insatser. Även om utmaningen
              för Arbetsförmedlingen blir större när antalet deltagare ökar
              är utgångspunkten den samma. I budgetpropositionen för 2010 tillfördes
              Arbetsförmedlingens förvaltningsanslag 600 miljoner kronor, bland
              annat just för detta ändamål. Arbetsförmedlingen har påbörjat
              ett sådant arbete och jag har fullt förtroende för att Arbetsförmedlingen
              genomför detta på bästa sätt.
            </seg>
            <seg n="c5abf728">
              När jobb- och utvecklingsgarantin infördes i juli 2007 prioriterades
              ett bra stöd för personer som varit arbetslösa en längre tid.
              Tanken var att erbjuda insatser till alla långtidsarbetslösa,
              vilket i någon mening försvårar en utvärdering eftersom utvärderingar
              kräver adekvata kontrollgrupper och därtill ofta tar lång tid
              att genomföra. Regeringen följer dock kontinuerligt upp garantin
              och har till exempel gett Arbetsförmedlingen i uppdrag att senast
              den 2 augusti 2010 redovisa en fördjupad analys av jobb- och utvecklingsgarantin.
              Institutet för arbetsmarknadspolitisk utvärdering, IFAU, har dessutom
              initierat en uppföljning av insatserna inom garantin.
            </seg>
            <seg n="31958e79">
              De kompletterande aktörernas bidrag till garantin bör ses i ett
              längre perspektiv. Jag är övertygad om att kompletterande aktörer
              kan bidra med ett nytänkande som gynnar de arbetssökande. I sammanhanget
              vill jag lyfta fram att Arbetsförmedlingen kontinuerligt jobbar
              med att utveckla och förbättra upphandlingen i relation till de
              behov de sökande har.
            </seg>
            <seg n="8f93d8de">
              Slutligen vill jag återigen poängtera att regeringen kontinuerligt
              och noga följer utvecklingen i jobb- och utvecklingsgarantin.
              Riksrevisionens granskning är ett välkommet bidrag till denna
              uppföljning.
            </seg>
          </u>
          <note type="speaker" n="b1d7762a">
            Anf. 60 LUCIANO ASTUDILLO (s):
          </note>
          <u who="luciano_astudillo_040f39" xml:id="i-bbd406b702daa995-0" n="7198ce60">
            <seg n="17daca20">
              Herr talman! Jag vill börja med att tacka arbetsmarknadsministern
              för svaret. Det börjar bli dags att utvärdera den borgerliga arbetsmarknadspolitiken
              under den här mandatperioden. Vilka prioriteringar har gjorts?
              Hur har dessa insatser mött verkligheten?
            </seg>
            <seg n="0e5530cc">
              I dag är det 100 000 fler arbetslösa. 70 000 fler befinner sig
              i utanförskap. I den offentliga sektorn har 25 000 välfärdsarbetare
              blivit av med jobbet bara under det här året.
            </seg>
            <seg n="d058bd24">
              Visst slog finanskrisen till. Det gjorde att den borgerliga regeringens
              uppgift blev mycket svårare, men man kan inte bara gömma sig bakom
              den. Det är inte finanskrisens fel att den borgerliga regeringen
              genomgående har sänkt kvaliteten i de stödinsatser som erbjuds
              arbetslösa. Det har möjligtvis handlat om att få ihop pengar till
              de breda skattesänkningarna. Vi ser det genomgående. Vi ser det
              i Lyftet. Och vi ser det inte minst i jobb- och utvecklingsgarantin,
              och det är det som Riksrevisionen påtalar.
            </seg>
            <seg n="2a114ce2">
              Det är inte heller finanskrisens fel att regeringen inte tar
              sitt ansvar och vidtar de åtgärder som Riksrevisionen påtalar
              i sin skarpa kritik av hur jobb- och utvecklingsgarantin implementerats.
              Vad ser vi? Jo, vi ser att det är för mycket av förvaring som
              leder till passivitet och för lite av utbildning som skulle kunna
              leda till jobb. Dessutom finns det inget individuellt bemötande,
              vilket regeringen säger att man vill uppnå med den här garantin.
            </seg>
            <seg n="7f4506c0">
              Detta påtalades i ett läge när garantin inte var så stor som
              den är i dag. Nu har arbetslösheten ökat, och fler har kommit
              in i garantin. Då är det inte märkligt att Arbetsförmedlingen
              får mer resurser, 600 miljoner, som arbetsmarknadsministern säger.
              Det märkliga är att hälften av de platser vi hade i yrkesinriktad
              arbetsmarknadsutbildning har avskaffats sedan det förra valet
              och att regeringen, nu när vi har två garantier med mer än 100
              000 människor, accepterar att Arbetsförmedlingen bara har en av
              fem i aktivt stöd.
            </seg>
            <seg n="03a4d7c4">
              Jag vill återigen fråga Sven Otto Littorin vilka åtgärder ministern
              har vidtagit med anledning av Riksrevisionens rekommendationer.
            </seg>
          </u>
          <note type="speaker" n="4fc7fe0d">
            Anf. 61 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-912a3428037f2333-16" n="04fb0d31">
            <seg n="9b69f2ec">
              Herr talman! Låt mig först säga att det alltid är bra med utvärderingar.
              Förutom Riksrevisionens rapport har regeringen, som jag nämnde
              i mitt första inlägg, gett Arbetsförmedlingen i uppdrag att redovisa
              en fördjupad analys i början av augusti i år. IFAU har också initierat
              en egen uppföljning som jag ser fram emot att läsa. Samtidigt
              är det svårt att utvärdera en reform där det i princip saknas
              kontrollgrupper eftersom näst intill alla som har varit arbetslösa
              i mer än 300 dagar omfattas.
            </seg>
            <seg n="18fd8ea9">
              Man ska komma ihåg att Riksrevisionens rapport inte är en effektutvärdering,
              utan den bygger på intervjuer och en genomgång av litteratur och
              annat. Den är naturligtvis ett väldigt bra tillskott, och vi får
              anledning att reflektera över den framöver.
            </seg>
            <seg n="5ceccfba">
              Det man kan notera i rapporten är att drygt 60 procent av de
              intervjuade handläggarna anser att jobb- och utvecklingsgarantin
              i hög eller viss grad har stärkt deltagarnas ställning på arbetsmarknaden.
              Det är naturligtvis någonting att glädja sig åt.
            </seg>
            <seg n="755482ab">
              Dessutom kan man konstatera, som Arbetsförmedlingen gjorde i
              ett pressmeddelande för några dagar sedan, att de som har fått
              hjälp via externa coacher eller kompletterande aktörer till övervägande
              del är mycket nöjda med stödet, och 24 procent har fått arbete
              14 dagar efter avslutad jobbcoachning.
            </seg>
            <seg n="c199ff7c">
              Sedan måste jag ge Luciano Astudillo rätt i en del. I år har
              antalet personer i utbildning eller aktiva arbetsmarknadspolitiska
              insatser ökat med 180 500. Vi kommer att gå ifrån ett läge där
              125 000 personer har omfattats av en aktiv arbetsmarknadspolitik
              till i stort sett det dubbla, ungefär en kvarts miljon svenskar.
              Det motsvarar 5 procent av arbetskraften, det vill säga mer än
              i något annat industrialiserat land.
            </seg>
            <seg n="e98babba">
              Med en så kraftig utbyggnad av den aktiva politiken är jag, och
              jag tror ganska många med mig, ändå rätt orolig för kvaliteten
              i en del av de insatser som kommer till. Det erkänner jag gärna.
              Det är huvudfokus för mig under det här året att se till att vi
              så långt det någonsin går fyller insatserna med så aktivt och
              bra innehåll som möjligt. Samtidigt är det så att när man fördubblar
              insatserna finns risken att man inte motsvarar förväntningarna
              hos mig eller hos de enskilda personer, vilket är ännu viktigare,
              som omfattas och får det här stödet och den här hjälpen.
            </seg>
            <seg n="57ef370e">
              Luciano Astudillo säger att det bara är en av fem som får aktivt
              stöd. Jobb- och utvecklingsgarantin är konstruerad så att man
              i fas ett ska få en första genomgång av vilket behov man har.
              Sedan har Arbetsförmedlingen i uppdrag att göra en plan tillsammans
              med den arbetssökande för vilken typ av insatser som snabbast
              kommer att kunna leda till ett arbete. Syftet med reformen är
              just att göra den här enskilda bedömningen.
            </seg>
            <seg n="e44c51dc">
              Vi har försökt se till att de utbildningsinsatser som sker inom
              ramen för arbetsmarknadspolitiken framför allt är de korta insatserna.
              De lite längre insatserna ligger numera i huvudsak inom utbildningssystemet.
              Därför tycker jag att man in det här sammanhanget måste titta
              både på arbetsmarknadspolitiken och på utbildningspolitiken för
              att få den samlade bilden. Skälet till det är egentligen tvåfalt.
              Det ena är att vi vet att utbildningsinsatser inom ramen för arbetsmarknadspolitiken
              generellt sett är minst dubbelt så dyra som de är inom utbildningspolitikens
              område. Dessutom menar vi att utbildningsväsendet är bättre rustat
              för de längre utbildningarna än man är inom arbetsmarknadspolitikens
              område. Det är ett sätt att försöka lägga ansvaret där ansvaret
              hör hemma och på det sättet ge en bättre kvalitet till de enskilda
              personer som genomgår den här typen av utbildningar eller insatser.
            </seg>
            <seg n="7351ecc4">
              Slutsatsen är att det är bra med utvärderingar. Vi läser detta,
              tar till oss kritiken och ser fram emot att vidareutveckla kvaliteten
              i våra insatser.
            </seg>
          </u>
          <note type="speaker" n="db377cb9">
            Anf. 62 LUCIANO ASTUDILLO (s):
          </note>
          <u who="luciano_astudillo_040f39" xml:id="i-bbd406b702daa995-1" n="7198ce60">
            <seg n="5e166250">
              Herr talman! Jag fick aldrig något svar på vilka åtgärder som
              har vidtagits till följd av de rekommendationer som Riksrevisionen
              gav regeringen i samband med att man ska göra något nu när antalet
              personer i garantin växer och de problem som var stora redan när
              antalet var litet nu väntas bli mycket större.
            </seg>
            <seg n="f26520d6">
              Jag har inte fått svar angående de fyra rekommendationer som
              regeringen fick. Riksrevisionen har både utvärderat styrningen
              av Arbetsförmedlingen och förverkligandet av jobb- och utvecklingsgarantin
              men också utvärderat Arbetsförmedlingens verkställande av den.
              Både myndigheten och regeringen har fått rekommendationer.
            </seg>
            <seg n="73e24fab">
              Jag hade hoppats på att Littorin kunde svara på vilka åtgärder
              i relation till de här fyra viktiga rekommendationerna som han
              har vidtagit. Jag tror att det faktiskt är viktigt att ge ett
              svar på den frågan.
            </seg>
            <seg n="34e91a33">
              I övrigt vill jag, när det gäller det som Littorin säger att
              här har den borgerliga regeringen gjort ett vägval, påstå att
              det är ett ideologiskt vägval. Man har valt att dra ned på kvaliteten
              i resurserna för att öka mängden. Det känns igen från våra sämsta
              tider när vi regerade, faktiskt. Det blev för mycket mängd och
              för lite kvalitet. Det ledde till mer inlåsning och mindre utbildning.
            </seg>
            <seg n="937c0d16">
              Vi har gjort vår hemläxa där, och förutom att vi sätter jobbpolitiken
              främst vill vi se en mycket starkare arbetslinje och en mycket
              mer aktiv arbetsmarknadspolitik där vi höjer kvaliteten i de insatser
              som människor kan få och ger mer av utbildningsinsatser för vi
              vet att utbildning ger möjligheter till jobb och jobbar individuellt
              och professionellt med människor så att de kan få det stöd som
              de behöver utifrån sina individuella behov som kan vara väldigt
              olika nu när jobbkrisen slår så brett som den gör.
            </seg>
            <seg n="9c42fb5b">
              Åter till frågan: Riksrevisionen har lämnat fyra rekommendationer
              till regeringen, inte till Arbetsförmedlingen. Vilka åtgärder
              har Littorin vidtagit för att komma till rätta med de här problemen
              så att jobbgarantin inte låser in människor i passiva insatser?
            </seg>
          </u>
          <note type="speaker" n="48680689">
            Anf. 63 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-912a3428037f2333-17" n="04fb0d31">
            <seg n="9a527780">
              Herr talman! Låt mig redogöra för de fyra rekommendationerna.
            </seg>
            <seg n="236d256d">
              Det första som Riksrevisionen uppmanade regeringen att göra var
              att förtydliga hur mycket tid som deltagare ska ägna åt jobbsökande
              i tredje fasen av jobb- och utvecklingsgarantin. Det är någonting
              som vi tittar närmare på inom Regeringskansliet och hoppas kunna
              återkomma till inom kort. Vi bereder detta, och vi pratar naturligtvis
              löpande med Arbetsförmedlingen om detta.
            </seg>
            <seg n="00cb4d62">
              Den andra rekommendationen var att klargöra vilken roll de kompletterande
              aktörerna har inom garantin. Det kan man naturligtvis tänka sig
              att man också återkommer till, och därför är det välkommet att
              vi även får Arbetsförmedlingens utvärdering av de kompletterande
              aktörerna och garantierna för att på så sätt klargöra hur det
              skulle kunna göras. Jag är inte alls främmande för det. Det sker
              i så fall genom löpande beredning tillsammans med Arbetsförmedlingen,
              och resultatet av det kommer förmodligen tillbaka i en regleringsbrevsändring.
            </seg>
            <seg n="fe17ccfd">
              Den tredje rekommendationen var att ställa tydligare krav på
              Arbetsförmedlingen om uppföljningen av garantin. Den bedömningen
              delar vi med Riksrevisionen. Vi styr och gör en kontinuerlig uppföljning,
              i stora delar informellt, bland annat genom olika typer av samtal
              och diskussioner med Arbetsförmedlingen. Det har naturligtvis
              inte Riksrevisionen tagit hänsyn till i sin rapport, men jag är
              inte alls främmande för att ge tydligare uppdrag till Arbetsförmedlingen
              för att analysera garantin. Nu kommer vi ju, som sagt, att få
              en rapport den 2 augusti, men finns det skäl att återkomma är
              jag inte alls främmande för det.
            </seg>
            <seg n="20c7f108">
              Den fjärde rekommendationen var att lämna riktlinjer till Arbetsförmedlingen
              om deltagarvolymer per handläggare. Det har hittills inte varit
              aktuellt att göra det eftersom jag bedömer att det är svårt för
              oss att göra bedömningen vilken nivå som är helt optimal. Nu överlåts
              bedömningen till Arbetsförmedlingen. När vi får en ordentlig effektutvärdering
              från Arbetsförmedlingen kan det finnas skäl att också se över
              det. Jag är inte alls främmande för det, men vi måste först ha
              ett bättre underlag från Arbetsförmedlingen.
            </seg>
          </u>
          <note type="speaker" n="6c64d2af">
            Anf. 64 LUCIANO ASTUDILLO (s):
          </note>
          <u who="luciano_astudillo_040f39" xml:id="i-bbd406b702daa995-2" n="7198ce60">
            <seg n="fe961d46">
              Herr talman! Jag är glad att Littorin ger svar på frågorna. Förvisso
              hade jag hoppats höra andra svar mitt i den här massarbetslöshetssituationen
              som vi har med 100 000 fler arbetslösa och ett utanförskap som
              har ökat med 70 000. I den viktiga välfärdssektorn är det dessutom
              25 000 fler som blivit av med jobbet bara det här året. Då säger
              Littorin att han vill titta närmare på det. Han talar om löpande
              beredning och att han kan överväga förändringar i regleringsbrevet.
              Han säger att han inte är främmande för förändringar men att det
              hittills inte har varit aktuellt.
            </seg>
            <seg n="ed4730bf">
              Jag tycker inte att det känns tryggt i den situation som Sverige
              befinner sig i. Jag menar, och vi socialdemokrater menar, att
              den här regeringen har gjort ett aktivt, ideologiskt ställningstagande.
              Detta drar ned kvaliteten i insatserna. Man har kanske ökat mängden
              nu i jobbkrisen, men den insats och det stöd som varje enskild
              arbetslös kan få har mycket sämre kvalitet än tidigare. Det har
              lett till att den kanske viktigaste insatsen som den här regeringen
              nu har att erbjuda arbetslösa leder till passivitet och en mindre
              mängd aktiva insatser.
            </seg>
            <seg n="49b0e782">
              Det är inte jag utan Arbetsförmedlingen som säger att bara en
              av fem av dem som befinner sig i de två garantierna har ett aktivt
              stöd. Och det är inte jag utan Sven Otto Littorin som har lovat
              att det högst ska vara 20 arbetslösa per handläggare. Han har
              stått här och sagt att det är hans ambition; han har sagt det
              tidigare också. Jag tycker att det är allvarligt med tanke på
              den situation som vi befinner oss i. Långtidsarbetslösheten ökar.
              Antalet personer i garantin växer. Det är för lite av utbildning
              och för mycket av inlåsning. Jag hoppas på en snabb ändring av
              det.
            </seg>
          </u>
          <note type="speaker" n="9d846950">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-db0b97f5bbf0f0fe-4" n="04fb0d31">
            <seg n="6cc453a1">
              Herr talman! Tack för en bra debatt, Luciano Astudillo! Jag tror
              att det alltid är viktigt att följa upp och utvärdera de insatser
              som görs. I grunden är vi, tror jag åtminstone, överens om en
              sak, och det är att kvaliteten är viktig. Det är viktigt att följa
              upp, och när man ökar insatserna så kraftfullt som vi gör måste
              man ställa sig frågan: Kan man klara av en kvalitet som är på
              den nivå som vi förväntar oss och som den enskilde personen förväntar
              sig? Jag är orolig för det.
            </seg>
            <seg n="20cb923e">
              Sedan blir ju inte en sak mer rätt för att man upprepar den.
              Vi hör stup i kvarten socialdemokrater säga att utanförskapet
              har ökat med 70 000 personer. Sanningen är att om vi mäter på
              samma sätt som vi har gjort under hela tiden som vi har suttit
              i regering och dessförinnan har den siffran från januari 2007
              till januari 2010 i princip varit oförändrad trots att vi har
              en så kraftig ökning av arbetslösheten i finanskrisens spår.
            </seg>
            <seg n="b7ac8702">
              För att återgå till frågan: De fyra rekommendationer som Riksrevisionen
              lämnade i sin rapport tar vi naturligtvis till oss, och vi kommer
              i normal ordning att överväga hur vi ska gå vidare med dem. Men
              det viktiga, tycker jag, i den här rapporten är att drygt 60 procent
              av handläggarna eftersom detta inte är en effektstudie utan i
              hög grad bygger på intervjuer ändå säger att jobb- och utvecklingsgarantin
              i hög eller i viss grad har stärkt deltagarnas ställning på arbetsmarknaden.
              Det är en bra siffra. Då har vi nått en bra bit på vägen, även
              om det för att vi ska nå ända fram krävs någonting mer. Det krävs
              företag som vågar anställa de personer som är arbetslösa. Tack
              för en bra debatt!
            </seg>
          </u>
          <note n="75401953">
            Överläggningen var härmed avslutad.
          </note>
          <note n="1fd403ee">
            Ajournering
          </note>
          <note n="52c2cabc">
            Kammaren beslutade kl. 16.07 på förslag av talmannen att ajournera
            förhandlingarna till kl. 18.00.
          </note>
          <u who="unknown" xml:id="i-bc989618c8632423-4" n="04fb0d31">
            <seg n="4b5cfe8e">
              Återupptagna förhandlingar
            </seg>
          </u>
          <note n="f164df78">
            Förhandlingarna återupptogs kl. 18.00.
          </note>
          <note n="e7a2f853">
            10 § Svar på interpellationerna 2009/10:233, 235 och 237 om trafikstörningar
          </note>
          <note type="speaker" n="540fa04e">
            Anf. 66 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-18" n="04fb0d31">
            <seg n="fbb01eb9">
              Herr talman! Pia Nilsson har frågat mig vilka åtgärder jag och
              regeringen har vidtagit för att avvärja trafikstörningar i infrastrukturen
              och vilka initiativ som tagits för att förbättra beredskapen när
              kyla och snöoväder slår till. Hon vill också veta på vilket sätt
              avregleringen, där sannolikt fler aktörer kommer att konkurrera
              om utrymmet på spåren, kan leda till effektivare tågtrafik med
              resenärens behov i centrum även vintertid.
            </seg>
            <seg n="463783ed">
              Lars Mejern Larsson och Christina Axelsson har i var sin interpellation
              frågat mig vilka åtgärder jag vidtagit under de senaste tre åren
              för att avvärja störningar i samhällets infrastruktur, på vilket
              sätt jag och den borgerliga regeringen bidragit till att lösa
              problemen vid väderstörningar samt på vilket sätt jag tagit initiativ
              till förbättrad information vid störningar i trafiken.
            </seg>
            <seg n="f6b72ea2">
              Jag har valt att besvara de tre interpellationerna i ett sammanhang.
            </seg>
            <seg n="3414981a">
              Först vill jag säga att jag förstår den frustration som många
              pendlare och andra resenärer känner över trafikstörningarna, inte
              minst de som reser med tåg. Vi har en ovanligt hård vinter. Det
              är den i södra och mellersta Sverige kallaste på 20 år, på vissa
              platser på 50 år. Det är just den ihållande kylan i kombination
              med upprepade snöfall som gör problemen så stora i järnvägssystemet.
              Visst har Banverket ansvar för de störningar som beror på problem
              med infrastrukturen, framför allt med växlarna. Och när det blir
              störningar, vare sig det beror på infrastruktur eller fel på trafikföretagens
              fordon, är det ytterst resenärerna som tvingas att ta konsekvenserna
              av de störningar som uppstår. När det gäller tåg blir det tydligt
              att järnvägssystemet är just ett system där alla delarna måste
              fungera samordnat med de övriga. Därför kan inte staten, genom
              Banverket, ensam åstadkomma ett väl fungerande järnvägssystem.
              Alla aktörer måste samverka för att åstadkomma förbättringar.
            </seg>
            <seg n="067e1069">
              När det gäller avregleringen är det min fasta övertygelse att
              en öppen marknad med fri konkurrens leder till en mer effektiv
              tågtrafik till nytta för resenärerna. I fri konkurrens blir kundernas
              behov styrande och resenären sätts därmed i centrum. Att vi får
              fler aktörer som vill erbjuda tågresor leder inte automatiskt
              till trängsel på spåren. Förutom att regeringen satsar stora summor
              på investeringar i utökad kapacitet, inte minst i våra storstadsområden,
              arbetar vi kontinuerligt med reglerna för att främja en sund konkurrens.
              Om många tågoperatörer vill köra på en viss sträcka vid samma
              tid finns det regleringar för att avgöra vem som ska tilldelas
              det önskade tågläget. Om företagen sedan väljer att konkurrera
              om resenärerna med priset, komforten, turtätheten, punktligheten
              eller andra faktorer är det för tidigt att sia om.
            </seg>
            <seg n="6e119e4b">
              Också när det gäller drift och underhåll har regeringen gjort
              en rejäl satsning. Redan 2007 avsattes särskilda medel till en
              kraftsamling i Mälardalen, följt av västra Sverige och Öresundsregionen.
              Kraftsamlingarna är samarbetsprojekt mellan Banverket och de berörda
              trafikföretagen som syftar till att minska förseningar och öka
              tillförlitligheten. Förbättrad beredskap är en av sakerna på Banverkets
              del av åtgärdslistorna i kraftsamlingen. En annan insats som också
              syftar till att minska väderstörningar är det trädsäkringsprojekt
              som Banverket genomför längs 450 mil strategiska banor och som
              pågår fram till 2012.
            </seg>
            <seg n="c6a8d807">
              Det är, som jag redan sagt, just genom samarbete som jag tror
              att vi kan klara av de utmaningar som det ökade trafikarbetet
              på järnväg ställer oss inför. En av dessa utmaningar är en förbättrad
              information till resenärerna, inte minst i samband med störningar
              i trafiken. Här måste jag hålla med interpellanterna om att det
              återstår väldigt mycket att göra. Det är inte acceptabelt att
              det ska vara så svårt att få ut informationen rätt information
              i rätt tid i vänthallar, på perronger och i vagnar. Regeringen
              har uppmärksammat frågan om passagerares rätt till information
              redan i direktiven till den kollektivtrafikutredning som lämnades
              i fjol, och vi har för avsikt att återkomma i den delen. Förutom
              att se till att informationsfrågan tas upp med Banverkets ledning
              kommer jag att noga följa upp vilka lärdomar trafikverken drar
              av denna besvärliga vinter, som vi ännu inte sett slutet av, och
              vilka åtgärder de föreslår ska vidtas för att förhindra att så
              här omfattande störningar i tågtrafiken uppstår igen nästa vinter.
            </seg>
          </u>
          <note type="speaker" n="79a9b3c7">
            Anf. 67 PIA NILSSON (s):
          </note>
          <u who="pia_nilsson_daa992" xml:id="i-58c494eeb9b48c2d-0" n="f741f7ea">
            <seg n="9160d9f8">
              Herr talman! Jag får börja med att tacka ministern för svaret.
            </seg>
            <seg n="502be458">
              Den här vintern kommer vi nog att minnas som den vinter som lamslog
              tågtrafiken, den vinter som på ett osedvanligt tydligt sätt blottlade
              tågtrafikens sårbarhet ett trafikkaos av sällan skådat slag, så
              långt ifrån visionen om en järnväg i världsklass som man bara
              kan komma.
            </seg>
            <seg n="1992839b">
              De allra flesta resenärer har förståelse för att vinterväder
              kan orsaka problem i tågtrafiken. Men i sådana lägen förväntar
              man sig att få snabb, korrekt och samordnad information, och där
              brister det enormt i dag.
            </seg>
            <seg n="c3d61f0b">
              Jag delar ministerns uppfattning att det ytterst är resenärerna
              som får ta konsekvenserna när störningar uppstår. Jag instämmer
              också i resonemanget att tåg- och järnvägssystemet är just ett
              system där alla delar måste hållas ihop och samordnas. Inget kan
              väl vara mer riktigt. Men vilka offensiva förslag har ministern
              då lagt fram för att hålla ihop tågsystemet? Riktningen går ju
              snarare åt motsatt håll. Vi ser en alltmer sönderstyckad organisation,
              där varje del får bli vars och ens egen lyckas smed. Bolagiseringen
              av Banverket Produktion är ett exempel, den kommande avregleringen
              är ett annat. Var fanns systemsynen när dessa beslut fattades,
              ministern?
            </seg>
            <seg n="9e1ec369">
              Herr talman! Om nu ministern inte har några egna offensiva förslag,
              går det bra att följa upp de 33 åtgärder som blev resultatet av
              Björn Rosengrens vinterutredning 2002. Då var det också en sträng
              vinter med stora störningar i tågtrafiken. Utredningen sammanfattar
              de åtgärder som Banverket, SJ och Green Cargo kom överens om för
              att stå bättre rustade inför kommande vintrar. Alla inblandade
              skulle aktivt arbeta för att reducera förseningarna, förbättra
              snöröjningen och inte minst informationen till resenärerna. Och
              fordonen, hör och häpna, skulle förberedas enligt särskilt dokumenterade
              vinterprogram för att klara driften. På Banverket, herr talman,
              medger man att en av de punkter som återstår råkar vara just initiativet
              till ett förbättrat informationssystem åtta år senare.
            </seg>
            <seg n="1e4f380f">
              Herr talman! Jag har också ställt en fråga om hur den kommande
              avregleringen kan komma att påverka tågtrafiken. Ministern svarar
              att hon är fast övertygad om att tågtrafiken kommer att bli mer
              effektiv, och jag utgår ifrån att det även gäller vintertid. Menar
              ministern att en avreglering av persontrafiken kommer att leda
              till bättre samordning och effektivare information till resenärerna?
              Tror ministern att trafikstörningarna kommer att märkas mindre
              när avregleringen blir ett faktum? Det tror i vart fall inte SJ:s
              vd Jan Forsberg, som för ett par veckor sedan på en direkt fråga
              svarade: Tack gode Gud för att tågtrafiken inte är avreglerad.
              Då hade det sett ännu värre ut.
            </seg>
            <seg n="7e74af16">
              Några konkreta svar på vad regeringen har gjort för att avvärja
              trafikstörningar och förbättra beredskapen har vi inte fått. Det
              är hög tid att ministern visar handlingskraft. Att det blir vinter
              även nästa år är lika säkert som amen i kyrkan. Sannolikt kommer
              kyla, sannolikt kommer också snö att falla. Kommer samma kaos
              att uppstå då, infrastrukturminister Åsa Torstensson?
            </seg>
          </u>
          <note type="speaker" n="bb0af3b9">
            Anf. 68 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-bf5de8cea052b433-0" n="aa70b9af">
            <seg n="45364b18">
              Herr talman! Jag får tacka ministern för svaret.
            </seg>
            <seg n="6af103fa">
              Dagen då Sverige stod stilla, som Expressen skrev om, var inte
              dagen när kronprinsessan deklarerade att hon skulle gifta sig
              med sin Daniel eller dagen när Fuglesang gjort sin debut som astronaut
              i rymden eller ens den bistra dagen hösten 2006 när Sverige fick
              en borgerlig regering. Nej, det var dagen då tågförseningarna
              hade nått sin absoluta kulmen, måndagen den 22 februari.
            </seg>
            <seg n="3c25498c">
              Låt mig ta några exempel. Hundratusentals resenärer i Helsingfors
              tvingades köa i kylan när lokaltrafiken lamslogs. Ett urspårat
              godståg i Hallsberg stoppade all trafik mellan Helsingfors och
              Göteborg. Ja, listan över inställda tåg på SJ:s hemsida sagda
              måndag var ofantligt lång.
            </seg>
            <seg n="89280ad4">
              Hur kan det bli på detta vis? Går det att peka ut någon bov i
              detta drama? Visst går det att skylla på Kung Bore. Han har ju
              lagt Sverige under ett täcke av snö, is och kyla sedan mitten
              av december. Och precis som ministern säger har vi inte sett slutet
              än.
            </seg>
            <seg n="7da7800f">
              Men Sverige har väl drabbats av snöfall och kyla förut? Eller
              är det ett nytt fenomen? Självklart har det hänt förut. Sverige
              är ett vinterland, åtminstone i snitt tre månader om året. Det
              vet svenska folket, det vet jag och det vet herr talman. Problemet
              är att Banverket, tågoperatörerna och regeringen verkar ha blivit
              helt tagna på sängen. De skyller på varandra. Nej, regeringen
              med statsrådet i spetsen skyller på den förra regeringen.
            </seg>
            <seg n="6d78bd2f">
              Jag förstår att det är svårt för ministern att råda över snö,
              is och kyla. Men, herr talman, det är regeringen och i synnerhet
              infrastrukturminister Åsa Torstensson som bär ansvaret för att
              så lite gjorts när det gäller att åtgärda de upprepade förseningarna
              och störningarna i tågtrafiken.
            </seg>
            <seg n="f9355c0f">
              Ska man komma åt de ständiga förseningarna i tågtrafiken är det
              i första hand infrastrukturen som måste åtgärdas. Vi vill därför
              öka infrastrukturinvesteringarna med 40 miljarder kronor fram
              till 2021 och tydligt prioritera järnvägen vid fördelning av resurser.
              Redan i år föreslår vi att Banverkets budget förstärks med nästan
              600 miljoner för att avhjälpa de mest akuta bristerna.
            </seg>
            <seg n="02d16c05">
              Det skulle glädja mig mycket om statsrådet Torstensson sällade
              sig till oss socialdemokrater så att vi fick igenom dessa satsningar.
              Om hon inte gör det vill jag veta hur statsrådets förslag till
              lösning ser ut.
            </seg>
            <seg n="6e1a77c6">
              Vidare vill jag återigen ställa min fråga: På vilket sättet har
              statsrådet och den borgerliga regeringen bidragit till att lösa
              problemet med väderstörningarna? Statsrådet svarade inte på det
              i inledningen av debatten.
            </seg>
          </u>
          <note type="speaker" n="090b7b6a">
            Anf. 69 CHRISTINA AXELSSON (s):
          </note>
          <u who="christina_axelsson_dbffdb" xml:id="i-dbf39c62f1038575-0" n="185442e5">
            <seg n="9c773adf">
              Herr talman! Ibland förändras verkligheten. När vi skrev interpellationerna
              var vi frustrerade över det snökaos som rådde, inte minst i mitt
              hemlän Helsingfors. Men när man tänker på det som händer ute i
              världen, till exempel i Chile, ställs de tågförseningar som vi
              nu debatterar i ett lite annat perspektiv. Jag vill börja med
              att säga det.
            </seg>
            <seg n="a7ed6a35">
              Dock är det många människor i landet som har drabbats av trafikstörningar.
              Många skulle resa till och från jobbet. En del skulle resa för
              att ta del av ett efterlängtat kulturutbud eller för att söka
              jobb.
            </seg>
            <seg n="49c4ffd8">
              I min hembygd, Helsingforss län, handlar det om alla som reser
              med kollektivtrafiken. Varje dag har hundratusentals människor
              kommit för sent eller inte kommit alls sedan vintern slog till
              i mitten av december. På KTH har man räknat ut att det kostar
              150 miljoner per dag för resenärerna. Och precis som ministern
              säger är det ytterst resenärerna som får stå för notan. SL som
              är operatör i Helsingfors har i ett meddelande till resenärerna
              beklagat och bett om ursäkt. Man ger också en kompensation.
            </seg>
            <seg n="15345f6e">
              Som Pia Nilsson sade har det dock varit vinter förr med svåra
              följder för just tågtrafiken. Det var därför man gjorde vinterutredningen
              2002 när Banverket, operatörerna och den socialdemokratiska regeringen
              satte sig ned och diskuterade. Det man då konstaterade brast är
              precis samma saker som nu, information och snöröjning.
            </seg>
            <seg n="05588a85">
              Jag var en hel del försenad när jag kom till riksdagen i dag.
              Pendeltåget var 20 minuter sent. Vintern håller alltså i sig fortfarande.
              Därför är det så angeläget att ministern tar ansvaret för att
              undanröja de brister som vinterutredningen visade på redan 2002.
              Man har inte vidtagit de åtgärder som man sade att man skulle
              vidta.
            </seg>
            <seg n="b938e7ee">
              Det är angeläget att ministern tar sitt ansvar i stället för
              att skylla på någon annan. Man kan inte skylla på tidigare regeringar.
              Man kan inte skylla på att Banverket gör si eller så. Det är här
              och nu som det är snö och kallt.
            </seg>
            <seg n="c7d1f2a7">
              Det är också angeläget att vi får till informationen. Det visade
              inte minst den utfrågning som trafikutskottet hade häromveckan.
              Många av dem som skrev till oss inför utfrågningen klagade just
              på informationen och desinformationen. Man kunde stå och vänta
              på en kall perrong där det stod att tåget skulle komma om tre
              minuter. Då stod man kvar för att vara först på tåget, men när
              tre minuter hade gått stod det att nästa tåg skulle komma om en
              kvart. Det var så att säga spöktåg. Här måste till en tydlig ändring.
              Där tror jag att ministern genom ett uppdrag till Banverket kan
              åstadkomma något redan nu.
            </seg>
          </u>
          <note type="speaker" n="a2b29149">
            Anf. 70 BÖRJE VESTLUND (s):
          </note>
          <u who="borje_vestlund_48292a" xml:id="i-b89b6c190bbb040d-2" n="5c5afbcd">
            <seg n="e8c8d700">
              Herr talman! Jag väljer att gå upp i debatten eftersom jag var
              med om en förskräcklig upplevelse under de värsta snödagarna.
              Jag bor precis utanför tullarna i Helsingfors, vid Liljeholmens
              tunnelbanestation. Där stoppades all tunnelbanetrafik mot de södra
              förorterna. En handikappad kvinna i rullstol satt och väntade
              i tre och en halv timme på att få komma med en buss. Det är inte
              acceptabelt. Det är för hennes skull och för alla andra som också
              blivit försenade i tågtrafiken som jag begär ordet i dag.
            </seg>
            <seg n="c52efdc4">
              Jag blev ganska glatt överraskad av det enhälliga beslut som
              fattades i SL:s styrelse. Man ville kompensera resenärerna på
              något sätt, och därför sänker man priset på 30-dagarskortet från
              mars till april. Det är ett sätt att visa att man förstår att
              snön är ett problem. Det är ett sätt att visa att man lever sig
              in i resenärernas upplevelse och har medkänsla.
            </seg>
            <seg n="0c1fcd39">
              Jag tänkte att interpellationssvaret kanske skulle visa statsrådets
              förståelse för alla dem som suttit fast i detta och en vilja att
              vidta extraordinära åtgärder. Men vad ser man i statsrådets svar?
              Ja, den rullstolsburna kvinnan från Hallunda blir nog inte särskilt
              lycklig när hon läser det, för det står inget om att regeringen
              har ett ansvar. Det står att alla aktörer måste ta sitt ansvar
              och att regeringen har gjort allt som står i dess makt. Man behöver
              inte vidta några ytterligare åtgärder.
            </seg>
            <seg n="ab6c21b0">
              Kommer det här aldrig att hända igen? Var det så extraordinärt
              att det inte kommer att hända igen? Det kommer att hända igen,
              både en och flera gånger även under statsrådets livstid.
            </seg>
            <seg n="2f088180">
              Man säger att avregleringen var rätt och att alltihop går bra,
              men ändå konstaterar man att det är för dyrt att ställa in tågen
              för att avisa dem i de fastigheter som Jernhusen äger. Har inte
              statsrådet tillsammans med oss alla andra politiker ett ansvar
              för den orimliga prisbilden?
            </seg>
            <seg n="74f4116b">
              Vi kan läsa att man stänger stationer runt om i landet så att
              folk inte kan vänta där på de försenade tågen. Vi kan konstatera
              att Banverket säger att det inte är deras fel. Det är någon annans
              fel att det har blivit på det här sättet. SJ säger samma sak.
              Framför allt säger regeringen samma sak.
            </seg>
            <seg n="c99beb93">
              Herr talman! Är det inte dags att också denna regering någon
              gång kan säga: Vi har gjort fel. Vi borde ha gjort mer. Vi är
              inte nöjda med våra insatser så här långt. Vi borde faktiskt kunna
              göra någonting så att inte svenska folket nästa gång det blir
              kallt och vinter behöver stå och frysa. Framför allt, herr talman,
              hade den rullstolsburna kvinnan från Hallunda kanske haft en möjlighet
              att ta sig hem till sin lägenhet denna eftermiddag i förra veckan.
            </seg>
          </u>
          <note type="speaker" n="e8956665">
            Anf. 71 LENA HALLENGREN (s):
          </note>
          <u who="lena_hallengren_7e11e1" xml:id="i-d70473d1d7811d41-0" n="57dfd3b3">
            <seg n="e0affa62">
              Herr talman! Vi har haft möjlighet att ses tidigare i dag då
              vi i trafikutskottet fick information när det gäller just trafikkaoset,
              ministern. Det är därför jag också kommer till den här interpellationsdebatten;
              jag känner inte att jag fick svar på de frågor jag då hade.
            </seg>
            <seg n="4cd822ba">
              Infrastruktur och kollektivtrafik är så viktigt. Det måste funka
              för att människors vardag ska fungera. Om man ska kunna ta sig
              till jobbet, till skolan och till fritidsaktiviteter måste infrastrukturen
              fungera.
            </seg>
            <seg n="93731082">
              Vi tycker att det är så viktigt att trafikutskottet ordnade en
              hearing om detta den 18 februari. Det vet de som sitter i den
              här kammaren, och det vet de som möjligtvis kan se detta på annat
              sätt, för de deltog själva genom att ställa frågor på riksdagens
              hemsida. Vi fick många bra frågor ställda. Ett antal av dem fick
              också bra svar från de aktörer som närvarade. Det var SJ:s vd,
              det var Banverkets generaldirektör och det var ytterligare operatörer
              och fackliga organisationer närvarande.
            </seg>
            <seg n="153edee4">
              Det var mycket tydligt för dem som närvarade på den hearingen
              och för de allra flesta inblandade parter att tågsystemet inte
              är fullt ut samordnat. Vi har i dag många olika aktörer, flera
              av staten ägda eller styrda, men även privata aktörer. Samordningen
              är inte exemplarisk, och den här vintern har visat det.
            </seg>
            <seg n="9d210939">
              Trots detta drar Åsa Torstensson och regeringen slutsatsen att
              vi ska ha in fler aktörer. Jag läser i ministerns svar på s. 2,
              andra stycket: När det gäller avregleringen är det min fasta övertygelse
              att en öppen marknad med fri konkurrens leder till en mer effektiv
              tågtrafik till nytta för resenärerna. I fri konkurrens blir kundernas
              behov styrande och resenären sätts därmed i centrum.
            </seg>
            <seg n="60a7b17a">
              Då vill jag fråga ministern om det verkligen är ministerns uppfattning
              att SJ hade kunnat komma i tid den här vintern om de bara hade
              känt konkurrens från andra bolag. Är det en lösning på några som
              helst problem? Nej, snarare tvärtom. Vad händer med biljettbokning
              och information till resenärerna när många aktörer ska samsas
              på fulla spår, på fulla bangårdar och i fulla verkstäder där man
              ska åtgärda de fel och brister som uppstår?
            </seg>
            <seg n="81352944">
              Jag måste säga att regeringens analysförmåga inte imponerar.
              Svaren är ju ständigt och jämt när vi diskuterar de kommande avregleringsfrågorna
              att ni tror att det kommer att bli bättre. Vad grundar ministern
              detta på? Är det erfarenheter från Storbritannien, Estland och
              Nya Zeeland länder som egentligen är de enda i världen som har
              avreglerat och återreglerat?
            </seg>
            <seg n="ae640335">
              Varför tar jag upp den här debatten när vi egentligen ska prata
              tågkaos och vinter, kan man fundera på. Det handlar väl ändå om
              snö och isbildning i spåren och växlarna. Visst gör det det. Men
              risken är överhängande att vi oavsett kommande vintrar får ett
              kaos på spåren, och jag tycker att ministern är skyldig att förklara
              för oppositionen och framför allt för resenärerna hur punktligheten
              skulle kunna bli bättre med fler aktörer på fulla spår. Hur skulle
              SJ kunna hantera situationen annorlunda därför att man har fler
              konkurrenter? Det är svar jag ser fram emot att få.
            </seg>
          </u>
          <note type="speaker" n="6dcf28df">
            Anf. 72 SVEN BERGSTRÖM (c):
          </note>
          <u who="sven_bergstrom_93e816" xml:id="i-d4dd70c4a6fc9af8-0" n="6e68cecf">
            <seg n="cfacd722">
              Herr talman! Inför den här debatten roade jag mig med att titta
              lite i gamla protokoll. Av en händelse hittade jag ett protokoll
              från den 15 januari 2002, för nästan åtta år sedan, som ger besked
              om att vi har hört denna debatt förut. Det är en favorit i repris.
            </seg>
            <seg n="0bf273cb">
              Då hette näringsministern Björn Rosengren, och jag var också
              med i den debatten och ställde näringsministern mot väggen och
              tyckte att det var skräp att det elände som varit under jul- och
              nyårshelgen inte kunde hanteras bättre. Ändå tyckte jag att nyanserna
              var något mer tydliga då än vad de är här, för nu är det precis
              som att det är den här regeringen som, om inte rår för snövädret
              och stormen och allt detta med kylan, så i alla fall allt annat.
            </seg>
            <seg n="7410f5e2">
              Då försäkrade Björn Rosengren i en debatt med mig, Hans Stenberg
              och Kent Högström att nu hade han tagit in Banverket, SJ och alla
              olika aktörer och vidtagit åtgärder. Han tillsatte en vinterutredning
              som vi har läst om, och han försäkrade att allt skulle bli frid
              och fröjd. Åtminstone under ytterligare fyra år hade sedan Björn
              Rosengren och sedermera Ulrica Messing ansvaret för att säkerställa
              att alla dessa offensiva åtgärder kom på plats för att förebygga
              ytterligare problem.
            </seg>
            <seg n="4226ff3b">
              Nu har vi sett att problemen kommer tillbaka, och oavsett regeringens
              färg tycks det vara svårt att få det här att funka bra. Det är
              vi som är flitiga tågresenärer och använder SJ, Tågkompaniet och
              vad nu de olika operatörerna heter alla väldigt irriterade över.
              Det är inte acceptabelt att det fungerar så illa, och det är särskilt
              illa att informationen i detta moderna tidevarv inte kan hanteras
              mer professionellt av de inblandade aktörerna. Resenärerna måste
              åtminstone få besked om att det faktiskt inte kommer några tåg
              i dag, för de är inställda eller vad det nu är.
            </seg>
            <seg n="859fe2af">
              Lite slående i den här debatten är att oppositionen får det att
              låta som att det är avreglering och marknadsmekanismer som gör
              att det blir så här. Låt mig citera ett avsnitt i Björn Rosengrens
              svar från den 15 januari 2002: Inledningsvis vill jag poängtera
              att interregional trafik enligt 1998 års transportpolitiska beslut
              ska bedrivas på kommersiella grunder.
            </seg>
            <seg n="fe495cb3">
              Hör och häpna! Trafiken ska bedrivas på kommersiella grunder!
            </seg>
            <seg n="6577f88a">
              Björn Rosengren säger vidare: Det betyder även att de operatörer
              som bedriver kommersiell trafik självständigt beslutar om sina
              tidtabeller.
            </seg>
            <seg n="f81cce39">
              Redan på den tiden var man alltså inne på att det är en bra drivkraft
              för bra trafik att man faktiskt har ett kommersiellt intresse
              i grunden. Sedan ska det naturligtvis finnas ett statligt ansvar
              för att infrastruktur och annat fungerar bra.
            </seg>
            <seg n="1613a8d5">
              Att man kan få kollektivtrafiken och tågtrafiken att fungera
              bra vintertid och i ett tydligt vinterpräglat land är exemplet
              Schweiz. Där har man också många olika aktörer som bedriver tågtrafik,
              och hör och häpna: Fast det är vinter går tågen enligt tidtabell,
              väldigt mycket bättre än vad de har gjort i Sverige denna vinter.
            </seg>
            <seg n="8e9ba41c">
              Därmed menar jag att man inte kan dra den slutsats som oppositionen
              förefaller göra, att det kan bli bättre om man återgår till något
              slags monopol för SJ. Inte ens Björn Rosengren hade det synsättet
              för åtta år sedan, utan han var, såvitt jag kan läsa i protokollet,
              övertygad om att det är en bra drivkraft att göra det här på kommersiella
              villkor så gott det går.
            </seg>
            <seg n="9cca979e">
              Men nu är vi där vi är, och nu måste vi vidta åtgärder. Jag är
              övertygad om att vår hearing i trafikutskottet och ministerns
              samtal med Banverket och SJ äntligen borde kunna leda till att
              vi rustar oss bättre för nästa vargavinter, för den kommer förr
              eller senare.
            </seg>
          </u>
          <note type="speaker" n="0f0206d3">
            Anf. 73 JAN-EVERT RÅDHSTRÖM (m):
          </note>
          <u who="jan-evert_radhstrom_b0e1bd" xml:id="i-2c8f5c1e69c1df8e-0" n="1baeed32">
            <seg n="c9adad10">
              Herr talman! Jag blev något förvånad när jag hörde den här debatten
              och tyckte att interpellanterna på ett så flagrant sätt har glömt
              bort historien och i stort sett ansåg att till och med vädret
              är ministerns fel. Det är lite förvånande.
            </seg>
            <seg n="66b1dc42">
              Jag skulle vilja ta upp lite grann av historiebeskrivningen som
              jag tycker är intressant. Som ministern naturligtvis mycket väl
              vet har vi haft en stagnation i tågtrafiken. Det var ingen ökning
              av persontrafiken från 50-talet fram till 80-talet. Det enda som
              skedde var att tågtrafiken tappade i andel av trafikarbetet. Men
              det var ingen som helst ökning.
            </seg>
            <seg n="2fdef334">
              Då togs beslut om att SJ skulle delas, och 1988 bildades Banverket.
              Det var ett steg för att öka konkurrensen och se till att det
              blev mer effektivt. År 2000 bolagiserades SJ.
            </seg>
            <seg n="0c7f79cc">
              Detta har fått till följd att persontrafiken från att inte ha
              ökat någonting från 50-talet till 80-talet därefter har ökat med
              64 procent. Det tycker jag är ganska intressant med tanke på att
              vi i olika inlägg här hör att man ifrågasätter om vi över huvud
              taget ska ha en konkurrensutsatt järnvägstrafik i vårt land.
            </seg>
            <seg n="6d442c4e">
              Jag vill också att statsrådet kommenterar historiebeskrivningen.
              Sven Bergström beskrev mycket väl hur det var 2002. Vi vet också
              att SJ 2005 var mycket irriterade på hur den dåvarande regeringen
              skötte drift och underhåll på järnvägssidan och skrev ett brev
              till regeringen i november 2005. Jag har letat med ljus och lykta
              efter några som helst åtgärder som har vidtagits dels före detta,
              eftersom det var en diskussion långt tidigare, dels i samband
              med och efter detta. Jag kan inte se att den dåvarande regeringen
              över huvud taget gjorde någonting. Stämmer min analys i detta
              hänseende?
            </seg>
            <seg n="9b7131d5">
              Jag vill ställa en lite mer framåtsyftande fråga till statsrådet.
              Hur ser statsrådet på den diskussion som faktiskt förs här i dag?
              Förut hade vi ett vänsterparti som var mot konkurrens och för
              socialisering av företag. Nu har vi fler politiska partier som
              inte delar Rosengrens uppfattning om att konkurrens är bra, vilket
              Sven Bergström tydligt redogjorde för, utan anser att man ska
              gå tillbaka till ett system där man anser att effektivitet och
              konkurrens inte är bra. Det är väldigt oroande för mig. Jag undrar
              om statsrådet delar den uppfattningen.
            </seg>
          </u>
          <note type="speaker" n="368de951">
            Anf. 74 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-19" n="04fb0d31">
            <seg n="52bd3cf6">
              Herr talman! Det är inspirerande att det finns så många som är
              engagerade i svensk infrastruktur och svensk järnväg. Det tror
              jag att många av resenärerna uppskattar. Jag tror också att det
              är oerhört givande att man kan jämföra två olika block.
            </seg>
            <seg n="4e723bfb">
              Herr talman! Jag har oerhört stor respekt för att resenärerna
              är frustrerade över att det under hela denna långa vinter har
              varit många förseningar. Människor ska kunna pendla och kunna
              lita på att de både lämnar perrongen och kommer fram i tid.
            </seg>
            <seg n="901a51ac">
              Det är mycket tydligt att man inte bara under denna vinter utan
              under flera år har pekat på behovet av att förbättra punktligheten
              för tågen till förmån för resenärerna. Det är fler och fler som
              har visat intresse för att åka tåg, och fler och fler ges möjlighet
              att bo på ett ställe och pendla till ett spännande jobb någon
              annanstans än precis där man bor. Jag har lyssnat på dem.
            </seg>
            <seg n="b4147eb1">
              Det är därför som den här regeringen har tillfört nya pengar
              till Banverket som i flera år har efterlyst mer resurser för att
              öka kapaciteten, för att förbättra drift och underhåll och för
              att förbättra tekniken. Då handlar det om verksamhet hela året.
            </seg>
            <seg n="447630a1">
              Vi började direkt med en kraftsamling vid och i Helsingfors av
              den anledningen att det här är många rörelser, vilket Christina
              Axelsson tydligt pekade på. Vi utvecklade detta efter ett gott
              resultat av en stor samverkan mellan de olika operatörer som finns
              i detta område. Vi fortsatte sedan till Västsverige och till Skåne
              runt Malmö av den anledningen att det där finns många pendlare
              och mycket rörelser.
            </seg>
            <seg n="db2db538">
              Vi har tillfört nya miljarder till drift och underhåll. Under
              2010 finns det 5,2 miljarder. Den förra regeringen lämnade 2006
              ifrån sig en budget på 3,8 miljarder för drift och underhåll.
              Uppenbarligen har man inte förstått och inte brytt sig om drift
              och underhåll som är så viktigt för att gammal järnväg ska fungera.
              Som centerpartist är jag oerhört noga med att man ska sköta det
              som man en gång har investerat i, för det är att slarva bort pengar
              och ge två fakturor till våra barn att inte sköta det som man
              en gång har investerat i.
            </seg>
            <seg n="81de3c34">
              Jag har ambitionen att fortsätta tillföra det som Banverket pekar
              på att det finns ett så stort behov av för att man ska kunna gå
              vidare när det gäller det som är gammal teknik. Man ska, precis
              som flera av er säger, kunna klara av att köra tåg under vintern,
              men även under sommarperioden. Denna vinter är i sin helhet extrem
              i många sammanhang med snö, blåst, is och fuktighet i landet.
              Detta har gjort att vissa regioner har drabbats mer än någonsin
              tidigare. Det ska man ha respekt för. Men som helhet ska man kunna
              lita på tåget, annars skapar vi inte förutsättningar för att människor
              ska kunna pendla och stärka arbetsmarknadsregioner.
            </seg>
            <seg n="980747e0">
              Vad var det som hindrade den tidigare regeringen att genomföra
              punkterna i det program som kom 2002 Lena Hallengren var med i
              detta arbete till exempel det som handlar om information?
            </seg>
          </u>
          <note type="speaker" n="c2bf9b2f">
            Anf. 75 PIA NILSSON (s):
          </note>
          <u who="pia_nilsson_daa992" xml:id="i-58c494eeb9b48c2d-1" n="f741f7ea">
            <seg n="fe995d68">
              Herr talman! Åsa Torstensson försöker sin vana trogen göra allt
              hon förmår för att besvara de frågor som vi faktiskt har ställt.
              Men jag har ännu inte fått något svar på vilka åtgärder som ministern
              har vidtagit för att avvärja de värsta vinterhoten. Jag har absolut
              inte fått något svar på hur kommande avreglering kan tänkas påverka
              tågtrafiken vintertid. Det är klichéartade svar som lämnas och
              inte alls några detaljer kring hur ministern ser på detta och
              vilka åtgärder som hon de facto har för avsikt att vidta. Jag
              tolkar detta som icke-svar. Jag tolkar det som att ministern inte
              besitter den handlingskraft som vi har efterlyst under lång tid.
            </seg>
            <seg n="fc065d29">
              Åsa Torstensson pratar om frustrerade resenärer. Det finns inte
              en resenär denna vinter som inte har varit frustrerad. Men hur
              ska vi kunna komma åt denna frustration? Är det genom att prata
              om tider som har varit? Ja, det väljer åtminstone ministern att
              göra. Hon slår sig för bröstet och säger: Titta vad mycket vi
              satsar! Jag som minister har ambitionen att fortsätta att satsa,
              och som centerpartist tycker jag att det är jätteviktigt.
            </seg>
            <seg n="42c6a6aa">
              Men det finns inte mycket att yvas över, Åsa Torstensson. Om
              vi går tillbaka ända till 1991 och tittar på Centerpartiets budgetar
              när det gäller infrastruktur kanske vi kan få fram en lite mer
              nyanserad bild.
            </seg>
            <seg n="841a1158">
              Vad händer då med avregleringen? Det kommer sannolikt att bli
              fler aktörer från och med nästa höst som ska ut och trängas på
              de spår som vi har. De ska inte ut samtidigt. Det förstår jag
              också. Men onekligen kommer det att bli fler aktörer som ska samordna
              sina insatser. Hur ska det då gå till när det inte ens i dag fungerar
              att samordna, i synnerhet inte den information som samtliga operatörer
              faktiskt är skyldiga att ge resenärerna? Hur ser ministern på
              detta egentligen? Jag tycker att hon undviker att svara på en
              så viktig fråga som naturligtvis också gör att människor känner
              frustration framöver.
            </seg>
            <seg n="e505c73b">
              Vinter kommer det, som sagt, att bli nästa år igen och kommande
              år. Det vore mycket intressant att få veta vad Åsa Torstensson
              vill göra.
            </seg>
            <seg n="bfe42dc2">
              Kanske är det så att ministern tycker att vi har för stora förväntningar
              på tågtrafiken vintertid. Är det så, ministern? Om svaret är ja,
              hur ska vi då hantera tågtrafikssituationen framöver? Hur ska
              vi lösa det här?
            </seg>
            <seg n="e238f883">
              De svar vi så här långt fått från Åsa Torstensson ger absolut
              ingen trygghet och absolut inga lugnande besked till alla dem
              som lyssnar på den här debatten och till alla de frustrerade resenärer
              från vilka vi alla fått vittnesmål. Bättre upp, Åsa Torstensson!
            </seg>
          </u>
          <note type="speaker" n="3a612dd4">
            Anf. 76 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-bf5de8cea052b433-1" n="aa70b9af">
            <seg n="2dc4f366">
              Herr talman! I interpellationssvaret säger statsrådet Torstensson
              att hon tror att det är genom samarbete som vi ska klara av de
              utmaningar som det ökade trafikarbetet på järnvägen ställer oss
              inför. Det håller jag med om. Däremot tillåter jag mig att undra
              om hon lever som hon lär. I en artikel förra veckan i kvällspressen
              står det nämligen att infrastrukturministern och SJ inte haft
              någon kontakt, och under en presskonferens meddelade SJ:s vd Jan
              Forsberg att han och ministern inte haft någon kontakt med varandra
              sedan någon gång före jul.
            </seg>
            <seg n="33b18556">
              Det tycker jag är ytterst anmärkningsvärt. Vore det inte på sin
              plats för SJ och statsrådet att dagligen eller åtminstone någon
              gång i veckan tala med varandra? Vi upplever ju nu den värsta
              vintern sedan 1986. Eller har möjligen kontakten mellan Sveriges
              största järnvägsbolag och regeringen förbättrats under den här
              veckan?
            </seg>
            <seg n="8aca78aa">
              Herr talman! Jag har sagt det tidigare och vill ytterligare förtydliga
              det ifall Rådhström missuppfattat mig: Att det snöar kan vi inte
              lasta ministern för. Men att ansvaret för information till berörda
              resenärer fungerar är helt och fullt regeringens ansvar. Att den
              ansvariga regeringen skyller på någon annan tyder på ett starkt
              undermåligt ledarskap i en krissituation. Det är alltid, oavsett
              vilka som regerar, sittande regering som har ansvaret för den
              dagsaktuella situationen. Att ministern, sin vana trogen, fortsätter
              att skylla på den tidigare regeringen ger inte svar på mina frågor.
              Om det är regeringens sätt att svara på alla frågor kommer väl
              finansministern att skylla dagens budgetunderskott på tidigare
              borgerlig finansminister.
            </seg>
            <seg n="db20279a">
              Sittande regering har alltid och kommer alltid att ha ansvaret
              för den dagsaktuella situationen. Men eftersom inget ansvar tycks
              falla på nuvarande regering får jag väl anta att ministerns tid
              så att säga är räknad. Landets tågresenärer vill att någon i ledande
              ställning tar sitt ansvar. Men med stor tydlighet har ministern
              gjort klart för oss som nu lyssnar att hon varken kan eller vill
              det.
            </seg>
            <seg n="42fc4fad">
              Frågan är vilka besked som ska ges till alla drabbade resenärer.
              Obefintlig information är en sak, men felaktig information är
              snäppet värre. Handikappade och äldre tvingas släpa väskor och
              dra rullatorer fram och tillbaka över och under perronger och
              tvingas stå där och frysa i bister kyla. Vilket besked vill ministern
              ge till äldre och handikappade resenärer?
            </seg>
          </u>
          <note type="speaker" n="23ea14e9">
            Anf. 77 CHRISTINA AXELSSON (s):
          </note>
          <u who="christina_axelsson_dbffdb" xml:id="i-dbf39c62f1038575-1" n="185442e5">
            <seg n="0587818d">
              Herr talman! Till Jan-Evert Rådhström kan jag bara säga: Det
              är ingen som lastar någon regering eller någon minister för att
              det snöar, vilket vi påpekat i våra interpellationer. Det är bra
              om Jan-Evert Rådhström läser också interpellationerna, inte bara
              det svar som den egna ministern lämnat.
            </seg>
            <seg n="d2996b7f">
              Angående det som ministern här tar upp, att vi inte har gjort
              någonting, och att det skylls det på det som tidigare varit vill
              jag säga att det inte fanns mer pengar i den tidigare oppositionens
              budgetar naturligtvis om man fråntar de 2 miljarder som Moderaterna
              hade till förstärkningar på vägsidan under åren innan ni fick
              chansen att verkligen stärka på vägsidan. Det är faktiskt Moderaterna
              som har nyckeln till kassakistan. Det är kanske därför som det
              blir sådana här brister.
            </seg>
            <seg n="a3309cd4">
              Att det är trångt på spåren sade någon på den utfrågning vi hade.
              Men vad har gjorts för att det inte ska vara så trångt? I min
              hembygd, Helsingforss län, håller man äntligen på med bygget av
              Citybanan. Men vad gjordes från moderater, centerpartister med
              flera när ni tog över? Jo, hela bygget stoppades så det hela blev
              väldigt fördröjt och, naturligtvis, fördyrat eftersom man en gång
              till utredde alternativet med ett tredje spår. Det har kostat
              både tid och pengar och har naturligtvis också bidragit till att
              det kommer att ta ännu längre tid innan vi, både sommar och vinter,
              kan komma fram på spåren.
            </seg>
            <seg n="1cda295a">
              Trängselskatten var det före förra valet en väldig debatt om.
              Det är glädjande att ni bejakade den och det införandet. Men pengarna
              från trängselskatten gick inte till kollektivtrafiken, vilket
              stockholmarna hade röstat för. Nu ska trängselskattepengarna gå
              till vägar; så är det sagt.
            </seg>
            <seg n="b0fb6625">
              Det är nu sittande regering som har tagit bort det bidrag till
              rullande materiel som man tidigare kunde få för att kunna köpa
              bättre tåg tåg som är mer beständiga mot vintern. Vad de pengarna
              lades på vet inte jag. Nu är de borta. Det är väl sådant som skulle
              ha stått i svaret.
            </seg>
            <seg n="b5f0f27a">
              Detta med förbättrad information vid störningar är inte löst.
              Där har ni inte gjort någonting, vill jag påstå. Det hade varit
              klädsamt med en uppföljning redan före vintern av den vinterutredning
              som gjordes 2002. Det har ju ministern nu haft mer än tre år på
              sig att hinna med, men inte heller det har gjorts.
            </seg>
            <seg n="65831baf">
              Någon talade här om Schweiz och om att man minsann har flera
              olika operatörer. Det är riktigt. Jag har varit i Schweiz och
              lyssnat på dem där. När jag frågade hur det kom sig att det inte
              var några störningar i deras tågtrafik berättade de att de först
              sätter tidtabellen. Sedan får operatörerna köra därefter. Men
              så är det väl inte riktigt tänkt att det ska gå till i det här
              landet.
            </seg>
            <seg n="6e598c4c">
              Jag vill återigen fråga ministern vilka åtgärder som har vidtagits
              och vilka åtgärder som, om vi blickar framåt, kommer att vidtas
              så att vi slipper stå här och debattera samma sak nästa år.
            </seg>
          </u>
          <note type="speaker" n="750565ad">
            Anf. 78 BÖRJE VESTLUND (s):
          </note>
          <u who="borje_vestlund_48292a" xml:id="i-b89b6c190bbb040d-3" n="5c5afbcd">
            <seg n="2d62cae7">
              Herr talman! Med förlov sagt: Jag tror inte att de passagerare
              som inte kommit med sina tåg och som uteblivit från sina arbeten
              och från sammanträden eller vad de nu skulle till i det här läget
              är särskilt betjänta av en debatt om avregleringens vara eller
              inte vara. Frågan återstår om det i det här läget hade varit bättre
              om det hade funnits fler operatörer. Det är det som vi egentligen
              diskuterar i den här debatten.
            </seg>
            <seg n="e2c083a6">
              Punktligheten är viktig, säger ministern. Därför har man anslagit
              mer pengar till drift och underhåll. Men uppenbarligen räckte
              inte pengarna till snöröjningen. Något så banalt, så enkelt, som
              snöröjning räckte de inte till. Man vill ha ny teknik, modern
              teknik, heter det. Men det är ju delvis den nya, den moderna,
              tekniken som i dagarna slagit ut hela Hallsbergs stationsområde.
            </seg>
            <seg n="2547d95b">
              Man säger också att man vill intensifiera arbetet med att ta
              fram mer medel till drift och underhåll. Men vad hjälper det när
              man inte får bort snön från spåren och stationerna? Det är det
              frågan handlar om.
            </seg>
            <seg n="7fa23cdb">
              Den kvinna jag träffade, som hade väntat i två och en halv timme
              på att komma med bussen hem, kommer inte att vara hjälpt av en
              regering som står och säger att allt är alla andras fel och att
              denna regering har gjort allt rätt. Framför allt börjar det vid
              det här laget bli lite tjatigt att höra den argumentationen med
              tanke på att denna regering snart har suttit en mandatperiod.
              Ni kan inte ha gjort allt rätt eftersom det kan bli så fel i en
              sådan här situation.
            </seg>
          </u>
          <note type="speaker" n="be2723a3">
            Anf. 79 LENA HALLENGREN (s):
          </note>
          <u who="lena_hallengren_7e11e1" xml:id="i-d70473d1d7811d41-1" n="57dfd3b3">
            <seg n="8bcaa2c7">
              Herr talman! Vice ordförande Jan-Evert Rådhström går upp i talarstolen
              och gör som vanligt lite egna analyser. Han försökte tilldela
              oppositionen en hel del uppfattningar om både konkurrens och bolagisering
              som vi inte står för. Jag tror att alla som är intresserade av
              trafikfrågor kan konstatera detta. Jag skulle dock vilja ställa
              ett par frågor till. Jag förstår om ministern har svårt att svara
              på allt det är många interpellanter och debattörer och inte så
              mycket tid att svara.
            </seg>
            <seg n="20690284">
              Det är mångas ansvar, allra mest vädrets. Det tror jag att vi
              alla instämmer i. Vad fler instämmer i är dock att det krävs samordning
              och ökad spårkapacitet. Men vad gör då regeringen och Åsa Torstensson?
              Jo, de prioriterar vägsatsningar och avreglering som ger ännu
              fler operatörer. Jag och oppositionen är alldeles övertygad om
              att samordningen blir svårare att bedriva ju fler aktörer man
              har, och jag tycker fortfarande inte att ministern har några bra
              svar.
            </seg>
            <seg n="1ec7f36f">
              Jag skulle vilja ställa några mycket konkreta frågor. För vilken
              tid och för vilka händelser tar ministern ansvar? Är det under
              dessa fyra år, eller behöver man ha makten i tolv eller åtta år?
              Hur länge behöver man ha makten för att kunna ta ansvar för situationen
              som råder utan att hela tiden skylla på historiska händelser?
              Dessutom vill jag ha svar på om krisberedskapen verkligen har
              räckt till. Underhåll historiskt i all ära, men det handlar ju
              om vilken kapacitet man har just nu, i dag, att hacka is i växlar
              och röja spår. Har krisberedskapen varit nog och tillräcklig?
            </seg>
          </u>
          <note type="speaker" n="3cb7f14c">
            Anf. 80 SVEN BERGSTRÖM (c):
          </note>
          <u who="sven_bergstrom_93e816" xml:id="i-d4dd70c4a6fc9af8-1" n="6e68cecf">
            <seg n="7ad99fcb">
              Herr talman! Jag är övertygad om att alla debattörer här i dag
              är ense om att det är fullständigt oacceptabelt med så många drabbade
              resenärer bara för att det är kallt, kyligt och lite besvärligt
              läge under en tid. Alldeles speciellt oacceptabelt är det när
              vi redan för åtta år sedan hade en vinterutredning som, vilket
              jag sade tidigare, på Björn Rosengrens beställning gick igenom
              situationen och kom med förslag.
            </seg>
            <seg n="832d8285">
              Den dåvarande regeringen hade ändå fyra år om jag räknar rätt;
              det var tre och ett halvt, nästan fyra år på sig att göra något
              åt detta. När det blev regeringsskifte hösten 2006, vad hade man
              gjort? Det var då den europeiska järnvägsunionen konstaterade
              att Sverige tillhörde de allra sämsta i Europa när det gäller
              att sköta järnvägsnätet och underhålla det väl. Rosengren och
              Messing hade haft rätt många år på sig att rusta nätet inte bara
              när det gäller drift och underhåll i normala förhållanden utan
              också när det gäller vinterförhållanden.
            </seg>
            <seg n="86d67eab">
              Det är lite fantastiskt när Christina Axelsson säger att regeringen
              inte har gjort något av vinterutredningen. Det var ju Rosengren
              som beställde den 2002 och hade ett antal år på sig att göra någonting
              av detta, och så lämnade han över en situation som inte alliansregeringen
              utan den europeiska järnvägsunionen säger är något av det sämsta
              de har sett. Sedan dess har det faktiskt hänt lite grann.
            </seg>
            <seg n="ae773d21">
              Pia Nilsson, du tyckte inte centerbudgetarna var tillräckligt
              offensiva, men man ska vara bäst när det gäller. När vi väl satt
              i regeringen med en centerminister som ansvarig ökade vi anslaget
              från 9,4 miljarder till drift, underhåll, trafikledning och infrastrukturinvesteringar
              år 2006 till 13,6 miljarder kronor 2009. Banverkets generaldirektör
              Minoo Akhtarzand använde precis dessa siffror i vår hearing i
              trafikutskottet för några veckor sedan, så det är inte jag som
              har hittat på dem. Vi gjorde en 50-procentig höjning, och nu går
              vi vidare för att fixa till detta så att inte den eländiga vintern
              ska få ställa till det när det blir snö och kyla igen.
            </seg>
          </u>
          <note type="speaker" n="ea9e1ccc">
            Anf. 81 JAN-EVERT RÅDHSTRÖM (m):
          </note>
          <u who="jan-evert_radhstrom_b0e1bd" xml:id="i-2c8f5c1e69c1df8e-1" n="1baeed32">
            <seg n="3043cef5">
              Herr talman! Jag blev namngiven ett antal gånger i interpellationsdebatten,
              så jag tar mig friheten att också kommentera när ordföranden i
              trafikutskottet Lena Hallengren säger att de inte är negativa
              till konkurrens. Det var faktiskt precis vad ni var; ni sade ju
              nej till att bolagisera Banverkets produktion. Det är där jag
              ser en väldigt stor skillnad.
            </seg>
            <seg n="739cd615">
              Jag tycker att det är intressant att höra infrastrukturministerns
              syn på att vi har partier i dag som har ändrat sig så radikalt.
              SJ bolagiserades nämligen år 2000. Det var en socialdemokratisk
              regering som gjorde det. Då såg man fördelar med att utöka konkurrensen,
              men i dag säger man nej när det ska effektiviseras. Det är skrämmande.
            </seg>
            <seg n="9c1fc306">
              Pia Nilsson tycker att det är beklämmande att alliansregeringen
              slår sig för bröstet för det som har varit. Ja, vi har haft en
              majoritet under tre år, och vi kommer att fortsätta ha det under
              nästa mandatperiod, så ni får väl fortsätta att beklaga er. Vi
              har ökat anslaget till drift och underhåll med 30 procent, och
              vi har ökat investeringsbudgeten med 50 procent.
            </seg>
            <seg n="64220acf">
              Jag tycker att det är hedrande att vi äntligen har en infrastrukturpolitik
              på järnvägsområdet som innebär radikala ökningar. Jag säger som
              Sven Bergström: Det gäller att vara bäst när det gäller. Det är
              precis det alliansregeringen är.
            </seg>
            <seg n="eb4903ee">
              Herr talman! I regleringsbrevet för 2009 sade faktiskt regeringen
              till Banverket att de skulle utveckla informationssystemet. Tyvärr
              blev de inte färdiga med det, men min fråga till ministern är:
              Ni gav väl uppdraget på grund av att ingenting har gjorts tidigare
              år?
            </seg>
          </u>
          <note type="speaker" n="7b3b829d">
            Anf. 82 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-20" n="04fb0d31">
            <seg n="e70f738e">
              Herr talman! Jag ska börja med att säga att jag inte tänker stå
              här och garantera att snö inte kommer att stoppa fordon framöver.
              Jag utgår ifrån att inte så många andra i denna kammare heller
              skulle ge sig på det.
            </seg>
            <seg n="8564b0ad">
              Däremot tror jag att det är viktigt att se att vi har ett ålderdomligt
              järnvägssystem som är i behov av resurser för att stärka drift
              och underhåll. En investering som gjordes för 150 år sedan behöver
              naturligtvis återkommande drifts- och underhållsresurser, och
              det är det Banverket också mycket tydligt har markerat en långsiktigt
              hållbar ram så att man kan ha en strategi för hur drift och underhåll
              återförs till en anständig nivå.
            </seg>
            <seg n="1b087034">
              Till er som lyssnar eller kommer att läsa protokollet tänkte
              jag upprepa vad jag tidigare sagt eftersom interpellanterna envisas
              med att man inte hör vad som har gjorts. Jag har varje år tillfört
              nya resurser till just drift och underhåll, men det är naturligtvis
              något som måste fortsätta att öka. Man måste öka ambitionen och
              kanske till och med rikta för att kunna förbättra ström- och signalsystem,
              som de som reser hör alldeles för många ursäkter om.
            </seg>
            <seg n="a7c08da0">
              Det var någon som kommenterade att Banverket skyller ifrån sig.
              Nej, Banverket skyller inte ifrån sig, utan de har varit oerhört
              tydliga med att det som är deras ansvar kräver att man har en
              långsiktighet och resurser som man vet hur man strategiskt kan
              återta och göra reinvesteringar med.
            </seg>
            <seg n="b0946823">
              Vi har tillfört nya pengar, och vi har också sammantaget tillfört
              mer resurser till investeringar. Det handlar om att öka kapaciteten
              genom att skapa förbipassager så att de tåg som blir stående en
              vinter kan slussas ut från personspåret och passeras. Syftet är
              att nyttja det nuvarande systemet på bästa sätt här och nu. Det
              snabbaste är nämligen att tillföra drifts- och underhållsresurser
              och skapa nya resurser för passager, för det är investeringar
              som pendlaren snabbt kan se resultat av.
            </seg>
            <seg n="a233dc6c">
              Jag säger till er alla som är intresserade av hur järnvägsinfrastrukturen
              ska utvecklas att de punkter som år 2002 pekades ut, åtgärder
              som mestadels ligger på Banverket, har beaktats för att förbättra
              punktligheten. Det viktiga är att stark fokus läggs på informationen
              jag har full förståelse för den kritik som riktats där i det arbete
              som pågår med en ny kollektivtrafiklagstiftning i syfte att se
              till att operatörer samverkar för att passagerarnas rättigheter
              ska stärkas. Samtidigt fick Banverket i uppdrag i regleringsbrevet
              inför förra året att redovisa en handlingsplan för att förbättra
              trafikinformationen. Det är en av punkterna från 2002 som tidigare
              inte har åtgärdats. Nu har det gjorts en upphandling om ett nytt
              IT-system. De som vänder sig till hemsidan ska kunna få bra information;
              den ska inte krackelera fullständigt när det är problem ute på
              spåren.
            </seg>
          </u>
          <note type="speaker" n="b067d8a7">
            Anf. 83 PIA NILSSON (s):
          </note>
          <u who="pia_nilsson_daa992" xml:id="i-58c494eeb9b48c2d-2" n="f741f7ea">
            <seg n="8c600ac7">
              Herr talman! Vi har nu under ganska lång tid bett ministern att
              redovisa vilka offensiva förslag hon har lagt fram för att förbättra
              den beredskap som behövs för att liknande tågtrafikkaos inte ska
              uppstå kommande vintrar. Vilka svar har vi fått? Inga. Jo, förlåt,
              just det: Vi har satsat mer pengar, säger Åsa Torstensson. Men
              det hjälper uppenbarligen inte. Kaoset är ett faktum, ministern.
            </seg>
            <seg n="30f06a37">
              Jag har bett ministern att följa upp beslutet från Vinterutredningen
              2002. Vad har jag fått för svar? Inget. Jag har bett ministern
              att svara på om trafikstörningarna kommer att märkas mindre när
              avregleringen börjar gälla full ut i höst. Vad har jag fått för
              svar? Inga.
            </seg>
            <seg n="5275359e">
              Infrastrukturminister Åsa Torstensson har inte lämnat några klara
              besked till alla dessa frustrerade resenärer. Det här är helt
              oacceptabelt.
            </seg>
            <seg n="0d6224ac">
              Det är tur, Jan-Evert Rådhström, att det snart är val. Det som
              kanske är mindre tur är att det sannolikt blir en vinter till,
              och har vi riktig otur kan det bli riktigt kallt, precis som den
              här vintern.
            </seg>
            <seg n="e8b9c33a">
              Men till skillnad från den här vintern ska vi kommande vintrar,
              det är åtminstone min ambition och min förhoppning, ha ett mer
              samordnat informationssystem. Vi måste ha kraftfullare ställverk,
              högre snöröjningsberedskap och fordon rustade för svenskt vinterklimat.
              Då börjar vi närma oss en järnväg i världsklass. Delar Åsa Torstensson
              min ambition?
            </seg>
          </u>
          <note type="speaker" n="eeb3351a">
            Anf. 84 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-bf5de8cea052b433-2" n="aa70b9af">
            <seg n="f867cd5a">
              Herr talman! Det känns som att det är svårt att få några svar
              här. Åsa Torstensson tillsammans med Sven Bergström och Jan-Evert
              Rådhström beskriver regeringens infrastruktursatsning som historisk.
              Det är svårt att känna igen sig i en sådan beskrivning. Med hänsyn
              till kostnadsutvecklingen inom byggbranschen är det faktiskt en
              minskning jämfört med den ram vi presenterade för föregående planeringsperiod.
              I ärlighetens namn ska det sägas att infrastrukturpolitiken är
              historisk. Aldrig har den kreativa bokföringen varit mer utvecklad,
              och sällan har man skådat en regering utöva en sådan ekonomisk
              utpressning gentemot kommuner och landsting.
            </seg>
            <seg n="e5517d96">
              Detta, herr talman, hjälper föga landets tågresenärer. Samtidigt
              skyller ansvarig minister på den förra regeringen som bara för
              detta år ville investera drygt 1 miljard mer än regeringen i nya
              vägar och spår.
            </seg>
            <seg n="0322cd26">
              Vi vill bygga ett grönt land. Vi vill länka samman Sverige. Vi
              vill se mer satsningar på snabba järnvägsförbindelser. Kom ihåg:
              För varenda extra miljard till investering i underhåll skapas
              det 1 500 nya arbeten. För oss socialdemokrater är jobben viktigast.
            </seg>
            <seg n="947a5f4c">
              Jag skulle vilja avsluta med att citera Anders Borg, ett citat
              från 2008, och fråga Sven Bergström, Jan-Evert Rådhström och Åsa
              Torstensson om de står bakom verklighetsbeskrivningen i det. Anders
              Borg säger så här: En investering i väg är fyra fem gånger viktigare
              än i järnväg. Vi har överinvesterat i järnvägar. Vi måste våga
              göra en prioritering.
            </seg>
            <seg n="f2af046f">
              I så fall förklarar det en hel del.
            </seg>
          </u>
          <note type="speaker" n="d2ee78da">
            Anf. 85 CHRISTINA AXELSSON (s):
          </note>
          <u who="christina_axelsson_dbffdb" xml:id="i-dbf39c62f1038575-2" n="185442e5">
            <seg n="f41e42f4">
              Herr talman! Det är väsentligt att järnvägssektorn kan leva upp
              till sitt ansvar och ta hand om sina allt fler resenärer på ett
              tillfredsställande sätt. Annars kommer tågtrafiken att förlora
              resande. Det är ett viktigt uppdrag som vi har allihop. Inte minst
              den här interpellationsdebatten vittnar om den iver som vi från
              oppositionens sida, från Socialdemokraterna, känner för att göra
              någonting för att det ska bli bättre.
            </seg>
            <seg n="2fd1eef5">
              Ministern har talat om hur mycket man satsar på drift och underhåll.
              Jag fick lära mig i dag när vi hade en diskussion i utskottet
              att det även handlar om att reinvestera. Det måste vara investeringar
              också i tågtrafiken och inte bara i väg.
            </seg>
            <seg n="82384f69">
              Det hade varit klädsamt om ministern i sitt svar hade sagt: Vad
              gör jag åt det här? Jo, jag har fördröjt byggandet av Citybanan
              med nästan ett år. Det har blivit dyrare ledsamt. Trängselskatten,
              som ni alla hade röstat om här i Helsingforss län, gick inte till
              kollektivtrafiken. Tji fick de som röstade ja i den frågan. Det
              skulle gå till vägar.
            </seg>
            <seg n="db7178c3">
              Bidraget till rullande materiel, som vi satsade på för att vi
              skulle ha bra och funktionsdugliga tåg, tog man snabbt bort.
            </seg>
            <seg n="0b397473">
              Det är väl det som ministern har gjort under den här perioden.
            </seg>
            <seg n="c5938116">
              Ja, informationen måste bli bättre. Det är glädjande att det
              äntligen har kommit till. Det var en fråga som vi tog upp i tidigare
              propositioner.
            </seg>
          </u>
          <note type="speaker" n="235ad62f">
            Anf. 86 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-21" n="04fb0d31">
            <seg n="9ea115f0">
              Herr talman! Det är mycket intressant för den som lyssnar på
              debatten att höra när Pia Nilsson säger att det inte är pengar
              som behövs till svenskt järnvägssystem.
            </seg>
            <seg n="236467b3">
              Jag tror inte att vi kommer att ha så många nya operatörer till
              hösten, för det tar lite tid när man avreglerar. Men jag ser fram
              emot att vi har operatörer som till exempel har vintertestade
              fordon och som möter resenärer med olika service när det inträffar
              problem. Jag tror att även nya fordon kommer att snöa in. Vi har
              ett sådant klimat att kallt väder kan återkomma med ojämna mellanrum.
            </seg>
            <seg n="038b6ac4">
              Jag tänker upprepa ett antal siffror, Lars Mejern Larsson, som
              visar lite grann vikten av att vi skiftade regering. Järnvägsinvesteringarna
              har ökat med 67 procent i löpande priser från 2006 till 2010.
              Vi har tillfört nya pengar. År 2007 var det 7,1 miljarder, 2008
              var det 7,3 miljarder, 2009 var det 8,3 miljarder och 2010 8,5
              miljarder.
            </seg>
            <seg n="3b55f1f2">
              Det är resurser som naturligtvis har betydelse för ett gammalt
              järnvägssystem när det gäller att göra nyinvesteringar för ökad
              kapacitet. Det vore mig främmande att säga annat än att pengar
              har betydelse för svensk järnväg.
            </seg>
            <seg n="df869e24">
              Det är intressant att höra Christina Axelsson mycket ärligt säga
              att Citybanan fördyrades. Ja, var det inte så att ni hade glömt
              att lägga till några nollor? Vi är garanten för att Citybanan
              har en rättvis ekonomisk kalkyl, vilket innebär att vi kan finansiera
              den.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="13e1184d">
            11 § Svar på interpellation 2009/10:243 om betaltjänster i glesbygden
          </note>
          <note type="speaker" n="dd49488c">
            Anf. 87 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-22" n="04fb0d31">
            <seg n="cb9ed4bc">
              Herr talman! Gunnar Sandberg har frågat mig vilka åtgärder jag
              är beredd att vidta för att underlätta penninghanteringen i glesbygden.
            </seg>
            <seg n="8905dfbf">
              Målet för politiken för de grundläggande betaltjänsterna är att
              alla i samhället ska ha tillgång till grundläggande betaltjänster
              till rimliga priser. Dessa tjänster ska huvudsakligen tillhandahållas
              av marknadens aktörer men har kompletterats med en upphandling
              för äldre personer och personer med funktionshinder och en upphandling
              för vissa landsbygdsområden.
            </seg>
            <seg n="bb8790c3">
              Länsstyrelsen Dalarna redovisade sitt bevakningsuppdrag i december
              2009. Som länsstyrelsen själv påpekar bygger rapporten delvis
              på ett bristfälligt underlag och ytterligare analyser kan behöva
              göras. Rapporten bereds nu inom Regeringskansliet, men jag vill
              trots detta lämna några korta kommentarer.
            </seg>
            <seg n="edfe1fe6">
              Vad gäller hanteringen av dagskassor är jag inte övertygad om
              att ytterligare upphandlingar är den rätta vägen att gå. Däremot
              ser jag att det finns ett fortsatt behov av att utveckla och stimulera
              marknadsdrivna initiativ. Regeringen har därför givit Post- och
              telestyrelsen i uppdrag att fortsätta sitt arbete med att främja
              och stimulera framväxt av marknadsdriven hantering av dagskassor.
              Detta ska givetvis ske i samverkan med marknadens aktörer, länsstyrelser,
              banker och andra berörda aktörer.
            </seg>
            <seg n="80f87d1b">
              Jag ser även möjligheter i nya tekniska lösningar, inte minst
              för äldre personer och personer med funktionsnedsättning. Det
              är också därför som Post- och telestyrelsen även har fått i uppdrag
              att utreda och analysera möjligheten att använda elektroniska
              kommunikationer i detta sammanhang. Fokus ska då vara särskilt
              på äldre personer och personer med funktionshinder i glesbygd.
            </seg>
            <seg n="013644a9">
              Som ett led i det fortsatta arbetet med betaltjänstreformen kommer
              jag under mars månad att träffa Länsstyrelsen Dalarna, tillsammans
              med Post- och telestyrelsen, för att orientera mig om myndigheternas
              arbete.
            </seg>
          </u>
          <note type="speaker" n="6624393b">
            Anf. 88 GUNNAR SANDBERG (s):
          </note>
          <u who="gunnar_sandberg_84118c" xml:id="i-e55597cb83e04735-0" n="d2c20cee">
            <seg n="4b85ef52">
              Herr talman! Jag tackar infrastrukturministern för svaret på
              min interpellation.
            </seg>
            <seg n="45f50b3f">
              Om målet för regeringens politik är att alla i samhället ska
              ha tillgång till grundläggande betaltjänster till rimliga priser,
              som är ministerns svar på min fråga, borde ministern om någon
              förstå att marknaden struntar i områden som är olönsamma. Centerpartiet
              har varit ett landsbygdsparti, men allt fler frågar sig var de
              står i dag.
            </seg>
            <seg n="620fbc89">
              Frågan om betaltjänster har diskuterats flitigt sedan det blev
              klart att Svensk Kassaservice läggs ned. Det är framför allt i
              landets glest bebyggda delar som man varit oroad över hur kontanthanteringen
              kommer att ske när lantbrevbärarna inte längre hanterar pengar.
            </seg>
            <seg n="d81d75de">
              De tidigare farhågorna har besannats, enligt den rapport som
              Länsstyrelsen Dalarna lämnade i december. Den pekar ut två tydliga
              problemområden svårigheten för äldre och funktionshindrade att
              ta ut kontanter och problem för landsbygdsföretag att hantera
              sina kassor.
            </seg>
            <seg n="10d360ea">
              Det finns många gamla och personer med funktionsnedsättning som
              saknar bil eller körkort eller är alltför sjuka för att kunna
              ta sig till närmaste ställe med kontanthantering. Nu blir de hänvisade
              till släkt och vänner, eller kanske till någon utomstående, för
              att kunna hantera normala betalärenden. Detta är inte bara orimligt,
              det är ovärdigt. Vuxna människor måste själva kunna sköta sina
              ärenden och inte vara beroende av någons välvilja.
            </seg>
            <seg n="22d84b8c">
              Det finns många småföretagare som fått betydande problem med
              sina kassor. Rånrisken ökar när de måste förvara pengar i dagar
              innan de kan lämna in dem på banken. De har inte heller nytta
              av ekonomihantering över nätet eftersom bredbandskapaciteten är
              otillräcklig.
            </seg>
            <seg n="55c4c8bb">
              Jag har talat med några företagare i min hembygd i Krokoms kommun
              i Åkersjön, Bakvattnet, Rötviken och Valsjöbyn. De säger att det
              var bättre förr. När man hängde ut plastbrickan på brevlådan stannade
              brevbäraren och man kunde uträtta sina ärenden. När detta ändrades
              fick man ringa några dagar före om man ville träffa brevbäraren,
              men det fungerade fortfarande. I dag kan man inte ens posta brev
              med brevbäraren, trots att det är samma brevbärare som kommer
              till samma brevlåda. I stället får man uppsöka närmaste postlåda.
            </seg>
            <seg n="983f9f96">
              Resultatet av dessa ändringar är att småföretagare riskerar att
              slås ut på orter där varje arbetsplats är guld värd. Det leder
              till en negativ utveckling med utflyttning och utarmning av bygder
              i stora delar av Norrlands inland.
            </seg>
            <seg n="621f0029">
              Nej, ministern, marknaden är inte lösningen på alla problem.
              Marknadskrafterna är inte intresserade av att investera på orter
              där det inte går att tjäna stora pengar. Därför måste staten garantera
              alla boende i landet en grundläggande infrastruktur i form av
              telefoni, bredband och betaltjänster.
            </seg>
            <seg n="4b5de0c7">
              Det jag undrar över är vad infrastrukturministern tänker göra
              med anledning av länsstyrelsens rapport. Hur ska problemen med
              betaltjänster för äldre, funktionshindrade och företagare lösas?
              Marknaden klarar inte av att täcka alla behov i alla delar av
              landet. Ett rimligt förslag är att åter ge lantbrevbärarna uppdraget
              att sköta betaltjänsterna i gles- och landbygd till dess att man
              byggt ut bredband, telefoni och betaltjänster.
            </seg>
          </u>
          <note type="speaker" n="150b852c">
            Anf. 89 JASENKO OMANOVIC (s):
          </note>
          <u who="unknown" xml:id="i-912a3428037f2333-23" n="04fb0d31">
            <seg n="7363cdb4">
              Herr talman! Jag tackar ministern för svaret. Det är intressant
              att se hur Centerpartiet numera kan man nog säga att det är en
              före detta folkrörelse fått en stark övertro på marknadskrafterna.
              Ministern säger i svaret att regeringen har därför givit Post-
              och telestyrelsen i uppdrag att fortsätta sitt arbete med att
              främja och stimulera framväxt av marknadsdriven hantering av dagskassor.
            </seg>
            <seg n="0cebff83">
              Egentligen skulle man kort och enkelt kunna säga att det är samma
              sak som att ge en spåkvinna i uppdrag att titta i kristallkulan
              och se vad där finns. Marknaden har nämligen inget intresse av
              glesbygden. Det har man kunnat se på flera områden, herr talman,
              men ändå ställer Centerpartiet i fråga efter fråga samma krav,
              att det är marknaden som ska tillgodose de behov som finns. Behoven
              är dock så små att marknaden inte är intresserad av glesbygden
              över huvud taget. Det gäller även bensinmackarna i glesbygden
              marknadskrafterna ska tillgodose behovet liksom bredbandsutbyggnaden;
              det är marknadskrafterna som ska se till att vi har bredband i
              glesbygden.
            </seg>
            <seg n="cba7ff52">
              Centerpartiet har kanske kapitulerat. Den enda reform där man
              slagits för marknadskrafterna gäller hushållsnära tjänster, men
              inte heller där har marknaden visat mycket intresse för glesbygden,
              trots att det är den fråga som Centerpartiet drivit hårdast. Vad
              har glesbygden av det? Ingenting!
            </seg>
            <seg n="2d8a5595">
              Det är sorgligt att se hur man behandlar människor som bor ute
              i glesbygden. Det är lika bra, ministern, att säga att vi lägger
              ned tanken med att hela Sverige ska leva, för det är det man ser
              i interpellationssvaret.
            </seg>
            <seg n="f78ee774">
              Det handlar om att ge Post- och telestyrelsen i uppdrag att skapa
              ett marknadsbehov i glesbygden. Jag frågar mig vilka subventioner
              man i så fall kommer att ge. Man måste ge starka subventioner
              för att lyckas med det, men man har inte presenterat någonting
              om att man kommer att ge starka subventioner för att stimulera
              det här. Företagen hittar inte tillräckligt stort kundunderlag
              för att vara intresserade av denna marknad. Med en sådan politik
              är det tyvärr så att en röst på Centerpartiet är en röst som man
              kastar i sjön, åtminstone när det gäller glesbygden.
            </seg>
          </u>
          <note type="speaker" n="a32cc436">
            Anf. 90 ROLAND BÄCKMAN (s):
          </note>
          <u who="roland_backman_770f57" xml:id="i-06594cf664cafeaa-0" n="aa6dfcb0">
            <seg n="e27008f8">
              Herr talman! Gunnar Sandberg har skrivit en mycket viktig interpellation
              till statsrådet Torstensson angående betaltjänster i glesbygden.
              I svaret kan man läsa att det kommer en rapport och att ministern
              ska ut och orientera sig i frågan. Jag tror att det kommer att
              krävas att statsrådet också agerar och tar ett initiativ.
            </seg>
            <seg n="46802e06">
              I min hemkommun finns det också företagare som upplever problem
              med hanteringen av sina dagskassor. Betalserviceombud, i den mån
              de fortfarande finns, är inte skyldiga att ta emot dagskassor
              från företag och organisationer. Avståndet för att lämna dagskassor
              kan uppgå till många mil i min kommun, och kanske ännu längre
              i vissa delar av övre Norrland.
            </seg>
            <seg n="bdb4b6ab">
              Situationen för småföretagare i glesbygd har de senaste åren
              blivit ansträngd. Det finns en stor risk för att företag helt
              slås ut till följd av ökade svårigheter, bland annat gällande
              möjligheten att hantera dagskassor. Vi riskerar alltså en ännu
              högre arbetslöshet än den som för närvarande är aktuell, hur det
              nu kan vara möjligt. Risken är stor.
            </seg>
            <seg n="d758a265">
              Med den nuvarande centerstödda moderatregeringens politik leder
              ökad arbetslöshet bevisligen också till ökat utanförskap. Den
              nuvarande politiken leder till att glesbygden avfolkas.
            </seg>
            <seg n="80be1ee6">
              Statsrådet Torstensson skriver i sitt svar att det finns ett
              fortsatt behov av att utveckla och stimulera marknadsdrivna initiativ
              vad gäller hanteringen av dagskassor.
            </seg>
            <seg n="fc7d4a74">
              Herr talman! Jag vill att statsrådet Torstensson från Centerpartiet
              ger exempel på vilka marknadsdrivna initiativ hon tänker sig ska
              hantera dagskassor från företag och organisationer i glesbygden.
              Jag vill också höra hur väl intresset för dessa exempel är undersökt.
            </seg>
            <seg n="d5153eda">
              Avslutningsvis, herr talman: Hela Sverige ska leva!
            </seg>
          </u>
          <note type="speaker" n="124bf22f">
            Anf. 91 SVEN BERGSTRÖM (c):
          </note>
          <u who="sven_bergstrom_93e816" xml:id="i-d4dd70c4a6fc9af8-2" n="6e68cecf">
            <seg n="0734db27">
              Herr talman! Det märks på debatten och tonläget att valet närmar
              sig med stormsteg. Nu är saklighet och nyanser ganska långt borta.
              Nu är det partiretorik i färdigskrivna anföranden som gäller i
              riksdagens talarstol, när socialdemokrater på rad dömer ut Centerpartiet
              och säger att vi inte är något landsbygdsparti, att vi har övergett
              landsbygden och så vidare. Vi kallas för Stureplanscentern och
              det ena med det andra. Låt mig då påminna om några sakfrågor som
              den socialdemokratiska regeringen inte förmådde hantera!
            </seg>
            <seg n="ecbc589c">
              För att ni skulle kunna få gehör för rovdjurspolitiken måste
              det till ett centerparti i regeringen som drev igenom den. Då
              röstade ni för den här i riksdagen, men ni orkade inte driva igenom
              den på egen hand.
            </seg>
            <seg n="81dc6c60">
              Med strandskyddet var det likadant. Massor av socialdemokratiska
              kommunalråd välkomnar den reform vi har gjort när det gäller strandskyddet.
            </seg>
            <seg n="8772c22d">
              För att ta ett område från Åsa Torstenssons domäner: De enskilda
              vägarna är själva blodomloppet, som behövs för att landsbygden
              ska kunna leva. Vi har rejält höjt stödet till de enskilda vägarna,
              som nu bestående är över 1 miljard. På er tid urholkades det hela
              och halverades till och med under vissa ministrars tid.
            </seg>
            <seg n="d2a818f2">
              Man ska inte ha en övertro på marknadskrafterna, men i vårt parti
              har vi en stark tro på att de är en viktig drivkraft i samhället.
              Kan man använda marknadskrafterna i stället för att styra med
              statliga påbud är det självfallet en bra princip.
            </seg>
            <seg n="6dbcd91d">
              Vi har ett närliggande exempel: Posten avvecklade ett antal postkontor
              i Sverige och introducerade i stället en modell med post i butik.
              Jag tror att det rent av var under den tidigare regeringens period.
              Det hördes många varnande ord om att det skulle bli en katastrof,
              att landsbygden skulle utarmas och att servicen skulle bli sämre.
            </seg>
            <seg n="da24b0aa">
              Hur har det blivit? Jag kan ta ett exempel från mina egna hemtrakter
              i Forsa socken i Hudiksvalls kommun. Där har vi nu posten i Icabutiken
              mitt i byn. Det är öppet mycket längre tider än det var när vi
              hade ett postkontor i byn som höll öppet ett antal timmar då de
              som jobbade hade svårt att uträtta sina ärenden. Det är ett bra
              exempel på att det inte var bättre förr, som Gunnar Sandberg dristade
              sig till att säga.
            </seg>
            <seg n="dcc2a49f">
              Man måste vara öppen för nya lösningar i nya tider. Kan man dessutom
              använda marknadskrafterna och kommersiella intressen är det väl
              kanonbra, om man kan få en bättre lösning. Däremot håller jag
              med om att det alltid måste finnas ett samhälleligt ansvar i grunden
              för grundläggande infrastruktur: post, tele och annat som är viktigt
              för att människors vardagsliv ska fungera.
            </seg>
            <seg n="1b02c999">
              Jag är väldigt optimistisk om landsbygdens och glesbygdens framtid.
              Det är där framtiden ligger! Vi har vind, vi har vattnet, vi har
              gruvorna, vi har mineralerna och vi har bioenergin, som har oerhört
              positiva möjligheter att utvecklas gynnsamt under de närmaste
              åren. Varför är ni så pessimistiska om möjligheten att använda
              marknadskrafterna och få en positiv utveckling också på landsbygden
              genom att låta dem ta ansvar och vara med i utvecklingen av bygden?
            </seg>
            <seg n="228044ed">
              Med det besked som Åsa Torstensson ger här om att Post- och telestyrelsen
              nu i samverkan med de olika aktörerna ska titta på den här frågan
              och komma med förslag till lösningar är jag övertygad om att vi
              också på det här området, precis som det blev med post i butik,
              kan få lösningar som faktiskt fungerar utomordentligt bra i människors
              vardag.
            </seg>
            <seg n="1156ced7">
              Jag noterar också att Åsa väldigt tydligt understryker att alla
              i samhället ska ha tillgång till grundläggande betaltjänster till
              rimliga priser. Det är ett löfte som är kassaskåpssäkert, som
              jag läser det.
            </seg>
          </u>
          <note type="speaker" n="284cee3f">
            Anf. 92 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-24" n="04fb0d31">
            <seg n="e534da80">
              Herr talman! Jag har full respekt för vikten av att alla människor
              har grundläggande rättigheter till olika slags service. Men låt
              oss gå tillbaka några år till den tid då ni själva var involverade
              och titta på hur efterfrågan på Svensk Kassaservice såg ut. Blunda
              inte för historien!
            </seg>
            <seg n="ba865ba6">
              Under ett flertal år förändrades strukturen för Svensk Kassaservice.
              Under många år minskade och minskade det ständigt på grund av
              att efterfrågan på Svensk Kassaservice förändrades. Man hittade
              andra lösningar än Svensk Kassaservice. Exempelvis sjönk lantbrevbärarnas
              transaktionsvolymer med mer än 40 procent på bara två år, mellan
              2004 och 2006. Visst har det betydelse, samtidigt som de ökade
              satsningarna motsvarande 400 miljoner naturligtvis inte räckte
              till. Man kunde konstatera att det trots insatser på 400 miljoner
              var försämrad service, färre kontor, sämre öppettider och dyrare
              tjänster, vilket i sin tur ledde till att ännu fler valde bort
              Svensk Kassaservice. Ha detta i minnet! Det var inte den servicen
              som folk applåderade.
            </seg>
            <seg n="60b3e0f4">
              En förändring inträdde när PTS upphandlade tjänsterna för 15
              orter och 73 områden utmed olika lantbrevbärarrutter. Totalt berördes
              mellan 1 000 och 1 300 hushåll. Jag satt då ned med pensionärsorganisationer
              och organisationer för äldre av den anledningen att det var viktigt
              för mig att ha de samtalen och de relationerna.
            </seg>
            <seg n="a60845e5">
              I det sammanhanget var det ingen som applåderade den gamla Svensk
              Kassaservice, utan man pekade på vikten av att hitta andra lösningar.
              Man arbetade också själva i organisationerna med att hitta nya,
              trygga och billigare hanteringar av sina egna transaktioner.
            </seg>
            <seg n="31e36183">
              Det som inte upphandlades var dagskassorna. Den bedömning som
              Post- och telestyrelsen gjorde var att det skulle skapas möjligheter
              för att marknaden här skulle kunna träda fram. Vi ska ha med oss
              att det kan ha en övergångstid. Det kan ta en tid, som det uppenbarligen
              gör, eftersom det inte finns någon naturlig verksamhet som tar
              över.
            </seg>
            <seg n="407c1de2">
              Jag gav både Post- och telestyrelsen och länsstyrelserna i uppdrag
              att analysera detta. Länsstyrelsernas rapport pekar på att det
              finns brister i underlaget. Det är därför som vi nu bereder det
              underlaget. Jag kommer också att sätta mig med länsstyrelserna
              för att gå igenom detta, eftersom man pekar på brister.
            </seg>
            <seg n="91d05aeb">
              Några av er refererade till föreningars eller företags behov
              av att kunna lämna in dagskassor. Post- och telestyrelsen visar
              på att systemet har satt sig så att klagomål från enskilda personer
              inte har inkommit under den senaste tiden. Anledningen är att
              de använder sig av andra tekniska lösningar för att sköta sina
              transaktioner.
            </seg>
          </u>
          <note type="speaker" n="0021167e">
            Anf. 93 GUNNAR SANDBERG (s):
          </note>
          <u who="gunnar_sandberg_84118c" xml:id="i-e55597cb83e04735-1" n="d2c20cee">
            <seg n="841e11b0">
              Herr talman! Ja, det är val, Sven Bergström, gudskelov. Det kanske
              blir en annan regering, vem vet. Vi får väl se vad som händer
              den 19 september.
            </seg>
            <seg n="97236581">
              Vi talar om en viktig sak, landsbygden och landsbygdens utveckling.
              Jag och många fler som bor och är uppväxt på landsbygden har under
              ett antal år sett försämringar. Det nedläggningar av mackar, små
              butiker och skolor, och människor flyttar därifrån.
            </seg>
            <seg n="1e5f4b4d">
              Att man kan ta ut pengar, sköta betalningar och det som man alltid
              har gjort med lantbrevbäraren är grundläggande saker som är väldigt
              viktiga för landsbygdens utveckling. Man har haft en lösning.
            </seg>
            <seg n="27433265">
              Det är inte säkert att lantbrevbäraren ska ha den här tjänsten
              överallt. Men där man inte har bredband och Internet utbyggt kan
              man under en övergångsperiod använda sig av lantbrevbäraren, eftersom
              alla tycker att det fungerade bra. Ingen är missnöjd med den servicen.
            </seg>
            <seg n="1ef4c05b">
              I stället får man nu ökad social och ekonomisk utsatthet, som
              Länsstyrelsen i Dalarna skriver i sin rapport. Personer som har
              svårigheter att själva utföra sina betaltjänster känner sig kränkta.
              De känner sig omyndigförklarade och diskriminerade eller bortglömda.
            </seg>
            <seg n="92f53109">
              Några som jag talade med i min hembygd sade att de kände sig
              dumma, eftersom de inte kunde hantera den nya tjänsten. De satte
              in pengar på ett vanligt Icakort. Sedan kom de till affären och
              skulle använda kortet med pinkod, och bara det är en överbryggning.
              Då kunde de inte betala med Icakortet, eftersom Icaaffären omsatte
              för lite pengar. De var tvungna att använda ett annat betalkort
              som var kopplat till banken. De har nyss lärt sig att hantera
              en ny sak, och så blir det ytterligare en ny sak.
            </seg>
            <seg n="c401fbb7">
              Utvecklingen i samhället går med en oerhörd fart. Det är många
              som inte hänger med. De känner sig utanför. Jag tror inte att
              ministern själv skulle känna sig så tillfreds med att någon släkting,
              granne, barn eller barnbarn fick hjälpa en att betala räkningar.
              Det kan också handla om en företagare som har elva mil enkel väg
              för att lämna sin dagskassa. Det är orimligt. Det håller inte.
            </seg>
            <seg n="d9ab08fa">
              Glesbygden utarmas ännu mer. Det är inte valpropaganda, utan
              så är det. Sven Bergström var själv inne på att vi delar med oss.
              Vi har skogen, mycket malm, vatten och allt vad det är som vi
              delar med oss av till övriga Sverige. Alla kan inte bo i Helsingfors.
              Det är ingen bra utveckling för Sverige om alla skulle bo här.
            </seg>
            <seg n="b784ea59">
              Vad du än gör, Åsa Torstensson, när du ska träffa representanter
              för Dalarna, länsstyrelserna och Post- och telestyrelsen i mars,
              är förslaget att lantbrevbäraren kan få tillbaka uppdraget på
              de ställen där annan service inte fungerar bra.
            </seg>
          </u>
          <note type="speaker" n="bc47bba8">
            Anf. 94 JASENKO OMANOVIC (s):
          </note>
          <u who="unknown" xml:id="i-912a3428037f2333-25" n="04fb0d31">
            <seg n="14799de8">
              Herr talman! Jag tror ingen av oss och åtminstone inte jag har
              något partiprogram där det står vad vi ska säga. Vi talar faktiskt
              alla vi tre socialdemokrater som är här från hjärtat.
            </seg>
            <seg n="2029202c">
              Varför talar jag om övertro på marknadskrafterna? Vi ser ju i
              rapporterna att det inte fungerar. Jag har aldrig bott ute på
              landsbygden och har aldrig haft de problemen, om man ska kalla
              det så. Men jag har sett hur det är på en del landsbygder där
              marknaden får bestämma och där det inte finns något statligt stöd.
            </seg>
            <seg n="adb9d406">
              Jag har sett det på Balkan och även i USA när jag åkte igenom
              North Carolina och Virginia. Där såg man att marknaden reglerade
              hur det såg ut. Det var väldigt tomt. När människor inte får de
              grundläggande tjänsterna flyttar de därifrån. Jag tycker om idén
              att hela Sverige ska leva. Jag hoppas att vi kan förverkliga det
              också och inte bara ha det som ett uttryck.
            </seg>
            <seg n="69c06117">
              Det känns orimligt att man investerar så många hundratals miljoner
              i till exempel hushållsnära tjänster som inte landsbygdsbor använder.
              Här handlar det om att människor ska kunna ha fungerande företag,
              köpa mat och kunna ha pengar. Då vill man inte investera någonting.
            </seg>
          </u>
          <note type="speaker" n="9b56a14f">
            Anf. 95 ROLAND BÄCKMAN (s):
          </note>
          <u who="roland_backman_770f57" xml:id="i-06594cf664cafeaa-1" n="aa6dfcb0">
            <seg n="61792706">
              Herr talman! Risken för rån ökar givetvis när företag och organisationer
              i glesbygd tvingas ha sina pengar kvar på sitt företag eller sitt
              kansli. Ännu värre är det om man förvarar pengarna i sitt hem.
            </seg>
            <seg n="bc9988e5">
              Jag skulle vilja höra statsrådets uppfattning om riskerna för
              ökat antal rån om inte företagshanteringen av dagskassor i glesbygder
              fungerar. Begreppet kassaskåpssäkert tror jag inte så mycket på
              i det här fallet.
            </seg>
            <seg n="b4c8d271">
              Statsrådet säger i sitt interpellationssvar att hon avser att
              orientera sig om myndigheternas arbete och hitta nya tekniska
              lösningar inte minst för äldre och funktionshindrade när det gäller
              möjligheter till betaltjänster.
            </seg>
            <seg n="eb85afd3">
              Herr talman! Jag skulle vilja höra när statsrådet tror att orienteringen
              är slutförd och vi har en fungerande betaltjänst och penninghantering
              i glesbygden. När är arbetet klart så att vi ser hur det fungerar?
            </seg>
            <seg n="5906a444">
              Jag noterar att jag inte fick svar på den fråga som jag inledningsvis
              ställde. Jag kan ta den igen, eftersom jag har 47 sekunder på
              mig. Jag vill att statsrådet Torstensson ger exempel på vilka
              marknadsdrivna initiativ hon tänker sig ska hantera dagskassor
              från företag och organisationer i glesbygd.
            </seg>
            <seg n="3aff693a">
              Jag vill också höra hur väl intresset hos dessa exempel är undersökt.
              Jag tänker givetvis på orter med 500 invånare. Hur ser intresset
              ut?
            </seg>
          </u>
          <note type="speaker" n="d7842333">
            Anf. 96 SVEN BERGSTRÖM (c):
          </note>
          <u who="sven_bergstrom_93e816" xml:id="i-d4dd70c4a6fc9af8-3" n="6e68cecf">
            <seg n="d133f6a2">
              Herr talman! Jag tycker att det i grunden är sympatiskt, välkommet
              och respektabelt att ett antal socialdemokrater här i kammaren
              engagerar sig i landsbygdsfrågor. Det kommer säkert från hjärtat,
              som ni säger här, och det är ett starkt engagemang. Det är väl
              också därför Centerpartiet och Socialdemokraterna i flera kommuner
              ute i Landsortssverige kan samarbeta. Ljusdals kommun, som Roland
              kommer ifrån, är en. Bollnäs kommun är en annan. Vi är jordnära
              och pragmatiska och vill ha goda lösningar även för landsbygdens
              folk.
            </seg>
            <seg n="60fec03e">
              Men jag är inte säker på att det är som Gunnar Sandberg säger
              att det var bättre förr och att man ska återgå till det. Vill
              ni ha tillbaka gamla Televerket också, som på nåder delar ut mobiltelefoner?
              Eller tycker ni att det är bra med mångfald på telemarknaden?
              Tycker ni att vi ska förbjuda City Mail på postområdet? Hur långt
              ska man driva det-var-bättre-förr-teorin, Gunnar Sandberg? Du
              har ju ett inlägg kvar.
            </seg>
            <seg n="10ee85dc">
              Rent principiellt är det enkelt att se att vi har ett bekymmer
              i samhället med äldre människor som inte så lätt som vi som är
              åtminstone medelålders kan ställa om till det digitala samhället
              med betalkort, datorer, pinkoder och allt vad det är vi ska hålla
              reda på. Jag hade själv en far som under sina sista år hade svårt
              med det där. Men att använda inbetalningskort och gå till posten
              och betala 60 eller 80 kronor bara för att få betala räkningen
              är inte den optimala lösningen.
            </seg>
            <seg n="56ba7174">
              Därför måste man enligt min mening vara öppen för nya modeller.
              Jag tog exemplet post i butik, som jag själv tycker har blivit
              utomordentligt bra. Icabutiken hemma i Forsa kan nu serva på helt
              andra tider än vad Posten gjorde tidigare.
            </seg>
            <seg n="6fce4fee">
              Men visst måste vi vara uppmärksamma på att det inte blir besvärligheter
              och nackdelar framför allt för den stora grupp pensionärer som
              inte har så lätt att ställa om till nya rutiner. Jag litar på
              att beskedet från statsrådet här i dag om att alla i samhället
              ska ha tillgång till grundläggande betaltjänster till rimliga
              priser och att det ska vara kassaskåpssäkert också framöver.
            </seg>
          </u>
          <note type="speaker" n="dfc0d1f2">
            Anf. 97 Statsrådet ÅSA TORSTENSSON (c):
          </note>
          <u who="unknown" xml:id="i-912a3428037f2333-26" n="04fb0d31">
            <seg n="7a782d62">
              Herr talman! Jag måste ställa frågan tillbaka till Gunnar Sandberg.
              Han pratar om att återgå till det gamla därför att det inte var
              någon som var missnöjd. Men vad var det som hände mellan 2004
              och 2006? Varför försvann då nästan hälften? 40 procent av transaktionerna
              försvann. Vad är det svaret på?
            </seg>
            <seg n="2ebfd8b0">
              Det kanske inte är svaret på att man är missnöjd med brevbäraren.
              Men man är missnöjd med kostnaderna kostnader för en service som
              man inte var beredd att betala för. Det var sämre öppettider och
              sämre service. Även om staten lade in 400 miljoner räckte inte
              resurserna. Man valde alltså bort detta. Det måste väl ändå vara
              en viss signal om att något behövde göras? Människor på landsbygden
              valde bort detta. Sätt inte landsbygden i ett perspektiv så att
              det ser ut som den inte finns med i en modern transaktionssituation!
            </seg>
            <seg n="0240bbd1">
              Jag är oerhört medveten om att det finns äldre människor, även
              i storstäderna, som har andra vanor. De är inte vana vid att jobba
              med vare sig pinkod eller kort. Jag har full respekt för detta.
              Det är därför det också finns en upphandling kopplad till just
              äldre och funktionshindrade. Det är en upphandling som staten
              betalar på 15 orter och 73 områden som är just jämte lantbrevbärarna.
            </seg>
            <seg n="3d16e5d2">
              Ursäkta, men nu minns jag inte vem det var som pekade på att
              man i någon av Icabutikerna inte kunde använda kortet. Det tycker
              jag är en jätteviktig signal. Om man är med i en upphandling ska
              detta fungera; man ska kunna hantera det på plats. Det tycker
              jag i och för sig är anmärkningsvärt. Jag tar med det i sammanhanget
              även om det kanske delvis har uppmärksammats tidigare.
            </seg>
            <seg n="e277fcb7">
              Det finns en decentraliserad marknad som heter bank runt omkring
              i Sverige. Det är en part i detta, och en viktig marknadsaktör
              som är viktig för att hitta system som ytterligare kan utvecklas
              för att möta nya kunder. Det är till exempel en marknadsaktör
              som jag efterlyser i sammanhanget.
            </seg>
            <seg n="210a7fcc">
              Jag kommer tillbaka till det som länsstyrelsen framför allt har
              uppmärksammat, nämligen kontantuttagen och dagskassehanteringen.
              Det är det som länsstyrelsen har identifierat för företag, och
              det är det som vi kommer att fortsätta med. Det är inte till fyllest
              när det gäller att möta företagens behov runt omkring i landet.
              Även om länsstyrelsen pekar på att rapporten inte är till fyllest
              arbetar vi med den och kommer att fortsätta genom att vi på plats
              för ett fördjupat resonemang med länsstyrelsen om detta.
            </seg>
          </u>
          <note type="speaker" n="15a1cfad">
            Anf. 98 GUNNAR SANDBERG (s):
          </note>
          <u who="gunnar_sandberg_84118c" xml:id="i-e55597cb83e04735-2" n="d2c20cee">
            <seg n="edda1d60">
              Herr talman! Jag får sista ordet, Sven Bergström. Allt var naturligtvis
              inte bättre förr inte allt. Men man ska inte förlita sig helt
              och hållet på marknaden. Nuvarande regering har en tendens att
              tycka att det är marknaden som ska sköta det mesta.
            </seg>
            <seg n="0e6ea08e">
              Minister Åsa Torstensson nämner marknaden på fyra ställen i sitt
              svar. Det är marknadsaktörer, marknadsdrivna initiativ, marknadsdriven
              hantering, samverkan med marknaden och så vidare.
            </seg>
            <seg n="35aced34">
              Jag vet inte hur det ser ut där minister Åsa Torstensson kommer
              ifrån och på östra sidan av E6:an. På den västra sidan är det
              mer turister, och där fixar man kanske hellre det här. Om nu marknaden
              var så fantastisk varför har vi då inte fler teleoperatörer ute
              i landsbygden? I Jämtland är det Telia som fungerar. De flesta
              har Teliaabonnemang, för något annat går inte att ringa med. Det
              finns ingen täckning. Varför har vi inte fler om man nu tycker
              att det är så lukrativt?
            </seg>
            <seg n="22bb2e17">
              Posten är också ett exempel. Varför har vi inte City Mail eller
              vad de privata som delar ut breven här nu kallas? Vi har Posten
              som åker runt i landsbygden, och det beror naturligtvis på att
              det inte är intressant för någon annan. Det är för lite pengar
              att hämta där.
            </seg>
            <seg n="a2ef04d5">
              Visst hade man en kostnad. Det var säkert dyrt att använda lantbrevbärarna.
              Men många känner sig lite bortglömda. Socialtjänsten har gett
              ett svar i utredningen om att detta innebär en ökad risk för att
              självförtroendet sjunker, vilket kan leda till ett tidigare behov
              än annars av samhällets stöd i form av vård och omsorg. Brevbäraren
              fungerar ju även lite socialt lite som byns vaktmästare. Han hade
              koll på dem som bodde i byn, han såg hur de mådde och så vidare.
              Det var också en fördel.
            </seg>
            <seg n="25080fa0">
              När ministern nu i mars träffar Post- och telestyrelsen och länsstyrelsen
              skicka med dem att de ska titta över hur man kan använda lantbrevbärarna!
              Man kan bygga ut den tjänsten. Man behöver inte lägga ned den,
              utan man kan bygga vidare på den.
            </seg>
          </u>
          <note type="speaker" n="a754e367">
            Anf. 99 Statsrådet ÅSA TORSTENSSON (c):
          </note>
          <u who="unknown" xml:id="i-db0b97f5bbf0f0fe-5" n="04fb0d31">
            <seg n="437007ab">
              Herr talman! Jag tackar för interpellationen. Jag kommer tillbaka
              till Gunnar Sandberg av anledningen att jag inte litar fullt och
              fast på att marknaden sköter servicen längst ut i våra ytterområden.
              Av den anledningen har vi gjort en upphandling. Så förringa inte
              detta! Det är därför vi har skapat förutsättningar för utökad
              service på ett antal orter till ett antal hushåll. Anledningen
              är att det är en sådan bedömning som har gjorts tillsammans med
              det tidigare Glesbygdsverket just för att hitta rätt geografiska
              områden för att ringa in var någonstans staten ska träda in.
            </seg>
            <seg n="113520fc">
              Inte desto mindre är den samlade debatten viktig med anledning
              av att jag tror att vi har möjligheter att skapa ytterligare utveckling
              på landsbygden genom att göra och vidta rätt åtgärder. Det är
              därför vi samlat vidtar så många åtgärder för landsbygdsutveckling.
              Vi har tilltron till att det finns människor, också inom så kallad
              marknad, som är engagerade i att utveckla service.
            </seg>
            <seg n="0ee677e6">
              Länsstyrelsen har uppmärksammat ett antal problem. Det är det
              vi nu går vidare med. Den här debatten har varit en del i underlaget
              för att kunna gå vidare och hamna rätt när det gäller att utveckla
              ännu bättre service även för företagen på landsbygden.
            </seg>
          </u>
          <note n="75401953">
            Överläggningen var härmed avslutad.
          </note>
          <note n="20a25f17">
            12 § Hänvisning av ärenden till utskott
          </note>
          <note n="44969583">
            Föredrogs och hänvisades
          </note>
          <note n="d7078712">
            13 § Förnyad bordläggning
          </note>
          <note n="21468bea">
            Föredrogs och bordlades åter
          </note>
          <note n="9ac14932">
            14 § Bordläggning
          </note>
          <note n="5fb1f9c5">
            Anmäldes och bordlades
          </note>
          <note n="c1933d55">
            15 § Anmälan om interpellation
          </note>
          <note n="9a910cc0">
            Anmäldes att följande interpellation framställts
          </note>
          <note n="fa1d2b6b">
            den 2 mars
          </note>
          <note n="fba6087f">
            Hillevi Larsson
          </note>
          <note n="8eea9b8b">
            Interpellationen redovisas i bilaga som fogats till riksdagens
            snabbprotokoll tisdagen den 9 mars.
          </note>
          <note n="ce88128a">
            16 § Anmälan om frågor för skriftliga svar
          </note>
          <note n="262528f7">
            Anmäldes att följande frågor för skriftliga svar framställts
          </note>
          <note n="fa1d2b6b">
            den 2 mars
          </note>
          <u who="unknown" xml:id="i-bc989618c8632423-5" n="04fb0d31">
            <seg n="547eb577">
              Holger Gustafsson
            </seg>
          </u>
          <note n="8aa9fba7">
            Egon Frid
          </note>
          <note n="b41efcce">
            Frågorna redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note n="44188e24">
            17 § Anmälan om skriftliga svar på frågor
          </note>
          <note n="7f2b0b17">
            Anmäldes att skriftliga svar på följande frågor inkommit
          </note>
          <note n="336b416c">
            den 1 mars
          </note>
          <note n="231532ea">
            Camilla Lindberg
          </note>
          <note n="fa1d2b6b">
            den 2 mars
          </note>
          <note n="4fec22cb">
            Christina Oskarsson
          </note>
          <note n="6e4f8824">
            Lennart Sacrédeus
          </note>
          <note n="b04d71be">
            Jan Lindholm
          </note>
          <note n="5a706a29">
            Helena Bargholtz
          </note>
          <note n="b5381030">
            Ronny Olander
          </note>
          <note n="b04d71be">
            Jan Lindholm
          </note>
          <note n="5da2f917">
            Ameer Sachet
          </note>
          <note n="5da2f917">
            Ameer Sachet
          </note>
          <note n="cf3bbf20">
            Svaren redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note n="1d5e5c26">
            18 § Kammaren åtskildes kl. 19.50.
          </note>
          <note n="1969940c">
            Förhandlingarna leddes
          </note>
          <note n="789fb6bc">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
