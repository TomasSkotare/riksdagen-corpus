<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--29</head>
          <docDate when="2009-11-13">2009-11-13</docDate>
        </div>
      </front>
      <body>
        <div>
          <note n="23e1c6d4">
            ﻿
          </note>
          <note n="d8c3d82f">
            Riksdagens protokoll
          </note>
          <note n="015664aa">
            2009/10:29
          </note>
          <note type="date" n="b481fd95">
            Fredagen den 13 november
          </note>
          <note n="187186b6">
            Kl. 09:00 - 10:14
          </note>
          <note n="05da5358">
            1 § Anmälan om fördröjda svar på interpellationer
          </note>
          <note n="3cbf1a2f">
            Till riksdagen hade inkommit följande skrivelser:
          </note>
          <note n="0d37347a">
            Interpellation 2009/10:60
          </note>
          <note n="8f38b3d1">
            Interpellation 2009/10:60 A-kassan
          </note>
          <note n="4d59ea9c">
            Interpellationen kommer att besvaras fredag 20 november 2009.
          </note>
          <note n="333424f8">
            Skälet till dröjsmålet är tjänsteresa.
          </note>
          <note n="b732ade8">
            Karin Renman
          </note>
          <note n="5658de0f">
            Interpellation 2009/10:61
          </note>
          <note n="f98f622a">
            Interpellation 2009/10:61 Tjänstledighet för uppdrag inom kyrkan
          </note>
          <note n="c705e164">
            Interpellationen kommer att besvaras den 24 november 2009.
          </note>
          <note n="333424f8">
            Skälet till dröjsmålet är tjänsteresa.
          </note>
          <note n="dc622dcd">
            Maria Eka
          </note>
          <note n="145c1636">
            Interpellation 2009/10:62
          </note>
          <note n="18a7a961">
            Interpellation 2009/10:62 Ungdomsarbetslösheten i Helsingforssregionen
          </note>
          <note n="4d59ea9c">
            Interpellationen kommer att besvaras fredag 20 november 2009.
          </note>
          <note n="333424f8">
            Skälet till dröjsmålet är tjänsteresa.
          </note>
          <note n="b732ade8">
            Karin Renman
          </note>
          <note n="d750e6cf">
            2 § Svar på interpellationerna 2009/10:30, 41, 54 och 58 om uranbrytning
            i Sverige
          </note>
          <note type="speaker" n="cce7b5bb">
            Anf. 1 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-e182d02d8adb5383-0" n="6a9d6aef">
            <seg n="45bb76f8">
              Fru talman! Patrik Björck och Marie Nordén har frågat miljöministern
              vilka initiativ miljöministern kommer att ta med anledning av
              statsministerns besked om uranbrytning i Sverige och vilka initiativ
              miljöministern kommer att ta med anledning av den fortsatta kärnkraftsutbyggnad
              som regeringen sagt sig vilja ha respektive om miljöministern
              anser att uranbrytning borde tillåtas i Sverige, och om inte,
              vilka åtgärder miljöministern avser att vidta för att förhindra
              det.
            </seg>
            <seg n="f7d08f23">
              Arbetet inom regeringen är så fördelat att det är jag som ska
              svara på interpellationerna.
            </seg>
            <seg n="47691eea">
              Karin Åström och Eva-Lena Jansson har frågat mig om jag är beredd
              att medverka till att uranbrytning sker i Sverige samt om jag
              kommer att ta några initiativ för att införa möjligheter till
              kommunalt veto när det gäller prospektering efter uran.
            </seg>
            <seg n="aa481e18">
              Jag besvarar de fyra interpellationerna i ett sammanhang.
            </seg>
            <seg n="b5aa82c2">
              När det gäller uranbrytning finns en omfattande tillståndsprocess
              som vi är bundna av. Riksdagen har beslutat om en minerallag som
              omfattar uran tillsammans med en lång rad andra så kallade koncessionsmineraler
              som samhället behöver och som är svåra och kostnadskrävande att
              hitta och utvinna. Enligt vår lagstiftning gäller att om och när
              en ansökan om bearbetningskoncession för uran kommer till regeringens
              bord ska vi behandla den. Vi kommer att följa den lagstiftning
              som finns för prospektering efter uran, uranbrytning och hantering
              av uran.
            </seg>
            <seg n="3c2afc0f">
              Anläggningar för brytning av uranhaltigt material omfattas av
              krav på obligatorisk tillåtlighetsprövning av regeringen enligt
              17 kap. 1 § miljöbalken. Regeringen får tillåta verksamheten endast
              om kommunfullmäktige har tillstyrkt detta. Till detta kommer en
              hel rad andra lagar som ska tillämpas i samband med en eventuell
              ansökan om tillstånd för utvinning av uran.
            </seg>
            <seg n="1ec72847">
              Det är regeringens uppfattning att vi har ett starkt och tydligt
              regelverk för hantering och utvinning av uran. Jag anser att lagstiftningen
              både ger möjligheter till utveckling av nödvändiga kunskaper om
              vad som finns i vår berggrund och ställer skarpa krav, inte minst
              miljömässigt, på vad som ska uppfyllas i en tillståndsprocess.
              Inom ramen för detta regelverk finns ingen avsikt att bevilja
              tillåtlighet till verksamhet som skadar människor i och omkring
              gruvor eller föröder våra natur- och kulturmiljöer.
            </seg>
            <seg n="e268ca06">
              Minerallagen bygger på att regeringen och riksdagen har ansett
              att det är ett angeläget allmänt intresse att på ett ansvarsfullt
              sätt ta till vara de mineralresurser som omfattas av lagen eftersom
              vi också är beroende av dessa för landets utveckling.
            </seg>
            <seg n="c69549d2">
              Har vi i vår berggrund mineralresurser som kan utvinnas och förädlas
              i enlighet med de regelverk som riksdagen beslutat är det vårt
              ansvar och vår skyldighet som beslutsfattare att se till att dessa
              naturresurser hanteras och används på ett långsiktigt hållbart
              sätt.
            </seg>
            <seg n="5f4cae7b">
              Att den lokala dialogen med markägare och kommuner fungerar på
              ett tillfredsställande sätt är viktigt när det gäller prospektering
              och utvinning av mineral, något som också minerallagen föreskriver.
              Jag följer kontinuerligt utvecklingen av minerallagens tillämpning
              men har för närvarande ingen avsikt att lägga fram förslag om
              ändring av lagen.
            </seg>
            <seg n="ed7807c6">
              Det finns en bred enighet också över blockgränsen tillsammans
              med Socialdemokraterna om att vi har en betryggande minerallagstiftning
              för att säkra miljön. Min roll som ansvarig minister är att följa
              den lagstiftning som riksdagen beslutat om.
            </seg>
          </u>
          <note type="speaker" n="c1c787e6">
            Anf. 2 PATRIK BJÖRCK (s):
          </note>
          <u who="patrik_bjorck_d8ad48" xml:id="i-08106506de04604b-0" n="a4c472e8" next="i-79b031be4a0879db-0">
            <seg n="060a9a09">
              Fru talman! Jag tackar ministern för svaret. Vi har i Skaraborg
              i dag pågående undersökningar som skapar stor oro bland befolkningen.
              Man är orolig för att uranbrytning kan komma till stånd. Vi har
              i min hemtrakt skelettet från Ranstadverken från den tiden då
              vi hade uranbrytning i Sverige. Utländska bolag har sökt och fått
              tillstånd för att undersöka berggrunden. Om den uranbrytningen
              skulle komma till stånd riskerar man att för all framtid förstöra
              några av Sveriges finaste naturområden, och det skulle givetvis
              medföra stora miljöfaror och andra faror.
            </seg>
            <seg n="a9c043eb">
              Nu har den borgerliga regeringen sagt att man vill bygga ut kärnkraften.
              Statsministern har sagt att han vill ha uranbrytning i Sverige.
              Det får naturligtvis oerhörda konsekvenser för hela landet, men
              särskilt för de platser där uranbrytning kan komma att ske. Det
              är bakgrunden till de frågor jag och mina kolleger ställt till
              både miljöministern och näringsministern, som tagit över dem,
              det vill säga vilka initiativ ministern kommer att ta med anledning
              av statsministerns besked om uranbrytning i Sverige och vilka
              initiativ ministern kommer att ta med anledning av den fortsatta
              kärnkraftsutbyggnad som regeringen sagt sig vilja ha.
            </seg>
            <seg n="cdd79590">
              När jag fick svaret måste jag säga att jag kände mig mycket bedrövad
              och bekymrad. Jag är helt övertygad om att svaret, när det sprider
              sig i landet, kommer att skapa stor oro, särskilt på de platser
              där uranbrytningen, som näringsministern nu ställer sig bakom,
              eventuellt kommer att ske. Det skapar stor oro bland de människor
              som bor på dessa platser, och, utgår jag från, också stor förvåning
              i den centerrörelse som ännu inte har flyttat in till Stureplan,
              den centerrörelse som finns ute i landet och har de gamla, traditionella
              centervärderingarna, där gröna tankar och miljön står högt.
            </seg>
            <seg n="9c3dd113">
              Svaret, fru talman, skulle jag vilja betrakta som ett historiskt
              svar. Det är en vändning, ett paradigmskifte, när det gäller Centerpartiet.
              Man har fullföljt den sväng som inletts under näringsministerns
              ledning när det gäller att ändra ståndpunkt totalt. Man har lämnat
              landsbygdsbefolkningen och i stället tagit ansvar för Stureplansbefolkningen.
              Man har lämnat de gröna frågorna och motståndet mot kärnkraften.
              Man har sagt sig vara för den kärnkraftsutbyggnad som näringsministern
              och den regering hon ingår i förespråkar. Dessutom öppnar man
              nu upp för uranbrytning i Sverige.
            </seg>
            <seg n="8c819125">
              Det går inte att tolka svaret på något annat sätt. Jag hoppas
              och det är mitt sista halmstrå i denna debatt att näringsministern
              under debatten kommer att ta avstånd från uranbrytning och ge
              ett bättre svar i debatten än det hon gav i sitt första inlägg.
              Det enda näringsministern sade var nämligen att vi har ett bra
              och tydligt regelverk för hantering och utvinning av uran. Men
              det är ingenting som stoppar oron i mitt hemlän Skaraborg.
            </seg>
            <seg n="a375bd92">
              Sedan säger näringsministern att vi ska ta till vara de mineralresurser
              vi är beroende av för landets utveckling. Eftersom näringsministern
              sitter i en regering som bygger ut kärnkraften inkluderar det
              naturligtvis uranet. I sitt svar säger näringsministern alltså
              att vi ska ta till vara det uran vi har i Sverige eftersom vi
              är beroende av det för vår utveckling. Hon säger: Har vi i vår
              berggrund mineralresurser som kan utvinnas och förädlas är det
              vårt ansvar och vår skyldighet som beslutsfattare att se till
              att dessa naturresurser hanteras och används.
            </seg>
            <seg n="069d0050">
              Det är ett mycket klart och tydligt besked till alla de människor
              som oroar sig för vad en uranbrytning skulle kunna åstadkomma,
              nämligen att Centerpartiet, näringsministern och regeringen står
              bakom uranbrytning i Sverige.
            </seg>
          </u>
          <note n="42bc115b">
            Anf. 3 MARIE NORDÉN (s):
          </note>
          <u who="patrik_bjorck_d8ad48" xml:id="i-79b031be4a0879db-0" n="a4c472e8" prev="i-08106506de04604b-0">
            <seg n="14041ad4">
              Fru talman! Jag tackar för svaret, även om det är svar som varken
              lugnar eller ökar förtroendet för Maud Olofsson, Centerpartiet
              eller regeringen i frågan om uranbrytning.
            </seg>
            <seg n="983f5015">
              Efter alla turer, skiftande besked och spretande budskap är förväntningarna
              på Centerpartiet i frågan lågt ställda. Men oron växer i landet
              och i Jämtland vad gäller eventuell uranbrytning. Det är alltså
              inte bara i Jämtland utan i hela landet som man känner en stor
              oro.
            </seg>
            <seg n="f2e0470d">
              Sedan 2006 har antalet prospekteringstillstånd ökat från 22 till
              58 år 2007. Det fortsätter att öka stadigt. Förklaringen har flera
              grunder. Uranpriset har stigit, men den huvudsakliga förklaringen
              ligger i den politiska majoritetens och regeringens ovilja att
              ge besked om hur man ställde sig till uranbrytning då mandatperioden
              inleddes. Maud Olofsson har flera gånger debatterat frågan i kammaren
              och har även då valt att inte ge något besked om hur man ställer
              sig till just uranbrytning. Självfallet uppfattade gruvbolagen
              detta som positiva signaler. Förhoppningarna om att bryta uran
              i Sverige lever vidare.
            </seg>
            <seg n="b76b1aec">
              Sedan kom regeringens energiuppgörelse. Då var det klart ett
              tydligt besked om kärnkraften. Nu skulle den utvecklas och inte
              avvecklas. Centern slutade att vara den gröna kilen i den brandgula
              alliansen.
            </seg>
            <seg n="fa920eab">
              Nu i höst var det dags för ytterligare klargöranden om var regeringen
              står i frågan om uranbrytning, och nu från Reinfeldt. Han sade
              att det är en naturlig följd av regeringens energipolitik och
              uppgörelsen. Nu i veckan kom beskedet från Folkpartiet: Tio kärnkraftverk
              räcker inte. Gruvbolagen gnuggar händerna.
            </seg>
            <seg n="917f22f9">
              Därför fortsätter prospekteringarna efter uran. Tillståndsprocessen
              må vara omfattande, som Maud Olofsson säger. Uran är svårt och
              kostnadskrävande att finna. Men gruvbolagen fortsätter att leta,
              beredda att satsa miljoner eftersom sannolikheten att få bryta
              uran blir allt starkare.
            </seg>
            <seg n="c2609168">
              Det duger inte att luta sig mot miljölagstiftningen och hävda
              att den är så stark att uranbrytning inte kan komma i fråga. Det
              vet inte vi ännu. Vad jag vet har det inte gjorts en prövning
              för uranbrytning med den nuvarande miljölagstiftningen. Det är
              nästan stötande att hävda att kommunernas veto, och inte en klok
              och ansvarsfull regering, ska vara försäkringen mot uranbrytning.
              Hur ställer sig Maud Olofsson till en situation då kommunen säger
              ja till uranbrytning? Hur ställer sig regeringen till den situation
              då kommunens beslut påverkar fler kommuner än just den där man
              väljer att bryta?
            </seg>
            <seg n="b3180201">
              Det är just runt Storsjön i Jämtland som uranet finns. Med forskarnas
              åsikter och kunskaper i bakgrunden vet vi att en uranbrytning
              skulle riskera att påverka Storsjön. Men det är bara en kommun
              som ska fatta beslutet.
            </seg>
            <seg n="b99264df">
              För oss socialdemokrater är kärnkraften en parentes i Sveriges
              energipolitiska historia. Vi vill satsa mer på förnybar energi
              och bidra till att urangruvor i andra länder kan stängas på sikt.
              Vi kan ge väljarna besked om att med en rödgrön regering kommer
              inte någon uranbrytning att tillåtas i Sverige. Jag undrar om
              Maud Olofsson kan ge samma besked.
            </seg>
          </u>
          <note type="speaker" n="2b97442f">
            Anf. 4 KARIN ÅSTRÖM (s):
          </note>
          <u who="karin_astrom_465c9e" xml:id="i-07fddac7317e220b-0" n="1a8b88ef">
            <seg n="0af7a69c">
              Fru talman! Jag tackar för svaret, men jag är givetvis inte heller
              nöjd. Ministern lämnar inget tydligt besked om huruvida hon säger
              ja eller nej till uranbrytning. Jag hoppas verkligen att vi efter
              interpellationsdebatten i dag kommer att få ett tydligt svar på
              hur ministern ser på frågan.
            </seg>
            <seg n="6f338daa">
              Fru talman! Det är långt ifrån tydliga besked från regeringen
              denna höst när det gäller den framtida energiförsörjningen och
              urangruvor eller ej. Givetvis är människor ute i bygderna oroade
              eftersom vi vet att uran är den i särklass farligaste mineral
              vi har att göra med. Ännu mer anmärkningsvärt är att man försöker
              låtsas som att det går att bryta uran och hantera kärnbränsle
              utan några nämnvärda risker för vare sig människor eller miljö.
            </seg>
            <seg n="699f6170">
              Vi vet att uranet är ändligt, och det skulle för all framtid
              vara närvarande i vår miljö. Vi gör oss beroende av uran och kärnkraft
              i över 100 år framåt. Det här handlar faktiskt om våra barns och
              våra barnbarns framtid, som ministern ofta brukar tala om. Det
              är de som ska leva med det i framtiden. Detta är helt oacceptabelt.
            </seg>
            <seg n="f9daaedb">
              Den socialdemokratiska regeringen sade ett tydligt nej till uranbrytning.
              Den rödgröna framtida regeringen kommer aldrig att medverka till
              uranbrytning i Sverige.
            </seg>
            <seg n="537d61b1">
              Det kanske mest oroande just nu är de olika signaler som regeringen
              sänder ut. Vad ska man tro på och vilket av regeringspartierna
              ska man lita på? I slutet av september sade Reinfeldt i Umeå att
              han inte utesluter en uranbrytning i Norrlands inland eftersom
              han tror på och förespråkar kärnkraft. Näringsministern sade i
              Jämtland att det bästa sättet att få slut på oron för uranbrytning
              är att rösta på Centerpartiet i nästa val. Vad innebär det, ministern?
              Är det ett ja eller nej till uranbrytning? Vi vill ha besked.
            </seg>
            <seg n="aea196f7">
              Folkpartiet gick i onsdags i denna vecka ut med att de kan komma
              att kräva att fler kärnreaktorer än de tio ni har kommit överens
              om i energiuppgörelsen ska byggas. Detta kräver naturligtvis uran.
              Man vet inte riktigt vad kd tycker. Men jag skulle tro att de
              gör som de brukar; de följer Reinfeldt.
            </seg>
            <seg n="ff370a1d">
              Fru talman! Vi har alltså en regering som ger signaler om att
              kärnkraft och uranbrytning är framtiden för Sveriges energiförsörjning,
              om än Centern och näringsministern lämnar otydliga besked i frågan.
            </seg>
            <seg n="4ff347e4">
              Fru talman! Det är tillräckligt tydligt ändå för att Bergsstaten,
              statens egen myndighet, ska ge sig in i den politiska energidebatten
              och tycka till om att det är bra med urangruvor och kärnkraft
              i Sverige för att inte nämna alla turer kring Vattenfall och deras
              agerande i kärnkraft. Samtidigt pressas ärenden om förnybar energi
              och energieffektiviseringar in och bort i en mörk vrå. Det är
              ett märkligt agerande från statliga myndigheter och det statliga
              bolaget Vattenfall. Regeringen verkar helt ha tappat kontrollen
              och styrningen i energifrågorna och signalerar grönt för både
              kärnkraft och uranbrytning.
            </seg>
            <seg n="a42f75bf">
              Fru talman! Fortfarande tycker jag att näringsministern är skyldig
              ett tydligt svar. Säger hon ja eller nej till uranbrytning?
            </seg>
          </u>
          <note type="speaker" n="9fdd1097">
            Anf. 5 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-8df0168b507f0543-0" n="a64cfaec" next="i-c967bccbca4947bb-0">
            <seg n="b220381b">
              Fru talman! Jag har ställt frågor som är likalydande med dem
              som mina partikamrater har ställt: Kommer näringsministern att
              ta några initiativ för att införa möjligheten till kommunalt veto?
              Har näringsministern för avsikt att verka för att uranbrytning
              kommer till stånd i Sverige? Kommer näringsministern att ta några
              initiativ för att införa möjlighet till kommunalt veto när det
              gäller prospektering efter uran? Jag har inte fått något tydligt
              svar på frågorna från näringsministern.
            </seg>
            <seg n="7a001ae6">
              I början av året rapporterades det hemma i Örebro län att ett
              kanadensiskt företag ville provborra för att leta efter uran.
              De ville göra det utanför Kumla i ett område som heter Kvarntorp.
              Hela Örebro län har stora uranfyndigheter, så det är klart att
              man är orolig där. Det har varit stora protester. Man har varit
              överens över blockgränserna i Kumla om att man inte vill ha någon
              uranbrytning. Däremot kan man inte säga nej till prospektering.
            </seg>
            <seg n="f447729e">
              Om man har varit i Kumla och Kvarntorp vet man att det finns
              en miljöskuld från tidigare samhällen där man gjorde det möjligt
              att gräva upp skiffer. Den Kvarntorpshög som finns i dag innehåller
              stora mängder gifter. Det finns till och med företag som är intresserade
              av att försöka få ut uran ur högen. Högen finns där och påminner
              oss om att det vi gör i dag kan få stora konsekvenser i framtiden.
              Det är klart att människor är jätteoroliga. I dag har vi hört
              på nyheterna att människor som jobbar med kärnbränsle har fått
              uran i kroppen. Bara tanken på att det skulle kunna brytas uran
              i Sverige gör oss oroliga.
            </seg>
            <seg n="54fd8f6e">
              I min interpellation beskriver jag, precis som mina partikamrater
              tidigare har meddelat här, att statsministern den 27 september
              sade att man inte kan utesluta uranbrytning i Sverige.
            </seg>
            <seg n="962fc608">
              Det verkade ge väldigt tydliga signaler. Den som är chef för
              Bergsstaten, som är den statliga myndighet som har till uppgift
              att följa de här frågorna och är regeringens förlängda arm, uttalade
              sig efter statsministern: Är det någonstans som det ska brytas
              uran är det i Sverige. Bergsstaten lyder under regeringen och
              Maud Olofsson. Det är klart att man undrar: Vad har han fått för
              indikationer?
            </seg>
            <seg n="b04b41af">
              Vad regeringen tidigare gjort och sagt är att man ska vara tydlig
              med att man ska styra. Man ska ge tydliga direktiv, tydliga ägarregler
              och tydliga styrinstrument för både statliga bolag och verk. Men
              uppenbarligen är det inte alla som följer det. Det vet vi i dag
              med debatten vi har om Vattenfall, och man diskuterar att starta
              nya kärnkraftverk.
            </seg>
            <seg n="4dbae909">
              Det är uppenbart att nya kärnkraftverk kräver ny uran. Är det
              i Sverige vi ska bryta det? Vi i Örebro län och motsatt oss det
              och säger nej till prospektering. Näringsministern ger till svar
              att hon tycker att det är bra att vi har en betryggande minerallagstiftning
              för att säkra miljön. Men om vi har en minerallagstiftning som
              medverkar till att vi åstadkommer stora skador på miljön så måste
              vi diskutera den politiskt.
            </seg>
            <seg n="65df2483">
              Fru talman! Jag tycker att det är bekymmersamt att man inte här
              i dag i kammaren kan ge besked. Man kan möjligtvis ge besked i
              olika debattartiklar som partiföreträdare, men inte som regeringsledamot
              och som ansvarig minister. Jag skulle vilja veta varför Maud Olofsson
              inte kan uttala sig lika tydligt som statsministern. Statsministern
              kan tydligen tala om att det är okej med uranbrytning i Sverige
              medan näringsministern inte kan säga ja eller nej i denna kammare.
              Det skulle jag vilja ha svar på.
            </seg>
          </u>
          <note n="5f24fd8e">
            Anf. 6 GUNNAR ANDRÉN (fp):
          </note>
          <u who="eva-lena_jansson_69cbd8" xml:id="i-c967bccbca4947bb-0" n="a64cfaec" prev="i-8df0168b507f0543-0">
            <seg n="62c89a84">
              Fru talman! Jag vill börja med att tacka statsrådet för detta
              alldeles utmärkta svar. Det innehåller väldigt tydligt en sentens,
              för att använda ett gammalt svenskt uttryck: Land skall med lag
              byggas. Det är det väsentliga.
            </seg>
            <seg n="e4a22de2">
              Alla dessa interpellationer tar sikte på någonting annat, nämligen
              att statsrådet Olofsson och regeringen ska sitta och stifta och
              överpröva de lagar som Sveriges riksdag har beslutat om.
            </seg>
            <seg n="6e5d4d3a">
              Det är viktigt för kammarens åhörare att man ser till att ha
              just den inställning som statsrådet ger uttryck för här: Land
              skall med lag byggas, och ingenting annat. Ska vi ha några andra
              lagar får denna riksdag besluta om andra lagar.
            </seg>
            <seg n="29eeefe8">
              Det kan inte vara på det sättet att man sitter på Regeringskansliet
              och beslutar om egna lagar eller kanske någon annan sitter och
              beslutar om lagar. Vi får följa de lagar som riksdagen har beslutat
              om.
            </seg>
            <seg n="e5061c0c">
              Fru talman! Dessa interpellationer är ett under av hyckleri.
              Var har vi i Sverige? Vi har tio kärnkraftreaktorer som Socialdemokraternas
              närstående fackförbund vill att vi ska driva vidare. Vad ska vi
              driva dem vidare med? Vi ska inte driva dem vidare med flis eller
              olja. Vi måste väl driva dem med ett bränsle som man kan ha i
              kärnkraftreaktorer.
            </seg>
            <seg n="bf4db8ab">
              Var vill ni att det ska brytas? Det ska absolut inte göras av
              svenska människor. I solidaritet ska vi nu köpa från andra länder
              det som nu är farligt att bryta i Sverige. Det är andra människor
              som ska göra detta farliga jobb för oss.
            </seg>
            <seg n="5d4b8a35">
              Om det hade funnits någon konsekvens i er argumentation, utöver
              att ni tycker att regeringen ska sitta och göra hipp som happ
              och inte bry sig om lagstiftningen, skulle ni åtminstone ha krävt
              ett omedelbart stopp för alla svenska reaktorer och sagt att man
              inte ska ha något bränsle i reaktorerna.
            </seg>
            <seg n="f075a88f">
              Hur kan ni hålla på och säga: Vi ska absolut inte bryta uran
              i Sverige? Jag tycker till och med att man ska bryta under Sergels
              torg om det är det lämpligaste och minst farliga stället, eller
              kanske under Riksdagshuset. Ni får väl ha någon solidaritet med
              människorna ute i världen. Varför ska bara svenskar aldrig syssla
              med sådana saker som är farliga?
            </seg>
            <seg n="8c9be882">
              Fru talman! Kärnkraftsdebatten för 3040 år sedan sysslade med
              två saker och framför allt: Hur ska vi ta hand om det radioaktiva
              avfallet? Det var frågan. Det håller vi fortfarande på att arbeta
              med. Det är inte klart. Det är helt klart att vi måste arbeta
              med det under många år framöver.
            </seg>
            <seg n="6a880f11">
              Sedan kommer den andra frågan: Är det farligt med de reaktorer
              som nu är i gång? Om de är farliga ska Statens kärnkraftinspektion
              se till att stänga dem inte i övermorgon utan i dag. Om de är
              farliga ska vi inte driva dem över huvud taget. Men det är klart
              att alternativet finns att vi inte ska ha något bränsle i dem.
            </seg>
            <seg n="15135e0b">
              Jag frågar nu er som har ställt interpellationerna: Var ska de
              svenska reaktorer som ni och era fackförbund vill ha ta bränsle
              ifrån om ni ska utesluta Sverige? Måste det då inte komma från
              något annat land? Hur tycker ni i solidaritetens namn att detta
              fungerar med er omtalade solidaritet?
            </seg>
            <seg n="3139cf50">
              Ska vi i Sverige vara så fina människor att vi för tid och evighet
              kan utesluta att ta bränsle från Sverige? Jag tycker det är en
              dålig solidaritet. Eller för att säga som dåvarande utrikesminister
              Krister Wickman i ett berömt brev till shahen av Iran när han
              ville låna pengar: Sverige har en sådan fantastisk kreditvärdighet,
              för vi har uranbränsle i Sverige.
            </seg>
            <seg n="1bce8990">
              Det var på den socialdemokratiska tiden. Det var ni som startade
              reaktorerna och använde det argumentet.
            </seg>
          </u>
          <note type="speaker" n="8700e3af">
            Anf. 7 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-e182d02d8adb5383-1" n="6a9d6aef">
            <seg n="dc763224">
              Fru talman! Jag tror att det är väldigt viktigt att vi reder
              ut vem som tycker vad. Precis som Gunnar Andrén mycket bildligt
              har berättat här var det under er tid som kärnkraften byggdes
              ut.
            </seg>
            <seg n="014f39b4">
              Kärnkraften står för en större andel av elförsörjningen i Sverige
              än i många andra länder. Det är Socialdemokraterna som har gjort
              detta. Här sitter ni och låtsas som att ni inte vill ha kärnkraft.
              Ni har inte ens sagt att ni ska stänga kärnkraften. Jag säger
              samma sak som sades tidigare: Sluta att hyckla, för ni menar inte
              vad ni säger!
            </seg>
            <seg n="8854020c">
              Nästa interpellationsdebatt när jag står här i kammaren talar
              ni om basindustrins behov av el. Då säger ni ingenting om att
              stänga kärnkraften. Då säger ni ingenting om att ni är på väg
              att stoppa detta. Ni vänder kappan efter vinden.
            </seg>
            <seg n="81a40d8e">
              Det är också viktigt att säga att det finns minerallagstiftning.
              Jag har sagt det gång efter annan. Tänk om jag skulle sitta och
              fatta beslut, som Gunnar Andrén mycket riktigt säger, hipp som
              happ och inte följa det som lagstiftarna har sagt att jag ska
              följa. Det är ni som har stiftat den lagen.
            </seg>
            <seg n="6674fb3b">
              Jag har nu under hösten gått in i motionsfloden och tittat: Har
              Socialdemokraterna lagt fram någon partimotion om att ändra denna
              lagstiftning? Nej, ni har ingen partimotion som skulle ändra detta.
              Gå ut till medborgarna och tala om det. Nu åker ni land och rike
              runt och säger: Vi vill något annat. Det är inte sant. Ni vill
              ingenting annat. Ni har inget annat verktyg.
            </seg>
            <seg n="503b87de">
              Tycker ni att jag ska trotsa den lagstiftning som ni själva har
              fattat beslut om? Det tycker ni naturligtvis inte. I det stycket
              är jag skyldig att och ska följa den lagstiftning som riksdagen
              har fattat beslut om. Med den nya energiuppgörelse som vi har
              som alla står bakom, oavsett vad ni säger om Folkpartiet eller
              andra partier kommer det förnybara att bli den starka tillväxten.
            </seg>
            <seg n="37434f31">
              Det är också det som sker just nu. Det är vindkraft, biobränsle,
              vågkraft och alla de förnybara energikällor som nu växer. Det
              byggs ingen kärnkraft nu, utan det som byggs är det förnybara.
              Varför gör vi det? Jo, därför att vi vill minska beroendet av
              kärnkraft, som det står i energiuppgörelsen. Det är vad som håller
              på att ske.
            </seg>
            <seg n="8cc5873a">
              Varför har vi minerallagen? Prospektering av mineraler är någonting
              bra. Det har gett oss en massa arbetstillfällen. Uran finns i
              allt urberg. Det är ett faktum. När man borrar efter olika saker
              kan man också hitta uran. Hur ska ni kunna ha en lagstiftning
              där ni undantar provborrning efter mineraler och inte ha med uran
              om uran finns i urberget?
            </seg>
            <seg n="a3197e59">
              Det en omfattande miljölagstiftning i miljöbalken som reglerar
              om man ska kunna utvinna uran. Det är otroligt viktigt. Vi kan
              ha vare sig uranbrytning eller någon annan brytning som inte är
              miljömässig. Det finns inte på kartan. Det vill vare sig de som
              är för kärnkraft eller jag som är emot kärnkraft. Det är ingen
              som vill.
            </seg>
            <seg n="9f1341e5">
              Det jag vill är bara att Sverige ska vara progressivt och ha
              en lagstiftning som innebär att vi kan bryta olika mineraler,
              därför att det ger oss sysselsättning.
            </seg>
            <seg n="b31727f4">
              Jag tycker att ni ska sluta skrämma folk ute i landet. Det är
              det ni gör. Vi har inte haft något tillstånd för uranbrytning
              på många år. Det är en jättetuff lagstiftning. Det finns ett kommunalt
              veto.
            </seg>
            <seg n="0e85e001">
              Mina vänner! Ge besked! Varför har ni inte lagt fram någon partimotion
              om att ändra minerallagen, när ni nu sitter här allihop och säger
              att det är fel med den lagstiftning som finns? Varför har ni inte
              ändrat detta?
            </seg>
          </u>
          <note type="speaker" n="cbfceb3b">
            Anf. 8 PATRIK BJÖRCK (s):
          </note>
          <u who="patrik_bjorck_d8ad48" xml:id="i-08106506de04604b-1" n="a4c472e8" next="i-79b031be4a0879db-1">
            <seg n="142958d5">
              Fru talman! Skrämmer folk ute i landet gör näringsministern väldigt
              bra själv, för att inte tala om Gunnar Andrén. Gunnar Andrén tillhör
              kärnkraftstalibanerna, som är lite lustiga men ändå ärliga. Det
              tycker jag hedrar Gunnar Andrén. Land skall med kärnkraft byggas,
              säger Gunnar Andrén. Gunnar Andrén vill ha uranbrytning i Sverige,
              till och med under Riksdagshuset och på Sergels torg. Jag kan
              tänka mig att man i Skaraborg kanske skulle vara lite mindre orolig
              över det, men det finns väl en miljon stockholmare som kanske
              skulle ha en synpunkt på Gunnar Andréns planer på att bryta uran
              i Helsingfors.
            </seg>
            <seg n="d44faab2">
              Men nu är inte Gunnar Andrén minister och inte den som ska svara
              på frågorna kring interpellationen, utan det är näringsminister
              Maud Olofsson. Näringsministern säger att vi socialdemokrater
              inte har sagt när vi ska stänga kärnkraften. Det har vi visst
              sagt! Vi anser att den ska fasas ut successivt med hänsyn till
              sysselsättning och välfärd i den takt kärnkraftsdelen kan ersättas
              med hjälp av förnybara källor och energieffektivisering. Därför
              kan vi ge ett tydligt löfte: Får vi regera kommer vi aldrig att
              medverka till att uranbrytning startas i Sverige. Det var inte
              sant, det som näringsministern sade här. Vi har varit väldigt
              tydliga.
            </seg>
            <seg n="05d82213">
              Men statsministern säger ja till uranbrytning. Statsministern
              har också varit väldigt tydlig. Den som inte har varit väldigt
              tydlig är näringsministern. Jag tolkade svaret som näringsministern
              just gav till oss som ett ja till uranbrytning. Nu har näringsministern
              möjlighet att säga om min tolkning var korrekt eller inte. Jag
              tolkade näringsministerns svar på interpellationen som att näringsministern
              säger ja till uranbrytning. Var det en riktig tolkning? Vad säger
              näringsministern, vice statsministern och Centerpartiets ledare
              om uranbrytning? Är min tolkning korrekt, att näringsministern,
              vice statsministern och Centerpartiets ledare vill ha uranbrytning
              i Sverige? Är det ett ja, som jag tror, eller är det ett nej?
              Nu har näringsministern möjlighet att svara på de här frågorna.
            </seg>
            <seg n="c606c865">
              Vi socialdemokrater tar däremot människors oro på stort allvar.
              Vi lovar och garanterar att om vi får regera blir det ingen uranbrytning.
              Då kommer vi att se till att det inte blir av. Vi kommer att fasa
              ut kärnkraften. Behovet av uranbrytning kommer inte att finnas.
              Genom att inte, som Centerpartiet vill, bygga en massa nya kärnkraftsreaktorer
              kommer vi att se till att vi får en framväxt av ny miljövänlig
              energi, att vi får en energiproduktion som är långsiktigt hållbar.
              Det kommer vi att se till genom att inte bygga en massa nya kärnkraftverk.
            </seg>
            <seg n="190dbc67">
              Det är fantastiskt att stå och debattera med en centerpartistisk
              minister som vill bygga ut kärnkraften, som vill ha fler kärnkraftverk
              än dem som en gång byggdes, dem som vi nu har börjat avveckla,
              dem som vi nu tar ansvar för. Vi fick höra här i debatten att
              det finns tio kärnkraftverk. Ja, det fanns tolv en gång i tiden.
              Vi har påbörjat en avveckling. Centerpartiet står för utbyggnad.
            </seg>
            <seg n="a385e77f">
              Att Folkpartiet med Gunnar Andrén och andra kärnkraftstalibaner
              står för utbyggnad och kan tänka sig att bygga kärnkraft både
              på Sergels torg och på andra ställen är en sak. Men det som är
              anmärkningsvärt och historiskt är att vi har en ledare för Centerpartiet
              som först ställer sig bakom kärnkraftsutbyggnad och nu här i dag
              i Sveriges riksdag öppnar för brytning av svenskt uran för att
              ladda de nya kärnkraftsreaktorerna med svenskt bränsle. Det är
              ett fantastiskt påstående. Det är ett skrämmande påstående. Det
              är Maud Olofsson som här i dag skrämmer folk ute i bygderna, om
              inte Maud Olofsson tar möjligheten att säga att jag har missförstått
              henne och att hon säger nej till uranbrytning. Vi väntar och ser!
            </seg>
          </u>
          <note n="5126147e">
            Anf. 9 MARIE NORDÉN (s):
          </note>
          <u who="patrik_bjorck_d8ad48" xml:id="i-79b031be4a0879db-1" n="a4c472e8" prev="i-08106506de04604b-1">
            <seg n="8489328b">
              Fru talman! Precis som Patrik Björck säger är det en hisnande
              och lite konstig upplevelse att stå och diskutera de här frågorna
              med en centerpartist. Vi har varit i samma lag när det gäller
              energiuppgörelsen. Vi hade ett avtal som Centerpartiet bröt när
              ni gjorde en energiöverenskommelse tidigare i år.
            </seg>
            <seg n="cf558e24">
              Maud Olofsson tycker att vi ska sluta hyckla. Men jag tycker
              att ministern är den som ska sluta hyckla och påstå att det är
              tydliga besked som ges från regeringen. Det ges ingenting annat
              än spretiga besked, men då utanför kammaren. Statsministern har
              inga som helst problem med att tala om att han tycker att uranbrytning
              är en naturlig följd av energiuppgörelsen. Det är väl ett tydligt
              besked om något. Folkpartiet är också en tydlig garant för kärnkraft
              och uranbrytning. Det var ingen nyhet. Att ge besked och skrämmas
              gör regeringen väldigt bra på egen hand. Det behöver inte vi göra.
            </seg>
            <seg n="a0a3302f">
              Oron vi vittnar om här i dag är genuin. Det är inte så att vi
              behöver åka ut och prata med människor i de trakter där prospekteringarna
              pågår och tala om att det här är farligt och de ska vara rädda
              för det. Det klarar de av på helt egen hand. Vi är beredda att
              se över minerallagstiftningen om det är nödvändigt, när vi kommer
              tillbaka till makten.
            </seg>
            <seg n="13c7fd51">
              I artikeln skriver Maud Olofsson så här, faktiskt på det enda
              ställe där hon har varit lite tydligare: Jag vill vara väldigt
              tydlig. Det pågår inga diskussioner i regeringen om förändringar
              i minerallagen och det finns heller inga planer på att lyfta upp
              frågan för diskussion. Problemet här är väl också att det inte
              pågår några diskussioner i regeringen över huvud taget om linjen
              om kärnkraft och uranbrytning. Ni kanske borde börja prata med
              varandra. Vi är beredda att ta upp diskussionen och översynen
              om vi får tillbaka regeringsmakten och ser att det inte fungerar.
              Men vi är också väldigt tydliga i våra besked vad gäller uranbrytning.
            </seg>
            <seg n="15ff43c9">
              Jag tog upp frågan om markägarnas situation och att det fanns
              brister i dialogen med markägarna. Här ger Maud Olofsson precis
              som då beskedet att hon följer utvecklingen. Jag hade hoppats
              på att Maud Olofsson verkligen skulle göra det och se på hur Bergsstaten
              har betett sig gentemot markägarna. De har till och med en JO-anmälan
              på sig för att de har brustit i kontakten med markägarna inför
              prospekteringar. Där tycker jag att det finns anledning för Maud
              Olofsson att titta lite närmare och inte följa utvecklingen på
              avstånd utan vara lite aktivare i frågan.
            </seg>
            <seg n="a8769fa4">
              Maud Olofsson säger också att satsningarna på vindkraft, inte
              kärnkraft, kommer att öka med den här energiuppgörelsen. Nu vet
              Maud Olofsson mycket väl att ökningen av antalet vindkraftverk
              har stannat av. Den utvecklingen är inte densamma som tidigare.
              Planerna på att bygga nya kärnkraftverk har realiserats av Vattenfall
              tillsammans med Energikraft, om jag kommer ihåg namnet rätt, där
              man precis som energiuppgörelsen säger är beredd att ta ansvar
              för att bygga nya kärnkraftverk. Det är näringen som ska utveckla
              kärnkraftverken och den nya långsiktiga energikälla som regeringen
              har slagit fast. Där följer man regeringens beslut, är positiv
              till beslutet och tycker att det känns bra att regeringen har
              satt ned foten och att man nu kan bygga nya kärnkraftverk.
            </seg>
            <seg n="d0e43a91">
              Återigen: Vi kan ge besked till väljarna om uranbrytning. Kan
              Maud Olofsson göra det? Jag skulle gärna vilja ha svar på den
              frågan.
            </seg>
          </u>
          <note type="speaker" n="b8e26682">
            Anf. 10 KARIN ÅSTRÖM (s):
          </note>
          <u who="karin_astrom_465c9e" xml:id="i-07fddac7317e220b-1" n="1a8b88ef">
            <seg n="1eca0d8a">
              Fru talman! Jag vill först säga att jag väljer att inte kommentera
              riksdagsledamoten Andréns inlägg. Det får vi ta i en annan debatt.
              Som jag förstår det för riksdagsledamöter interpellationsdebatter
              med ministern i fråga.
            </seg>
            <seg n="3824def0">
              Jag vänder mig till ministern. Du säger att vi skrämmer folk.
              Men det är faktiskt ministerns och regeringens agerande som gör
              att folk skräms upp ordentligt. Det gäller inte minst de senaste
              dagarnas agerande då det gäller Vattenfall och den otydlighet
              som regeringen och näringsministern har visat då det gäller ledning,
              styrning och kontroll av ägaransvaret.
            </seg>
            <seg n="af7ca49c">
              Jag vill också understryka det kamraten Björck tog upp, nämligen
              att vi är helt överens om att kärnkraften successivt ska fasas
              ut. Det råder ingen tvekan om den saken. Där är vi överens. Med
              det säger vi nej till uranbrytning. Vi säger dessutom att vi alltid
              kommer att garantera att basindustrierna har behövlig energiförsörjning.
              Vi gör det genom att parera med kärnkraft och satsningar på förnybar
              energi.
            </seg>
            <seg n="e5b1cf04">
              Sedan tycker jag att det är ganska viktigt att säga att när man
              säger ja till kärnkraft och ja till uranbrytning måste näringsministern
              också förstå att signalen blir väldigt tydlig ut till företag
              etcetera. Man backar när det gäller att satsa på förnybar energi.
              De investeringarna kostar ju. Det är självklart att förnybara
              energisatsningar successivt kommer att backa in i vrån när vi
              har en regering som säger ja till kärnkraft och ja till uranbrytning.
            </seg>
            <seg n="212d523b">
              Vi har en skarp lagstiftning när det gäller mineraler. Regeringen
              ska göra den här tillåtlighetsprövningen enligt 17 kap. 1 § miljöbalken.
              Frågan hamnar på regeringens bord för avgörande. Ministern säger
              då att regeringen får tillåta uranbrytning endast om kommunfullmäktige
              har sagt ja.
            </seg>
            <seg n="d404fcb0">
              I Bodens kommun pågår uranprospektering, och där är det moderata
              kommunalrådet Olle Lindström mycket positiv till uranbrytning
              och kommer att säga ja om miljökraven är uppfyllda. När vi nu
              har kärnkraft och ska fortsätta att satsa på det vill han att
              vi fortsätter med att själva förse oss med huvudingrediensen uran.
              Så uttrycker sig det moderata kommunalrådet Olle Lindström i Boden.
              Han har alltså tolkat regeringens och statsministerns signal helt
              riktigt. Bergsstaten har också tolkat statsministerns inställning
              så, och man får förmoda att det också gäller Vattenfall.
            </seg>
            <seg n="08b9e85d">
              Näringsministern är fortfarande svaret skyldig, ja eller nej
              till uranbrytning. Vad ska du säga och vilken signal ska du fortsättningsvis
              skicka ut till Bodens kommun?
            </seg>
            <seg n="cd96e4eb">
              Jag vill också påminna om att ett kommunalt veto inte per automatik
              innebär att det alltid är nej till uranbrytning. Ett kommunalt
              veto och en kommuns inställning förändras ofta utifrån valresultatet.
              Det är därför extremt viktigt att man har en regering som är tydlig
              i frågan, och statsministern är väldigt tydlig. När får vi besked
              från näringsministern, ja eller nej till uranbrytning?
            </seg>
          </u>
          <note type="speaker" n="064927ce">
            Anf. 11 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-8df0168b507f0543-1" n="a64cfaec" next="i-c967bccbca4947bb-1">
            <seg n="a922136c">
              Fru talman! Det är svårt att få ett svar från näringsministern.
              Däremot uppfattar jag att näringsministern inte är riktigt nöjd
              med oppositionens sätt att ställa frågor. Man får väl vara ödmjuk
              inför det förhållningssättet. Men jag är vald att företräda Örebro
              läns medborgare, och Örebro läns medborgare är inte nöjda med
              regeringens agerande. De som bor så att de kan se Kvarntorpshögen
              och effekterna på miljön är naturligtvis ännu mer oroade än de
              som inte kan se detta. De undrar om uranbrytning kan komma till
              stånd.
            </seg>
            <seg n="0dbf3fa5">
              Nu säger ministern att det bara är för kommunerna att säga nej
              och då behöver vi inte ha den diskussionen. Men diskussionen kommer
              i alla fall upp gång på gång därför att företag vill prospektera.
              De vill gå in och titta. Kanadensiska företag vill provborra för
              att leta efter uran. Det har väckt oro i mitt län.
            </seg>
            <seg n="42581bde">
              Jag refererade tidigare till regeringens styrning och regeringens
              agerande. Vi är flera här som påpekar att det finns en otydlighet
              när det gäller vad regeringen tycker både om kärnkraft och om
              uran. Jag uppfattar i alla fall att när statsministern säger att
              man är för att bygga ut kärnkraften och att det därmed får effekten
              att man kan bryta uran ger det också de signalerna till de statliga
              myndigheterna.
            </seg>
            <seg n="75ac094a">
              Det är naturligtvis en signal när Bergsstatens chef, den som
              kallas bergmästare och Bergsstaten är en statlig myndighet uttalar
              sig och säger att är det någonstans det ska brytas uran så är
              det i Sverige. Bergmästaren är också den som ska pröva om det
              håller ur miljösynpunkt. Det är bergmästaren som ska pröva ärenden
              om de kommer upp till regeringen. Det är klart att vi blir väldigt
              oroliga. Statsministern och bergmästaren ger de här tydliga signalerna,
              men vi står här i kammaren och lyssnar på näringsministern, fru
              talman, som på något sätt ändå inte ger tydliga besked utan lutar
              sig mot att det finns en tidigare överenskommelse med Socialdemokraterna
              om minerallagstiftningen och att hon är emot kärnkraft trots att
              hon har sagt att man ska bygga ny kärnkraft i Sverige.
            </seg>
            <seg n="bfbb5173">
              Vi har en otydlig regering, och jag tycker att vi framför allt
              har en icke ansvarstagande regering. Man skyller på vd:ar, styrelser,
              myndigheter och diverse personer och företrädare, men man tar
              inte ansvar för att ens egen politik ger effekter. Nu har man
              gjort en överenskommelse som innebär att uranbrytning faktiskt
              blir möjlig, och det finns företag som kommer till Sverige därför
              att de tycker att regeringen och statsministern har gett de här
              tydliga beskeden. Det är därför vi har den här interpellationsdebatten
              i dag. Vi är oroliga, och vi vill ha tydliga besked från näringsministern.
              Som vi har redovisat tidigare kommer vi aldrig att medverka till
              att uranbrytning startas i Sverige, men vi har inte fått samma
              besked från regeringen.
            </seg>
            <seg n="06319827">
              Ja, kanske har vi fått ett besked, men om det är så att näringsministern
              tycker att statsministern har gett ett tydligt besked att det
              ska vara ja till uranbrytning måste hon också svara för det här
              i dag, fru talman, eftersom hon representerar regeringen. Jag
              uppfattar att regeringen ska ha samma uppfattning i alla beslut,
              annars får man lämna regeringen. Om Maud Olofsson inte står bakom
              statsministerns ja till uranbrytning i Sverige måste ju hon lämna
              regeringen. Alternativt säger hon här att hon håller med statsministern
              i de frågorna.
            </seg>
            <seg n="1db6261b">
              Fru talman! Jag vill gärna ha svar. Är hon överens med statsministern
              om att vi ska ha uranbrytning i Sverige?
            </seg>
          </u>
          <note n="9af4c7a9">
            Anf. 12 GUNNAR ANDRÉN (fp):
          </note>
          <u who="eva-lena_jansson_69cbd8" xml:id="i-c967bccbca4947bb-1" n="a64cfaec" prev="i-8df0168b507f0543-1">
            <seg n="09542c4d">
              Fru talman! Det är både plågsamt och pinsamt att behöva ta upp
              en debatt med Karin Åström om vad interpellationsdebatten är.
              Detta redde förste vice talmannen ut så sent som förra veckan
              i en debatt med förutvarande statsrådet Bodström. Det är inte
              en debatt där man har en gräddfil för socialdemokrater. Riksdagen
              har beslutat om att oppositionen och regeringspartier ska debattera
              här enligt de regler som finns. Vi som var med vet hur de tidigare
              statsråden Östros och Pagrotsky använde interpellationsinstitutet.
              De gick till våldsamt angrepp mot andra partier. Jag tycker att
              Karin Åströms inlägg var utomordentligt fräckt mot mig.
            </seg>
            <seg n="e28d46da">
              Ni har också den här gräddfilsmentaliteten i sakfrågan. Jag är
              inte bara vald för Helsingforss län och Sverige, utan jag är också
              en världsmedborgare. Jag ser till solidariteten i hela världen
              i den här frågan. Jag är glad över det svar som statsrådet har
              givit här att i Sverige ska vi följa svensk lagstiftning.
            </seg>
            <seg n="46c14536">
              Den citatförfalskande Patrik Björck säger saker som jag över
              huvud taget inte har sagt. Ni säger att vi i Sverige absolut aldrig
              någonsin och det kan ni garantera med samma säkerhet som Birgitta
              Dahl en gång garanterade att ett beslut var oåterkalleligt ända
              tills man bytte åsikt ska göra någonting som är farligt. Det ska
              vi låta andra länders medborgare göra. Vad är det för solidaritet?
              Ni säger att detta är det farligaste av allting och att ni kan
              garantera att vi inte ska göra detta i Sverige. Vad är det för
              solidaritet? Jag är en världsmedborgare, fru talman, och inte
              bara vald för min valkrets i Sverige.
            </seg>
          </u>
          <note type="speaker" n="0a211182">
            Anf. 13 FREDRIK LUNDH (s):
          </note>
          <u who="fredrik_lundh_132f0c" xml:id="i-160eca91d4c3e7df-0" n="b2b7fa33">
            <seg n="99498c85">
              Fru talman! Regeringen är på väg att göra ett stort misslyckande,
              kanske större än alla de övriga tillsammans. Att ge upp kampen
              för hållbara energialternativ och fortsätta att i stället krama
              kärnkraften är ett misslyckande här och nu men också ett misslyckande
              under lång tid framöver. För varje år som vi prioriterar kärnkraft
              i stället för storskalig satsning på förnybara energikällor och
              alternativ växer problemen, inte minst för framtidens generationer.
              Kärnkraften bidrar till ökad osäkerhet i världen och leder till
              en utvecklingsfientlig politik. Dessutom är uranbrytning en allvarlig
              fara för människors hälsa. En gång för alla: Kärnkraften är inte
              ett rent alternativ.
            </seg>
            <seg n="86083c2c">
              Vi får leva med kärnkraften ett tag till, säger Centerpartiets
              partiledare. Frågan är vad näringsministern säger när det gäller
              uranbrytningen. Svaret verkar inte ges.
            </seg>
            <seg n="63054eba">
              För mig handlar politik om att ta ansvar här och nu men också
              för framtiden och morgondagen. Det är här och nu vi bygger ett
              samhälle för våra barn, för min dotter och för ministerns barnbarn.
              För mig är varken kärnkraft eller uranbrytning någonting som jag
              vill lämna efter mig efter mina år i politiken.
            </seg>
            <seg n="7f179ce1">
              Nej, fru talman, vi vill inte att ministern ska trotsa lagstiftningen.
              Vi kräver bara att näringsministern är tydlig och lämnar besked.
              Ska vi öppna för urangruvor i Sverige som en del av Centerpartiets
              kärnkraftssvek?
            </seg>
            <seg n="62136375">
              Jag tycker att det är dags att svara på interpellanternas frågor,
              så behöver heller ingen oklarhet råda. Vi behöver inte bli beskyllda
              för att skrämma upp, utan då kan ni med er egen politik vara tydliga,
              och sedan får folket bedöma om man tror att det är på det här
              sättet som vi bygger ett samhälle för framtiden, om det är på
              det här sättet vi möter framtiden och att det här är följden av
              ett beslut att man vill ha kärnkraft.
            </seg>
            <seg n="cf553250">
              Därför förstår jag statsministerns besked men tycker också att
              det är väldigt konstigt att näringsministern inte är tydlig i
              svaret på frågan som ställs.
            </seg>
          </u>
          <note type="speaker" n="f95fc364">
            Anf. 14 CARL B HAMILTON (fp):
          </note>
          <u who="carl_b_hamilton_b4f697" xml:id="i-69e937400570ee17-0" n="0261cd20">
            <seg n="49a554cd">
              Fru talman! Det har sagts här: Vi är oroliga, uranbrytning är
              en allvarlig fara för människornas hälsa.
            </seg>
            <seg n="bdeb1e1a">
              Om man är orolig kan man försöka skaffa sig kunskap. Jag har
              gjort det bland annat genom att vara i urangruvor i Kanada. I
              Kanada bor det också människor som är demokratiskt valda i en
              modern välfärdsstat, liksom i ett annat uranbrytande land som
              heter Australien och som kanske är bekant. Man kanske inte ska
              utgå från att myndigheterna där och de demokratiskt valda ledamöterna
              i deras parlament och delstatsparlament är fullständiga idioter
              och utsätter sin egen befolkning för faror. Det gör de inte.
            </seg>
            <seg n="b93ac49c">
              Man har även i dessa länder, åtminstone i Kanada och jag tror
              också i Australien, motsvarigheten till vårt kommunala veto. Det
              har lett till att man i Kanada har öppnat gruvor, stängt gruvor
              och sedan öppnat gruvor igen under de beslut som har fattats i
              de här lokala parlamenten och kommunfullmäktige.
            </seg>
            <seg n="0943b76d">
              Man ska alltså kanske inte sätta sig på sina höga hästar och
              tro att det bara är vi i Sverige som förstår oss på uranbrytning
              och de problem som finns med det. Sedan kan man väl säga, precis
              som ministern sade tidigare här, att gruvbrytning ju är väldigt
              miljöförstörande. Det spelar ingen roll om det är uran eller om
              det är några andra mineraler som bryts. Bolidenfälten är ett bra
              exempel på det. Man ska vara medveten om att i Bolidenfältens
              slagghögar ligger bruten uran, men det ligger mycket mer arsenik
              där. Det är väldigt stora miljöskador med all slags gruvbrytning,
              men vi behöver i och för sig inte börja bryta uran i Sverige,
              för vi kan gå till de där slagghögarna.
            </seg>
            <seg n="f781c908">
              Jag vill mana till besinning. Det finns faktiskt välorganiserade
              välfärdsstater i världen där man bryter uran utan att man för
              den skull har stora diskussioner på hemmaplan om att man utsätter
              befolkningen för stor fara eller att befolkningen är mycket orolig.
              Det går att göra under ordnade former.
            </seg>
            <seg n="141d4d42">
              Det finns en annan skröna som inte har varit uppe här, men det
              är väl bara en tillfällighet. Det är att Europeiska unionen på
              något sätt skulle tvinga oss till uranbrytning. Det är inte heller
              sant.
            </seg>
            <seg n="e4a2def1">
              Sedan har vi det kommunala vetot. Det är människorna i de berörda
              kommunerna som bestämmer. Socialdemokraterna tycker tydligen att
              det är väldigt jobbigt att det kan vara så att människor på lokal
              nivå bestämmer på ett annat sätt än vad de som sitter i riksdagen
              för Socialdemokraterna väljer att göra. Men så har vi det ordnat
              i Sverige.
            </seg>
            <seg n="416f4d78">
              Jag är ju Folkpartiets energipolitiske talesman bland annat,
              och jag vill understryka det som ministern har sagt. Vi i Folkpartiet
              har inte någon annan uppfattning än vad ministern har på den här
              punkten även om vi har en annan uppfattning i fråga om kärnkraften.
              Vi står helt bakom det här med kommunalt veto och den lagstiftning
              som finns nu. Jag vill understryka det som Gunnar Andrén sade
              inledningsvis, nämligen att land skall med lag byggas. Det är
              vår hållning, och det är regeringens hållning.
            </seg>
          </u>
          <note type="speaker" n="eb502e21">
            Anf. 15 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-e182d02d8adb5383-2" n="6a9d6aef">
            <seg n="5a5f5150">
              Fru talman! Jag tror att det är väldigt viktigt att ta människors
              oro på allvar. Det finns beskrivningar av hur bolag har betett
              sig på ett sätt som inte är acceptabelt, och det har jag också
              klart markerat mot. Jag tror att det handlar mycket om kunskap.
              Där spelar både våra myndigheters agerande och de inblandade bolagens
              agerande viktiga roller. Det ska följa den lagstiftning som vi
              har satt upp.
            </seg>
            <seg n="416d10f0">
              Minerallagen och miljöbalken innehåller tuff lagstiftning och
              ska göra det. Oavsett vad vi diskuterar för brytning, provborrning
              eller annat måste man följa lagen. Det finns strikta regler för
              hur man informerar markägare, hur man går till väga när man provborrar
              och så vidare.
            </seg>
            <seg n="b84df234">
              Sedan blir det ett jättehyckleri när socialdemokraterna står
              här och säger att vi ska fasa ut kärnkraften. Ja, men när då?
              Ni har gjort oss så beroende att 50 procent av elen kommer från
              kärnkraften. Det är ju ni som har fattat det beslutet! Vadå fasa
              ut? När då?
            </seg>
            <seg n="ce950b59">
              Ni säger att ni ska bygga nytt. Ja, men varför gjorde ni inte
              det då ni satt i regeringen? Det är ju den här regeringen som
              bygger ut det förnybara! Det är vi som bygger vindkraften, solenergin,
              vågkraften och allt detta. Det är vi som energieffektiviserar!
              Det är ju nu som det har hänt saker och ting på det här området,
              och här sitter ni och säger att det borde byggas mer förnybart.
              Ja, men varför gjorde ni ingenting? När vi tog över fanns det
              nästan ingenting. Krångliga regler och dålig finansiering, det
              var det som ni lämnade över.
            </seg>
            <seg n="dbe8e500">
              Jag tycker också att det är viktigt att säga att när man nu ser
              den lagstiftning som finns och ni har ett så högt tonläge måste
              man fundera över varför ni inte lägger någon partimotion. Ni säger
              att ni är beredda att se över lagstiftningen om den inte fungerar,
              men det ni säger nu enhälligt är att den inte fungerar. Då är
              den enda logiska följden av detta resonemang att ni borde lägga
              en partimotion. Men ni får ju inte er partiledning med er, för
              ni inser att varje ansvarsfull regering måste förstå hur verkligheten
              ser ut.
            </seg>
            <seg n="16a2be4c">
              Uran är en del av urberget, och när man provborrar hittar man
              både uran och andra saker. Det vet ju ni, men ni sitter här och
              hycklar! Om ni vore sanningssägare, om ni vore ärliga mot den
              befolkning som ni säger er företräda, då skulle ni ha en motion
              om att förbjuda uranbrytning. Men då skulle ni också behöva tala
              om att förbjuder ni det så förbjuder ni också mycket annan brytning.
            </seg>
            <seg n="4be69d58">
              Om ni vore ärliga skulle ni säga: Vi kommer att se över minerallagen,
              för vi tycker att man ska ändra den. Men det gör ni inte, för
              ni hycklar! Ni är ute och skrämmer folk och säger att det här
              är farligt, men ni gör ingenting för att ändra på detta.
            </seg>
            <seg n="9d5861eb">
              Jag vill också säga att det inte finns något ärende på regeringens
              bord att ta ställning till. Det är ingen som vill bryta uran i
              Sverige. Det pågår provborrningar, men det finns inga ärenden
              att ta ställning till. Regeringen har inte en uppfattning i det
              stycket förrän det finns ett eventuellt ärende.
            </seg>
            <seg n="81ed61e0">
              Som centerpartist behöver jag ingen uranbrytning. Jag tycker
              inte att kärnkraften ska vara i vårt energisystem, men jag står
              bakom den energiuppgörelse som vi har, och jag gör allt var jag
              kan för att lyfta fram det som eventuellt också kan komplettera
              vårt energisystem, nämligen det förnybara.
            </seg>
            <seg n="82fcd411">
              Men jag har ju som minister att följa den lagstiftning som riksdagen
              har beslutat om. Jag vill ha besked av Socialdemokraterna. Varför
              finns ingen partimotion när ni nu har detta höga tonläge och är
              företrädare för de här goda sakerna? Varför vill ni inte i en
              partimotion förbjuda uranbrytning när ni säger att ni är emot
              detta?
            </seg>
            <seg n="5dfee5c2">
              Tala om detta för mig! Jag tror att svenska folket vill veta.
            </seg>
          </u>
          <note type="speaker" n="35be9442">
            Anf. 16 PATRIK BJÖRCK (s):
          </note>
          <u who="patrik_bjorck_d8ad48" xml:id="i-08106506de04604b-2" n="a4c472e8" next="i-79b031be4a0879db-2">
            <seg n="af59d885">
              Fru talman! Carl B Hamilton menar att vi socialdemokrater skulle
              tycka att myndigheterna i Kanada och Australien är fullkomliga
              idioter. Jag kan upplysa om att det tycker vi absolut inte, men
              motfrågan blir: Tycker Carl B Hamilton att invånarna i Skaraborg,
              Örebro län, Jämtland och Norrbotten är fullkomliga idioter? Det
              blir den rimliga följdfrågan på Carl B Hamiltons lite märkliga
              inlägg.
            </seg>
            <seg n="a477bd98">
              Tillbaka till näringsministern: Jag tycker att det här har varit
              en bra debatt. Den har tydliggjort att vi har två väldigt tydliga
              linjer i svensk politik. Vi har den linjen som regeringen och
              näringsministern, vice statsministern och Centerpartiets ledare
              företräder, och det är att man öppnar upp för uranbrytning och
              att man vill bygga fler kärnkraftsreaktorer. Det är den linje
              som ministern nu har intagit i den här debatten. Sedan har vi
              den linjen som vi i oppositionen väldigt tydligt har deklarerat
              både här och tidigare: Vi kommer inte att bygga fler kärnkraftsreaktorer,
              och vi kommer inte att bryta uran i Sverige.
            </seg>
            <seg n="8c5de3d9">
              Det är två tydliga politiska alternativ som har utkristalliserat
              sig i den här debatten, och det är precis det, Gunnar Andrén,
              som interpellationsdebatter är till för: att utkristallisera tydliga
              alternativ i politiken så att väljarna har en möjlighet att ta
              ställning till vad de tycker är bäst.
            </seg>
            <seg n="3d969d12">
              Jag anser i alla fall att väljarna inte är fullkomliga idioter.
              Jag tror att de har hört vad som har sagts här i dag. Jag tror
              att de har kunnat inse att det handlar om att näringsministern,
              vice statsministern, Centerpartiets ordförande öppnar upp inte
              bara för uranbrytning utan också vill bygga fler kärnkraftsreaktorer,
              medan vi socialdemokrater är emot detta.
            </seg>
            <seg n="935d86dc">
              Vi kommer inte att tillåta uranbrytning i Sverige. Vi kommer
              inte att bygga fler kärnkraftsreaktorer. Det är klart och tydligt.
              Tack så mycket för en bra debatt!
            </seg>
          </u>
          <note n="94283a97">
            Anf. 17 MARIE NORDÉN (s):
          </note>
          <u who="patrik_bjorck_d8ad48" xml:id="i-79b031be4a0879db-2" n="a4c472e8" prev="i-08106506de04604b-2">
            <seg n="da206810">
              Fru talman! Om Maud Olofsson vore ärlig och skulle sluta hyckla
              skulle hon säga som det är: Hon vill ha kärnkraft, och hon har
              också ställt upp på att bygga ut den.
            </seg>
            <seg n="6e88ca57">
              I Jämtland finns en genuin oro för vad regeringens energipolitik
              kommer att leda till i fråga om uranbrytning, för det hänger ihop.
              Debatten i dag bevisar att oron är befogad.
            </seg>
            <seg n="420e68f3">
              Därför manifesterar vi i Jämtland i kväll mot uranbrytning. Vi
              kommer att tända vårdkasar runt Storsjön tillsammans med engagerade,
              oroade människor som inte litar på att regeringen ska stoppa uranbrytning
              i Jämtland eller någon annanstans. Till och med Maud Olofssons
              partikamrater lokalt kommer att delta i denna manifestation, och
              jag noterar att Maud Olofssons partikamrater lyser med sin frånvaro
              här i kammaren. Hon har sitt stöd i Folkpartiet och kärnkraftsvännerna
              i den här debatten. Besvikelsen är både utanför och inom Centerpartiet
              väldigt stor. Skiftet i Centerpartiet är en stor besvikelse för
              många.
            </seg>
            <seg n="fb7b732b">
              Jag är väldigt stolt över det engagemang vi har i Jämtland mot
              uranbrytning och ser att det här är någonting som vi måste fortsätta
              kämpa för. Det kan inte vara så att det ska vara kommunen i fråga
              som ska vara garanten när det gäller om en uranbrytning ska göras
              eller inte. Till skillnad från Folkpartiet ser vi att uran inte
              är vilken mineral som helst. Uran är ändlig och så mycket farligare
              än alla andra mineraler. Det borde vara en regering som ska vara
              garanten mot kärnkraft och mot uranbrytning.
            </seg>
            <seg n="7cab97b6">
              Återigen: Vi kan ge väljarna besked om att med en rödgrön regering
              kommer ingen uranbrytning att tillåtas i Sverige. Jag undrar om
              Maud Olofsson kan göra detsamma.
            </seg>
          </u>
          <note type="speaker" n="d839233d">
            Anf. 18 KARIN ÅSTRÖM (s):
          </note>
          <u who="karin_astrom_465c9e" xml:id="i-07fddac7317e220b-2" n="1a8b88ef">
            <seg n="f4130f3e">
              Fru talman! Jag vill bara uppmana näringsministern att gå till
              näringsutskottets olika ärenden och handlingar som vi hade under
              våren. De är ju offentliga, och det är väldigt känt att vi rödgröna
              där är överens när det gäller energifrågan och kärnkraften. Vi
              kommer aldrig att medverka till uranbrytning. Det är väldigt offentligt.
              Läs på ordentligt så ser du skrivningarna.
            </seg>
            <seg n="87aa7c89">
              Jag vill också kommentera det här med förnybar energi. Det är
              faktiskt på detta vis att vi i vår skuggbudget på höstterminen
              lägger över 1 miljard mer till förnybar energi än vad regeringen
              gör under planperioden 20102012. Kom alltså inte och säg att inte
              vi lägger tillräckligt! Vi vill göra allt för att satsa på förnybar
              energi, men vad gör ministern?
            </seg>
            <seg n="5da8d426">
              Minerallagen är en ganska bra lag. Den har varit verksam sedan
              2005, så jag delar till stora delar ministerns beskrivning när
              det gäller minerallagen. Jag kan mycket väl tänka mig att man
              efter dessa fem år som lagen varit i gång skulle behöva göra en
              översyn, eftersom väldigt många människor ute i vårt land signalerar
              oro över dessa frågor. Det är självklart att de är viktiga.
            </seg>
            <seg n="46d8b625">
              Vi möter oroliga människor, och vi är oroliga. Det handlar ju
              om våra barns och barnbarns framtid, näringsministern. Det är
              de som ska leva med detta, så det är självklart att det är en
              viktig fråga. Jag tycker att ministern är skyldig svaret: ja eller
              nej till uranbrytning?
            </seg>
          </u>
          <note type="speaker" n="85e9ff81">
            Anf. 19 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-c5979dacf12050fe-0" n="a64cfaec">
            <seg n="2a82d019">
              Fru talman! Jag tolkar näringsministerns senaste anförande som
              att hon ställer sig bakom Fredrik Reinfeldts ja till uranbrytning
              i Sverige. Det går inte att tolka det på något annat sätt. Hon
              har i alla fall hittills inte tagit avstånd från att det ska kunna
              brytas uran i Sverige, och det är något som Bergsstaten, den statliga
              myndigheten som lyder direkt under regeringen och Maud Olofsson,
              har sagt. Är det någonstans det ska brytas uran så är det i Sverige.
            </seg>
            <seg n="04cf3ed3">
              Jag är orolig. Mina partikamrater är oroliga. Man är orolig i
              hela södra Närke Lekeberg, Kumla, Hallsberg med flera områden
              där det finns uran. Det är klart att man blir väldigt orolig.
              Man borde vara oroad. Jag företräder svenska medborgare i Örebro
              län. Vad kanadensiska och australiska politiker gör får de ta
              ställning till. Jag är här för att företräda de medborgare som
              har valt mig.
            </seg>
            <seg n="97f52ce7">
              Jag ställde också frågan om näringsministern kommer att ta några
              initiativ för att införa en möjlighet till kommunalt veto när
              det gäller prospektering efter uran. Vi har tidigare talat om
              att just prospektering innebär att man åstadkommer skador på miljön.
              Förutsättningen att man får göra prospektering på uran innebär
              också att man per definition ger möjlighet att sedan visa att
              man har hittat stora fyndigheter och kunna tillåta uran. Som jag
              har uppfattat det kommer regeringen att kunna ge ett ja till uranbrytning,
              eftersom man vill försörja de kärnkraftverk som ska byggas ut.
            </seg>
            <seg n="d0238276">
              Jag är ganska besviken på den här utvecklingen, och det jag är
              mest besviken på här i dag, fru talman, är det faktum att vi har
              en näringsminister som försöker vifta bort de här frågorna och
              börjar prata om vad vi lägger fram för motioner i riksdagen. Vad
              jag vet har inte en enda motion som vi har lagt fram bifallits
              av den här regeringen. Det skulle förvåna mig om de skulle bli
              bifallna.
            </seg>
            <seg n="15a31f8c">
              Regeringen har valt att inte lyssna på kritik över huvud taget.
              Man skyller ifrån sig på allting, och man tar inte ansvar för
              sin politik. De som kommer att utkräva ansvar kommer att göra
              det när de ser den miljöskuld som denna regering öppnar upp för.
            </seg>
            <seg n="f2df3ed7">
              Fru talman! Jag är inte ett dugg nöjd med det här svaret i dag.
            </seg>
          </u>
          <note type="speaker" n="2cf3ce5b">
            Anf. 20 FREDRIK LUNDH (s):
          </note>
          <u who="fredrik_lundh_132f0c" xml:id="i-160eca91d4c3e7df-1" n="b2b7fa33">
            <seg n="5361aa0a">
              Fru talman! Jag vill inte ha kärnkraft. Det handlar inte minst
              om avfallet, men det handlar också om uranbrytningen.
            </seg>
            <seg n="2da76fac">
              Vi socialdemokrater vill fasa ut kärnkraften. Vi säger nej till
              uranbrytning, och vi satsar stort på alternativa energikällor.
              Det håller ihop. Det handlar om att ta ansvar, och inte minst
              är det tydliga signaler till alla som vill veta.
            </seg>
            <seg n="b78a953c">
              Alla obesvarade frågor från näringsministern är tyvärr den totala
              motsatsen. Det håller inte ihop, det handlar inte om att ta ansvar
              och det är allt annat än tydligt.
            </seg>
          </u>
          <note type="speaker" n="0a784850">
            Anf. 21 CARL B HAMILTON (fp):
          </note>
          <u who="carl_b_hamilton_b4f697" xml:id="i-69e937400570ee17-1" n="0261cd20">
            <seg n="287bb830">
              Fru talman! Vi kan först ta lagarna. Eva-Lena Jansson vill ju
              införa ett kommunalt veto beträffande prospektering, medan Marie
              Nordén vill upphäva det kommunala vetot när det gäller beslut
              om uranbrytning. Där har ni internt några olika linjer som ni
              inte har koordinerat. Det har ni inte heller gjort inom partiet.
              Visserligen argumenterar ni alla här emot uranbrytning, men ni
              har som sagt var inte ert parti bakom er eftersom det inte finns
              något förslag om detta.
            </seg>
            <seg n="b4d32387">
              Sedan tycker jag faktiskt det gäller naturligtvis debattanterna
              här i kammaren men det gäller också allmänt att det är förbluffande
              med vilken intensitet som frågan om uranbrytning drivs och diskuteras
              i Sverige utan att man tittar på hur andra välfärdsstater som
              har uranbrytning har organiserat den. De har naturligtvis sina
              demokratiska system. Ta reda på fakta! Hur fungerar deras demokratiska
              processer när de tillåter uranbrytning och brytning av andra mineral?
              Ta också reda på hur deras folkhälsopolitik ser ut, hur de skyddar
              sina medborgare mot de faror som uranbrytning och annan gruvbrytning
              innebär.
            </seg>
            <seg n="673ea996">
              Här är liksom ett hyllande av okunnighet, tycker jag, om hur
              det faktiskt görs i andra länder som är precis lika demokratiska
              och välorganiserade och där politikerna har lika stort ansvar
              för sina väljares välgång och hälsa som vi har. Det kan ju inte
              vara så att hjulet uppfanns i Sverige och att nya saker alltid
              och för evigt uppfinns i Sverige endast Sverige svenska krusbär
              har. Det är faktiskt så att man har den här typen av verksamhet
              i andra välorganiserade välfärdsstater. Hur gör de? Åk till Kanada!
              Åk till Australien! Titta åtminstone på vad de gör, även om ni
              inte från början ansluter er till det.
            </seg>
          </u>
          <note type="speaker" n="6886f022">
            Anf. 22 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-ec80524d73529007-0" n="6a9d6aef" next="i-d993e03a2d39fdf9-0">
            <seg n="f9c80b7c">
              Fru talman! Varje seriös regering måste följa lagstiftningen
              varje seriös regering. Det är riksdagen som fattar beslut om lagar.
            </seg>
            <seg n="61d6894b">
              Det jag kan konstatera från den här debatten är att Socialdemokraterna
              inte är beredda att säga nej till uranbrytning. I så fall skulle
              ni ha lagt fram ett sådant förslag här i riksdagen. Man är inte
              beredd att ändra minerallagen, säger Karin Åström. Man vill ha
              kvar kärnkraften under en överskådlig tid, alltså kommer ni att
              vara beroende av uran. Och man vill avskaffa det kommunala vetot
              när det gäller minerallagen. Det är så vi ska tolka debatten.
            </seg>
            <seg n="0a6ec657">
              Sedan tänker ni åka hem och säga att ni är rakryggade! Jag tycker
              att det är skrämmande.
            </seg>
            <seg n="b66f87c1">
              Regeringen har fattat beslut om en energi- och klimatuppgörelse
              som är den mest ambitiösa i hela världen. 50 procent av vår energi
              kommer att komma från förnybara källor fram till 2020. Vi har
              äntligen fått ett mål för energieffektivisering. Vi kommer att
              minska koldioxidutsläppen med 40 procent och vi kommer att ha
              10 procent förnybara bränslen. Det är den mest ambitiösa klimat-
              och energipolitiken i hela världen.
            </seg>
            <seg n="1a0c9f48">
              Jag vet vad jag fick ta över. Det var ett Sverige och en energipolitik
              som inte gav långsiktiga spelregler, vare sig till människor eller
              till basindustrin. Nu har vi äntligen lyckats få en långsiktighet
              i energipolitiken där vi tydligt pekar ut vad vi ska göra och
              där vi ställer om steg för steg till ett bättre energisystem med
              bättre balans mellan olika energislag. Vi ger också långsiktiga
              spelregler för svensk basindustri. Det här är oerhört viktigt
              för jobben och framtiden i Sverige.
            </seg>
            <seg n="42a1aeba">
              Självklart ska vi ta människors oro på allvar. Självklart ska
              alla som håller på med mineraler och gör provborrningar, brytningar
              och annat följa svensk miljölagstiftning, som är otroligt strikt.
              Det är viktigt att varje aktör som agerar på det här området tar
              det ansvaret.
            </seg>
            <seg n="d443502f">
              Det finns inga förslag. Det finns inga propåer till regeringen
              om att bryta uran så vi har ingenting att ta ställning till. Uraninnehållet
              är mycket lågt. Vi vet inte ens om det kommer att komma någon
              sådan propå. Men det är viktigt att klargöra att vi ställer om
              steg för steg till ett hållbart energisystem, och det står hela
              regeringen bakom.
            </seg>
          </u>
          <note n="c38d2f50">
            Överläggningen var härmed avslutad.
          </note>
          <note n="021a14a8">
            3 § Hänvisning av ärenden till utskott
          </note>
          <note n="75ebb2a1">
            Föredrogs och hänvisades
          </note>
          <note n="44d4007f">
            4 § Anmälan om interpellationer
          </note>
          <note n="bfaae0c7">
            Anmäldes att följande interpellationer framställts
          </note>
          <note n="1bbb4530">
            den 12 november
          </note>
          <note n="6dce977a">
            Bosse Ringholm
          </note>
          <note n="760c1883">
            Egon Frid
          </note>
          <u who="eva_olofsson_b34e2b" xml:id="i-d993e03a2d39fdf9-0" n="6a9d6aef" prev="i-ec80524d73529007-0">
            <seg n="041fc918">
              Luciano Astudillo
            </seg>
            <seg n="041fc918">
              Luciano Astudillo
            </seg>
          </u>
          <note n="79392d3a">
            den 13 november
          </note>
          <note n="a85a8e63">
            Ulla Andersson
          </note>
          <note n="1e742d79">
            Interpellationerna redovisas i bilaga som fogats till riksdagens
            snabbprotokoll tisdagen den 17 november.
          </note>
          <note n="b6df9f49">
            5 § Anmälan om frågor för skriftliga svar
          </note>
          <note n="9d7e6f4e">
            Anmäldes att följande frågor för skriftliga svar framställts
          </note>
          <note n="1bbb4530">
            den 12 november
          </note>
          <note n="89a45467">
            Lars Johansson
          </note>
          <note n="89a45467">
            Lars Johansson
          </note>
          <note n="a2ac9ad3">
            Thomas Bodström
          </note>
          <note n="a2ac9ad3">
            Thomas Bodström
          </note>
          <note n="106eb656">
            Sinikka Bohlin
          </note>
          <note n="d58551da">
            Peter Hultqvist
          </note>
          <note n="a5a19517">
            Frågorna redovisas i bilaga som fogats till riksdagens snabbprotokoll
            tisdagen den 17 november.
          </note>
          <note n="bec96c45">
            6 § Anmälan om skriftliga svar på frågor
          </note>
          <note n="8a64982d">
            Anmäldes att skriftliga svar på följande frågor inkommit
          </note>
          <note n="1bbb4530">
            den 12 november
          </note>
          <note n="89a45467">
            Lars Johansson
          </note>
          <note n="ec736a78">
            Ameer Sachet
          </note>
          <note n="ec736a78">
            Ameer Sachet
          </note>
          <note n="830b31bd">
            Svaren redovisas i bilaga som fogats till riksdagens snabbprotokoll
            tisdagen den 17 november.
          </note>
          <note n="000646e0">
            7 § Kammaren åtskildes kl. 10.14.
          </note>
          <note n="06e3b57a">
            Förhandlingarna leddes av tredje vice talmannen.
          </note>
          <note n="76b0cf99">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
