<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--2</head>
          <docDate when="2009-09-15">2009-09-15</docDate>
        </div>
      </front>
      <body>
        <div>
          <note n="d68a181a">
            ﻿
          </note>
          <note n="774e9d91">
            Riksdagens protokoll
          </note>
          <note n="157a974d">
            2009/10:2
          </note>
          <note type="date" n="e0789e93">
            Tisdagen den 15 september
          </note>
          <note n="83b90758">
            Kl. 14:00 - 14:59
          </note>
          <note n="be9e9095">
            1 § Öppnande av riksmötet
          </note>
          <note n="832d5ae2">
            Program för öppnandet har fogats som bilaga till detta protokoll.
          </note>
          <note n="78bef812">
            Anf. 1 TALMANNEN:
          </note>
          <note n="f6418ed5">
            Jag hemställer att Ers Majestät förklarar riksmötet öppnat.
          </note>
          <note n="9f33fb17">
            Anf. 2 HANS MAJESTÄT KONUNGEN:
          </note>
          <note n="6b0407d2">
            Herr talman! Ärade ledamöter av Sveriges riksdag! I denna kammare
            inleddes högtidlighållandet av det så kallade Märkesåret 1809.
            För 200 år sedan förlorades en tredjedel av den svenska nationen.
            Landskapen på östra sidan om Bottenviken införlivades med det
            ryska väldet.
          </note>
          <note n="67c8cc69">
            Efter svåra umbäranden, särskilt för det finska folket, har vi
            kunnat högtidlighålla detta märkesår som fria, oberoende och jämbördiga
            nationer.
          </note>
          <note n="25188e7e">
            I den bekymmersamma epok som då rådde tog sig riksdagen samman
            och skapade 1809 en ny grundlag som skulle komma att gälla in
            i vår tid, och för det ska också året 1809 minnas.
          </note>
          <note n="e69d493a">
            Kunskapen om vårt förflutna ger oss förhoppningsvis en stabilare
            grund att stå på i arbetet med att bygga en bättre och tryggare
            värld.
          </note>
          <note n="2438cff6">
            Det har sitt värde att högtidlighålla historiska händelser för
            att få kunskap om det förgångna och samtidigt lära för framtiden.
            Hos oss bör det väcka frågan vad vi vill att kommande generationer
            ska erinra sig och vara stolta över från vår tid. Det ligger i
            våra händer att försöka göra varje år och varje dag minnesvärd.
          </note>
          <note n="d8806957">
            Nästa år blir också ett märkesår. Då har 200 år förflutit sedan
            den franske marskalken Jean Baptiste Bernadotte valdes till Sveriges
            kronprins. Den nuvarande tronföljaren kronprinsessan Victoria
            avser att nästa år ingå äktenskap med herr Daniel Westling. År
            2010 blir ett år att minnas, särskilt i min familj.
          </note>
          <note n="23c2fc9f">
            Sverige och Sveriges regering har ett stort ansvar att genomföra
            EU-ordförandeskapet och därmed också anta utmaningen att lösa
            tidvis mycket komplicerade frågor för framtiden.
          </note>
          <note n="a336a0fb">
            Om världens nationer vid sitt möte i Köpenhamn kunde enas om
            att kraftfullt samverka för att lösa klimatfrågan, då skulle det
            bidra till att också detta år blir till ett märkesår för kommande
            generationer.
          </note>
          <note n="6fce5adf">
            Med denna förhoppning vill jag önska er alla, valda ombud för
            Sveriges folk, kraft och visdom att föra vår nation vidare i en
            för alla medborgare gynnsam utveckling.
          </note>
          <note n="9a2cf87d">
            Jag förklarar härmed 2009/10 års riksmöte öppnat.
          </note>
          <note n="05ce1bed">
            2 § Regeringsförklaring
          </note>
          <note type="speaker" n="c59851da">
            Anf. 3 Statsminister FREDRIK REINFELDT (m):
          </note>
          <u who="fredrik_reinfeldt_aed80d" xml:id="i-356d794006bbcc48-0" n="5873f04f" next="i-5101fff04dc702df-0"/>
          <note n="bd9cd9b1">
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </note>
          <u who="fredrik_reinfeldt_aed80d" xml:id="i-5101fff04dc702df-0" n="5873f04f" prev="i-356d794006bbcc48-0">
            <seg n="9f8e63e9">
              För ett år sedan kunde vi skönja tätnande moln vid horisonten,
              mörka moln som vittnade om att en storm var i annalkande. Den
              kom från andra sidan Atlanten skapad av en ansvarslös hantering,
              riskfyllda affärer eller ren och skär girighet. Förstärkt av bristande
              regelverk och otillräcklig tillsyn spred den sig med en kraft
              och omfattning som få kunde förutse.
            </seg>
            <seg n="d02cc0a0">
              Det var, som just i dag, den 15 september för ett år sedan som
              USA:s fjärde största investmentbank, Lehman Brothers, ansökte
              om konkurs. Det blev inte slutet. Det blev inte ens början på
              slutet. Men det blev slutet på början för det vi i dag känner
              som finanskrisen.
            </seg>
            <seg n="3cc894a6">
              Den storm som skapades i spekulationens namn drog ned hela världen
              i den värsta kris vi sett sedan depressionen på 1930-talet. Den
              fick världsekonomin i gungning och hela länder på fall. Den drabbade
              internationella banker i New York men också småföretagare i Nybro
              och kvartersbutiken i Nyköping.
            </seg>
            <seg n="4deb9375">
              Vi visste att Sverige inte kunde stå opåverkat av utvecklingen.
              Lika lite som vi kan isolera oss från kriser kan vi undanröja
              svängningar i konjunkturen.
            </seg>
            <seg n="6805e9c6">
              Sverige är ett litet land. Vår ekonomi är starkt länkad till
              vår omvärld och vilar i stor utsträckning på utrikeshandel. Det
              gjorde att vi även här hade att vänta sämre tider med lägre efterfrågan
              på svenska varor och tjänster samt stigande arbetslöshet. Det
              gjorde att vi även här kände oro för jobben och för hushållsekonomin.
            </seg>
            <seg n="834789c0">
              Sverige stod samtidigt starkare än många andra länder när krisens
              svallvågor slog in mot våra kuster.
            </seg>
            <seg n="f8c80592">
              Vi hade lagt en stark grund och mötte de sämre tiderna med historiskt
              höga sysselsättningstal och stora framgångar i att bekämpa utanförskapet.
              Alliansregeringens arbetslinje lägre inkomstskatter för låg- och
              medelinkomsttagare, bättre villkor för att driva företag och att
              anställa samt ett värnande om de offentliga finanserna gjorde
              att vi hade ett bättre utgångsläge än vi tidigare haft när vi
              mött sämre tider.
            </seg>
            <seg n="616ef723">
              Världen förmåddes också till ett starkt och samlat agerande som
              vi inte sett vid tidigare kriser. Sverige, tillsammans med en
              rad andra regeringar, har agerat med kraft för att förhindra en
              ekonomisk kollaps. Genom gemensamma insatser för att återskapa
              förtroendet och normalisera kreditgivningen till hushåll och företag
              kunde en finansiell härdsmälta undvikas.
            </seg>
            <seg n="6c70428a">
              Liksom världen snabbt enades i en kamp för att möta krisen inriktas
              nu arbetet med att dra rätt slutsatser och minimera riskerna för
              att något liknande inträffar igen.
            </seg>
            <seg n="95917908">
              Vikten av detta arbete kan inte nog betonas. Vi behöver gemensamma
              internationella regler för finansmarknaderna. Kraven på kapital
              i bankerna kan behöva skärpas. Finansiella företag och produkter
              som hittills stått utanför reglering behöver regleras och ställas
              under tillsyn för att garantera den finansiella stabiliteten.
              Striktare regler krävs för att begränsa vidlyftiga bonusar och
              ersättningssystem.
            </seg>
            <seg n="1aef06ce">
              Som ordförande i EU avser Sverige att fortsätta det historiska
              arbetet med att skapa bättre förutsättningar för en hållbar tillväxt
              byggd på principen om öppenhet och ansvar. Bonuskulturen som vuxit
              fram måste få ett slut. Vi har ett unikt tillfälle att nå fram
              i denna fråga då världens ledare nästa vecka möts i Pittsburgh.
            </seg>
            <seg n="784ed353">
              Redan under hösten stod det klart att finanskrisen skulle inverka
              på jobben och svensk arbetsmarknad. Vi såg det i en dramatisk
              efterfrågenedgång och i en våg av varsel. Därför tog regeringen
              också flera initiativ för att dämpa krisens effekter i Sverige.
            </seg>
            <seg n="7794beb0">
              Jämfört med övriga länder inom OECD-området är den ekonomiska
              politiken i Sverige en av de mest expansiva. Denna omläggning
              av finanspolitiken har skett samtidigt som vi haft beredskap för
              att kunna hantera en fördjupad och mer långvarig kris orsakad
              av fortsatta problem i det finansiella systemet.
            </seg>
            <seg n="a9dc532e">
              I situationer som denna prövas förmågan att ta ansvar. Alliansregeringen
              har valt en väg präglad av ansvar för de offentliga finanserna,
              för jobben och för välfärdens kärnverksamheter.
            </seg>
            <seg n="529cff73">
              Samtidigt finns det inga genvägar ut ur krisen, inga mirakelkurer
              att ta till för att lösa problemen. Det är bara genom fortsatt
              beredskap och ansvarsfullt agerande som vi kan komma igen. Vi
              kommer därför inte att göra det misstag som regeringar alltför
              ofta gör i kristider; vi kommer inte att köra ned landets finanser
              i ohejdbara underskott. Vi tar ansvar för Sverige.
            </seg>
            <seg n="42887e37">
              Sunda offentliga finanser är och förblir en grundförutsättning
              för en långsiktigt hållbar ekonomisk politik. Den principen vill
              vi hedra i såväl goda som dåliga tider.
            </seg>
            <seg n="6eec7f48">
              Ett ifrågasättande av de offentliga finansernas hållbarhet är,
              för en liten och öppen ekonomi som den svenska, förknippat med
              allvarliga risker och betydande kostnader. En finanspolitik som
              inte är långsiktigt hållbar leder till skuldsättning som hotar
              tillväxt, välfärd och sysselsättning. En finanspolitik som inte
              är långsiktigt hållbar drabbar hela svenska samhället. Men särskilt
              hårt drabbas de som allra mest behöver tryggheten och välfärden
              för att vardagen ska fungera.
            </seg>
            <seg n="2597cffa">
              Det är nu allt fler tecken som indikerar att såväl den globala
              som den svenska ekonomin håller på att stabiliseras. Vi ser ut
              att ha stått emot de värsta stormarna. Riskerna för en betydligt
              försämrad konjunktur har minskat.
            </seg>
            <seg n="3fd18e05">
              Kostnaderna för ohälsan har minskat snabbare än beräknat. Färre
              människor blir långtidssjukskrivna, och fler lämnar långtidssjukskrivning.
              Kostnaderna för förtidspensionerna har blivit lägre genom att
              färre blir förtidspensionärer.
            </seg>
            <seg n="7be533ad">
              De offentliga finanserna utvecklas nu bättre än som bedömdes
              i våras. Utgifterna 2010 har blivit 15 miljarder kronor lägre
              och inkomsterna 27 miljarder kronor högre. Därför kan vi genomföra
              nödvändiga krisåtgärder och samtidigt förstärka de offentliga
              finanserna. De offentliga finanserna förbättras sammantaget med
              nästan 10 miljarder kronor 2010 och med över 30 miljarder kronor
              2011 och 2012.
            </seg>
            <seg n="4c1af931">
              På arbetsmarknaden är bilden däremot fortsatt mycket dyster.
              Varsel och en stigande arbetslöshet har skapat oro bland många
              människor. I arbetslöshetens skugga tvingas många till stora uppoffringar.
              Därför är det viktigt att krisens bördor fördelas rättvist, att
              vi fortsatt anstränger oss för att hålla ihop Sverige.
            </seg>
            <seg n="a795ff70">
              Svenska folket har gett Allians för Sverige Moderata samlingspartiet,
              Centerpartiet, Folkpartiet liberalerna och Kristdemokraterna förtroendet
              att bära regeringsansvaret. Vi förenas i en vilja att ta ansvar
              för Sverige i en svår tid ett ansvar vi tar med utgångspunkt i
              människan och med viljan att göra Sverige till ett bättre land.
            </seg>
            <seg n="9eb3c520">
              I regeringsförklaringen för tre år sedan presenterade regeringen
              politikens inriktning och vad den såg som sina uppgifter för hela
              mandatperioden. Det gäller fortsatt.
            </seg>
            <seg n="2f9210ce">
              Fler i arbete, fler jobb och färre i utanförskap är alliansregeringens
              viktigaste mål. Det oroar därför att Sverige tillsammans med en
              rad andra länder står inför hotet att den stigande arbetslösheten
              förvandlas till ett växande utanförskap.
            </seg>
            <seg n="62db4c0b">
              Arbetslöshet tär snabbt på en människas själ när företaget kring
              vilket livet kretsat lägger ned eller flyttar från orten, när
              klockradion inte längre sätter i gång en ny arbetsdag, när telefonen
              tystnar, när spegeln på väggen är det enda sällskapet och det
              sociala nätverket trasas sönder. Om sedan dagarna utanför blir
              till månader och månaderna blir till år och om den egna utbildningen
              känns föråldrad och man inte längre känner sig sedd eller efterfrågad
              är det lätt att ge upp.
            </seg>
            <seg n="580ea61f">
              Vi vill inte återigen vara med om att arbetslösheten stiger i
              dåliga tider för att sedan bita sig fast även i goda tider. Det
              var det misstag som regeringar gjorde efter 1990-talskrisen ett
              misstag som lade grunden till det stora utanförskapet.
            </seg>
            <seg n="77b5549f">
              Regeringen möter hotet om en arbetslöshet som riskerar att bita
              sig fast med en kraftfull politik för jobb och företagande, med
              aktivt stöd till människor som drabbas av arbetslöshet. Vi tänker
              inte återvända till en politik där människor förpassas till passiva
              system och döljs i statistiken. I stället ska goda förutsättningar
              skapas för att människor ska komma tillbaka till jobb och trygghet,
              till arbetskamrater och gemenskap.
            </seg>
            <seg n="f8eca447">
              Politik är att välja. Vi väljer att sätta jobben först. Vi vill
              därför använda delar av det utrymme som nu finns till att ytterligare
              förstärka åtgärderna för att dämpa den stigande arbetslösheten,
              för att förhindra att människor fastnar i arbetslöshet och för
              att värna välfärdens kärna.
            </seg>
            <seg n="3ee935fb">
              Regeringen vill jobba Sverige ur krisen. I Sverige lever arbetsamma,
              skickliga och flitiga människor som vill bidra till det gemensamma
              bästa. En djup lågkonjunktur framkallad av girighet och ansvarslöshet
              i finanskvarteren i New York och London ska inte få ändra på det.
            </seg>
            <seg n="0d300038">
              När konjunkturen efterhand förbättras är det viktigt att drivkraften
              att söka sig tillbaka till arbetsmarknaden är stark. Risken är
              annars att återhämtningen kommer av sig på grund av arbetskraftsbrist
              och att företagen inte kan få tag i rätt kompetens. Vi vill skapa
              trygghet, framtidstro och förutsättningar för att Sverige ska
              stå starkt när det vänder i omvärlden.
            </seg>
            <seg n="3f581c1d">
              Regeringens satsningar mot arbetslösheten riktar sig till alla
              människor som står utanför arbetsmarknaden. Totalt utökas antalet
              utbildningsplatser med ca 23 000, och de arbetsmarknadspolitiska
              åtgärderna förstärks med 54 000 platser. Ett antal åtgärder vidtas
              för att särskilt minska arbetslösheten bland unga.
            </seg>
            <seg n="49d520e5">
              I vår förstärkta politik för utbildning och omställning kommer
              vi att föreslå satsningar inom universitet och högskola, yrkeshögskola
              samt yrkesvux och komvux. Vi kommer att fortsätta att ta steget
              bort från passivitet mot ökat fokus på coachning, arbetspraktik,
              praktisk kompetensutveckling och arbetsmarknadsutbildning.
            </seg>
            <seg n="da117fa3">
              Därtill öppnar regeringen för en ny aktiveringsinsats, Lyft,
              inom statlig, kommunal och viss ideell verksamhet. Insatsen syftar
              till att aktivera personer som saknar arbete. Inriktningen på
              aktiveringsinsatsen ska vara sysselsättning inom miljö, skogsvård,
              kulturarvet, omsorg och skola. Åtgärden syftar till att upprätthålla
              människors kontakt med arbetslivet samtidigt som den kan ses som
              en investering i vår miljö och omsorg.
            </seg>
            <seg n="80d33664">
              Med satsningarna vill regeringen förhindra att människor slås
              ut och att arbetslösheten fastnar på en hög nivå. De ger människor
              som förlorat jobbet bättre förutsättningar att snabbt komma tillbaka
              när konjunkturen efter hand vänder. De ger människor bättre möjligheter
              till jobb och rustar dem för nya arbetsuppgifter, för vi vet att
              det behövs i framtiden.
            </seg>
            <seg n="7397b559">
              Regeringen vill att Sverige ska stå starkt när det vänder. Den
              grunden vill vi lägga genom att fortsätta återupprätta arbetets
              värde, lägga grund för fler jobb och fler och växande företag,
              inte genom att återvända till en politik där människor gömdes,
              glömdes och dömdes till långvarigt utanförskap.
            </seg>
            <seg n="401e2f00">
              Vi vänder inte åter till ett Sverige där över en miljon människor,
              var femte svensk i arbetsför ålder, ställs utanför, där arbetslinjen
              avvecklas och bidragslinjen byggs ut.
            </seg>
            <seg n="1dce238f">
              Vi vill inte igen se att vi mitt i en högkonjunktur får växande
              klyftor mellan dem som har jobb och dem som står utanför arbetsmarknaden.
            </seg>
            <seg n="96bf9233">
              Vi vill inte igen se en utveckling där skolan inta kan ge våra
              barn tillräckliga kunskaper, där vårdköerna ringlar sig långa
              utanför våra sjukhus, där vi oroar oss för en äldreomsorg som
              mer handlar om förvaring än ett värdigt bemötande av våra äldre.
            </seg>
            <seg n="9c1d2b6e">
              Vi vill inte igen se hur utbyggda bidragssystem och höga inkomstskatter
              skapar en situation där det för många människor inte lönar sig
              att arbeta, särskilt när det gäller människor med låga och normalstora
              inkomster.
            </seg>
            <seg n="8fac5d20">
              De som överger arbetslinjen överger också kampen mot utanförskapet
              och de klyftor som utanförskapet skapar.
            </seg>
            <seg n="19d70937">
              Regeringen har under mandatperioden inlett reformarbetet för
              att återupprätta arbetslinjen och öka sysselsättningen. Den politiken
              ligger fast.
            </seg>
            <seg n="156bc153">
              Det har blivit mer lönsamt att arbeta. Jobbskatteavdraget har
              gett nära nog alla heltidsarbetande skattelättnader på över 1
              000 kronor per månad. Sjuksköterskan, gymnasieläraren och metallarbetaren
              har nu uppemot 1 500 kronor mer kvar efter skatt varje månad jämfört
              med före valet 2006. Vårdbiträdet har i det närmaste en hel extra
              månadslön efter skatt kvar varje år.
            </seg>
            <seg n="b1d8bb94">
              Jobbskatteavdraget ökar drivkrafterna till arbete och leder till
              högre sysselsättning på både kort och lång sikt. Det ger alla
              som arbetar mer kvar i plånboken, ökar självständigheten och möjligheterna
              att utforma sitt eget liv. Det ger fler en chans att känna trygghet
              för framtiden. Regeringen kommer därför att pröva fler möjligheter
              till fortsatta skattelättnader för låg- och normalinkomsttagare
              i Sverige.
            </seg>
            <seg n="d789a7b9">
              Det har blivit enklare och mindre kostsamt att anställa, särskilt
              dem som står längst från arbetsmarknaden. Nystartsjobben och instegsjobben
              har gett människor många gånger unga, äldre eller utrikesfödda
              en förankring på arbetsmarknaden de tidigare saknat. Inom kort
              presenteras ett lotssystem för nyanlända invandrares etablering
              på arbetsmarknaden. Sänkningen av arbetsgivaravgifterna för alla
              och särskilt unga har gett nya möjligheter till jobb. Med reformerna
              i sjukförsäkringen öppnas dörrar tillbaka för människor som tidigare
              stängts ute.
            </seg>
            <seg n="40847c0f">
              Allt detta och mycket annat utgör en viktig del i att ge fler
              möjlighet till jobb och egen lön, att känna sig behövda och sedda.
              Det är viktiga steg för ett Sverige där fler människor kan komma
              till sin rätt. Regeringen fortsätter därför arbetet för att fler
              ska kunna återvända till arbetsmarknaden.
            </seg>
            <seg n="151fde10">
              Det har blivit enklare och mer lönsamt att vara företagare. Skattelättnader,
              sänkta egenavgifter och minskad regelbörda har gjort det möjligt
              för fler företag att starta och växa. Arbetet inom konkurrensområdet
              har skärpts. Reformerna för hushållstjänster, ökad mångfald i
              välfärden och lagen om valfrihet i omsorgen har skapat nya företag
              och arbetstillfällen. Särskilda insatser sker för att uppmuntra
              kvinnors och invandrares företagande, insatser som nu kommer att
              förlängas. Därtill kommer insatser att göras för att skapa innovationsmiljöer
              för unga.
            </seg>
            <seg n="6e54044e">
              Fler och växande företag behövs för att jobba Sverige ur krisen.
              Människor ska uppmuntras att förverkliga sin initiativkraft och
              sin kreativitet genom eget företagande. Nya och växande företag
              i hela Sverige skapar nya arbeten, och arbeten ger välstånd. Det
              bidrar till att en sysselsättningsökning kommer tidigare och förstärks.
            </seg>
            <seg n="47d305fe">
              Regeringen fortsätter arbetet för ett bättre och livskraftigare
              företagsklimat. Det handlar om en rad åtgärder för att förbättra
              företagares sociala trygghet, göra det enklare att gå mellan anställning
              och eget företagande, göra det mindre riskfyllt att starta nya
              företag och att ytterligare sänka företagens kostnader.
            </seg>
            <seg n="1a07554e">
              Bra kommunikationer är avgörande för vår förmåga att möta de
              framtida utmaningarna kring klimat och miljö, kring sysselsättning,
              regional tillväxt och utveckling av hela vårt land. Ett väl fungerande
              transportsystem och en god IT-infrastruktur är en förutsättning
              för hållbar tillväxt i alla delar av landet. Regeringens historiska
              satsningar på våra vägar och järnvägar, Sveriges framtida växtkraft,
              fortsätter därför med oförminskad kraft.
            </seg>
            <seg n="90cbccf9">
              I tider av ekonomisk kris är det viktigt att samlas kring de
              värderingar som håller samman det svenska samhället. Det handlar
              om behovet av starka civila gemenskaper i form av familj och vänner,
              men också i arbetslivet, om alla människors lika värde, jämställdhet
              mellan kvinnor och män, om frihet, ansvar, trygghet och rättvisa.
            </seg>
            <seg n="0c12d44f">
              Enskildas och familjers makt över den egna vardagen, arbetslinjen,
              en strävan att uppnå full sysselsättning är alla tydliga delar
              i vad vi vill ska känneteckna Sverige.
            </seg>
            <seg n="f7cc0fc4">
              I ett sammanhållet Sverige ska var och en vara trygg i att det
              finns en välfungerande och skattefinansierad välfärd när vi behöver
              den, en bra barnomsorg, förskola och skola som rustar våra barn
              för livet, en trygg sjukvård och omsorg som finns till stöd om
              vi blir sjuka eller då den egna kraften tryter.
            </seg>
            <seg n="9a97bbae">
              Ansvaret för denna välfärdens kärna delas med landets kommun-
              och landstingspolitiker. Att slå vakt om välfärden är därför en
              uppgift som kräver ett politiskt ansvarstagande såväl nationellt,
              regionalt som lokalt. Det är ett ansvar som innebär att vi gemensamt
              måste se till att resurser och extra tillskott används rätt, ett
              ansvar som innebär att vi gemensamt måste se till att människor
              kan känna förtroende för att stat, landsting och kommuner kan
              utföra sina kärnuppgifter.
            </seg>
            <seg n="8e4469e0">
              För att värna välfärdens kärna har regeringen tillfört kommuner
              och landsting betydande resurser under mandatperioden, för ökad
              tillgänglighet och kvalitet, för mer av valfrihet, mångfald och
              bättre bemötande, för att alla människor oavsett de kallas barn,
              elever, äldre eller patienter ska bli sedda och kunna känna trygghet.
            </seg>
            <seg n="0be3bb94">
              Regeringen vill att ytterligare resurser tillförs kommunsektorn
              för att möta krisens effekter. Statsbidragen till kommuner och
              landsting höjs tillfälligt med 17 miljarder kronor 2010. Utöver
              detta höjs statsbidragen till landstingen med 1 miljard kronor
              2009 för att underlätta hanteringen av den pågående pandemin.
              Från år 2011 höjs statsbidragen i kommunsektorn permanent med
              5 miljarder kronor per år.
            </seg>
            <seg n="9e7c2ecb">
              Tillsammans med andra satsningar innebär detta att alliansregeringen
              2010 har förstärkt kommunsektorn med 38 miljarder kronor jämfört
              med 2006. På så sätt värnar regeringen välfärdens kärna, sysselsättningen
              och förtroendet mellan medborgarna och det offentliga.
            </seg>
            <seg n="4d950e13">
              Den ekonomiska krisen har även tydliggjort att kommunsektorns
              inkomster bättre behöver stabiliseras över konjunkturer. Det finns
              därtill ett behov av att skapa stabilare planeringsförutsättningar
              för kommuner och landsting. Regeringen avser därför snarast att
              utreda hur kommunsektorns inkomster kan få en ökad stabilitet
              över konjunkturen.
            </seg>
            <seg n="23b41727">
              Arbetet med förnyelsen av den svenska skolan fortsätter för mer
              kunskap, för arbetsro, för att varje elev ska kunna utvecklas
              utifrån sina förutsättningar. Viktiga reformer blir en ny skollag,
              insatser för att få på plats den nya gymnasieskolan och en ny
              lärarutbildning. Flera satsningar ska också göras för Sveriges
              lärare, däribland en särskild satsning på yrkeslärare och en förlängd
              fortbildningssatsning för obehöriga lärare. För att fler elever
              ska få ta del av kultur och ges möjlighet till eget skapande byggs
              Skapande skola ut.
            </seg>
            <seg n="cf3fdbdc">
              Ett rikt och nyskapande kulturliv tillsammans med ett levande
              kulturarv är viktigt för hela vårt land. Med utgångspunkt i kulturens
              frihet och egenvärde vill regeringen stärka kulturens och kreativitetens
              betydelse i samhället. En handlingsplan för de kreativa näringarna
              kommer att presenteras. I samband med budgetpropositionen presenterar
              regeringen en kulturproposition om inriktningen av den framtida
              kulturpolitiken. Barns och ungas möjlighet till kulturupplevelser
              uppmärksammas särskilt.
            </seg>
            <seg n="41ed13be">
              Regeringen tar ytterligare steg för ökad tillgänglighet, effektivitet
              och kvalitet i svensk hälso- och sjukvård. Satsningar görs för
              att vården tydligare ska ta sin utgångspunkt i patientens behov
              och rätt att välja. Bland annat sker insatser för att inrätta
              en nationell oberoende granskningsfunktion och införa möjligheten
              till en fast vårdkontakt.
            </seg>
            <seg n="694293ca">
              För att fortsatt stödja kommuner och landsting i deras arbete
              att utveckla en modern och välfungerande vård och omsorg tillförs
              ytterligare resurser under kommande år. Satsningen ska särskilt
              förstärka möjligheterna till en säker vård och omsorg för de mest
              sjuka äldre. Regeringen vill också stimulera byggandet av trygghetsbostäder,
              stärka ledarskapet inom äldreomsorgen och utveckla det psykiatriska
              stödet till äldre.
            </seg>
            <seg n="7727917a">
              Vi vill att Sverige ska vara ett bra land för våra äldre. Ett
              flertal reformer har därför genomförts för att förbättra stödet
              till äldre i Sverige. Bostadstilläggen har förstärkts, satsningar
              har gjorts för att stärka kvaliteten i äldreomsorgen och för att
              fler äldre ska få tillgång till ett anpassat boende. Vid årsskiftet
              sänktes också skatten för pensionärer genom ett förhöjt grundavdrag.
              Regeringen kan nu presentera ytterligare en skattelättnad för
              alla Sveriges pensionärer.
            </seg>
            <seg n="b673a834">
              Skatten sänks med totalt 3,5 miljarder kronor per år från 2010.
              Det ökar pensionärernas trygghet och förbättrar marginalerna,
              särskilt för de pensionärer, inte sällan kvinnor, som har de allra
              lägsta pensionerna.
            </seg>
            <seg n="a40eae36">
              Få saker beskär människans frihet så tydligt som ett liv i skuggan
              av våld, brott och droger. Att utsättas för brott innebär en kränkning
              av liv och egendom som utmanar några av de mest grundläggande
              värden det svenska samhället vilar på. För andra räcker oron att
              utsättas för brott för en känsla av otrygghet.
            </seg>
            <seg n="94d44078">
              Ett välfungerande rättsväsen utgör kärnan i en fungerande demokrati
              och ett utvecklat välfärdssamhälle. Regeringen förstärker därför
              steg för steg hela rättskedjan, från polis och åklagare till domstolar
              och kriminalvård.
            </seg>
            <seg n="297b8dae">
              Stödet till brottsoffer har förbättrats. Unga brottslingar möts
              av tidigare och tydligare insatser, där föräldrar har en viktig
              roll. Straffen för våldsbrott skärps. Ett brett myndighetssamarbete
              har inletts när det gäller kampen mot den grova organiserade brottsligheten.
            </seg>
            <seg n="4c0af0da">
              Nu fortsätter vi arbetet, med satsningar inom brottsbekämpningens
              alla delar. Vi kommer att nå målet 20 000 poliser år 2010. Så
              många poliser har Sverige aldrig tidigare haft. Totalt saknar
              vår satsning för ett tryggare Sverige motstycke i modern tid.
            </seg>
            <seg n="e33d7126">
              Om välfärden utgör en människonära del av vår vardag, påstås
              ibland den internationella politiken vara dess motsats. Ändå har
              vi i finanskrisens spår påmints om hur vi hör samman på vår jord,
              om hur våra handlingar påverkar också andra, om hur nationalstaten
              inte längre själv utgör svaret på de många utmaningar vi har att
              hantera. Denna utmaning fångas även i klimatfrågan.
            </seg>
            <seg n="33f5468b">
              Vi har en enda jord. Kunskapen om de globala klimatförändringarna
              och de problem vi står inför är tydliga. Vi har ett stort ansvar
              gentemot kommande generationer att göra vårt yttersta för att
              begränsa klimatförändringarna och deras skadeverkningar.
            </seg>
            <seg n="fff8add1">
              Sverige ska visa ledarskap för att möta klimatutmaningen både
              internationellt och genom åtgärder hemma i Sverige.
            </seg>
            <seg n="494ec537">
              Sverige har i dag den mest ambitiösa klimat- och energipolitiken
              i världen. Vi är ett av de länder som kan uppvisa minskade utsläpp
              samtidigt som ekonomin växer. Vi har visat att det går att skapa
              förutsättningar för nya jobb och ökad konkurrenskraft, samtidigt
              som vi bidrar till en bättre miljö och till att hejda klimatförändringarna.
              Det är resultatet av ett arbete som skett brett och långsiktigt
              med insatser från hela det svenska samhället, ett arbete som nu
              fortsätter.
            </seg>
            <seg n="b379d213">
              Sverige var pådrivande i arbetet med att forma EU:s klimat- och
              energipaket. Att 27 länder enades om gemensamma mål innebar att
              EU kunde ta ett globalt ledarskap i en av vår tids stora utmaningar.
              Denna överenskommelse är också utgångspunkten för den svenska
              klimat- och energipolitiken.
            </seg>
            <seg n="222d1ce8">
              En viktig grund för det fortsatta arbetet är lagd i och med klimat-
              och energiöverenskommelsen och regeringens klimat- och energiproposition.
              För att uppnå målsättningarna kommer regeringen nu att föreslå
              ytterligare satsningar på energieffektivisering och internationella
              klimatinvesteringar.
            </seg>
            <seg n="8a7870e7">
              Enögd klimatnationalism är inte en väg för att möta klimatutmaningarna.
              Inte heller EU, som står för 14 procent av utsläppen i världen,
              kan ensamt nå resultat. Ett globalt samarbete som bygger på förtroende
              mellan världsdelar och mellan länder är nödvändigt men inte enkelt
              att uppnå.
            </seg>
            <seg n="86cc17a5">
              Det är avgörande att en ny global klimatöverenskommelse kommer
              på plats som kan ta vid när Kyotoprotokollet löper ut efter 2012.
              Som ordförande i EU är det Sveriges uppgift att leda EU inför
              denna utmaning. Regeringen ska därför med kraft, tillsammans med
              övriga parter, verka för att en ny klimatöverenskommelse kan antas
              i Köpenhamn i december.
            </seg>
            <seg n="536d184a">
              Vi vill nå en överenskommelse som samlar alla viktiga utsläppsländer,
              som tar solidariskt ansvar för de allra fattigaste delarna av
              vår värld, som når fram där klimatförändringarna slår som hårdast.
            </seg>
            <seg n="c7ac36de">
              Herr talman! Sveriges säkerhet och yttre trygghet bygger på gemenskap
              och samverkan med andra länder. Vårt internationella agerande
              är grundat på folkrätten, värnandet av demokrati och mänskliga
              rättigheter.
            </seg>
            <seg n="8b2751c8">
              Hösten 2009 tillhör Sverige Europas verkliga kärna. Vi är ordförande
              för Europeiska unionen och med detta finns Sverige med i globala
              mötesrum som G20 och G8 dit vi annars inte har tillträde. Vår
              uppgift är att agera i hela unionens intresse. Vårt ansvar är
              stort. Europas och världens blickar är riktade mot Sverige. Det
              är därför viktigt att komma ihåg att ordförandeskapet inte bärs
              av några få utan delas av hela Sverige.
            </seg>
            <seg n="70acbb78">
              Att leda EU:s 27 medlemsstater innebär ett stort ansvar, då varje
              handling får konsekvenser för människor i hela Europa och inte
              bara för Sverige. Ett framgångsrikt svenskt ordförandeskap kan
              stärka Sveriges internationella positioner för många år framåt
              till gagn för hela landet.
            </seg>
            <seg n="207150ec">
              Vid sidan av finanskrisen och klimatfrågan återfinns en hel katalog
              av uppgifter för det svenska ordförandeskapet att hantera.
            </seg>
            <seg n="3ad1bdca">
              Vi vill att samarbetet mellan EU:s Östersjöländer ska fördjupas,
              inte minst för att förbättra miljön i Östersjön. Lissabonfördragets
              framtid måste avgöras, vilket vi hoppas ska möjliggöra ett bättre
              och effektivare ramverk för hur Europeiska unionen ska fungera
              i framtiden.
            </seg>
            <seg n="70b8f83b">
              Sverige har alltid lyft fram utvidgningens fördelar och driver
              nu frågan vidare trots stora och många utmaningar. Takten i EU:s
              utvidgning avgörs ytterst av de enskilda ländernas reformframsteg.
            </seg>
            <seg n="e95ea8b6">
              Relationerna till Europeiska unionens grannar är av stor strategisk
              betydelse. Sverige kommer att fortsätta arbetet med att utveckla
              den europeiska grannskapspolitiken.
            </seg>
            <seg n="d3f3af17">
              Sverige ska vara en klar och tydlig röst för frihet och demokrati
              i världen. Regeringen fortsätter sitt arbete för att bekämpa fattigdom,
              främja demokrati och respekt för de mänskliga rättigheterna.
            </seg>
            <seg n="97901fe7">
              Sveriges internationella insatser för fred åtnjuter brett stöd.
              Sverige kommer att fortsätta att förstärka sin förmåga att medverka
              i freds- och stabilitetsoperationer i olika delar av världen.
            </seg>
            <seg n="ae94051d">
              Afghanistan står inför svåra utmaningar. Omvärldens uthållighet
              är en nyckel till långsiktig framgång. Sveriges engagemang är
              brett och långsiktigt. Vi är med våra insatser inte bara med och
              bygger fred och säkerhet. Vi hjälper det afghanska folket att
              bygga sitt land.
            </seg>
            <seg n="d15e095e">
              Ytterst är insatser av detta och andra slag en moralisk fråga
              om att stödja utsatta människor. Vi vill ta ansvar för att bidra
              till fred, frihet och fattigdomsbekämpning. Vi vill inte bara
              lyfta fram detta i högtidstal utan också göra aktiva insatser
              för en bättre värld inom de politikområden där det är möjligt.
            </seg>
            <seg n="0eddd927">
              Förutsättningarna för ett fördjupat transatlantiskt samarbete
              är utmärkta med en ny administration på plats i USA. Det finns
              nytt utrymme för samarbete för att lösa gemensamma utmaningar
              såsom klimatförhandlingarna likväl som för att hantera regionala
              konflikter.
            </seg>
            <seg n="f64352d4">
              I samarbete med främst USA måste EU förstärka sina insatser för
              en allomfattande fred i Mellanöstern. Israels ockupation och bosättarpolitik
              måste upphöra, en sammanhängande och bärkraftig palestinsk stat
              skapas, terrorismen upphöra och Israels rätt att leva inom säkra
              och erkända gränser respekteras. Parterna måste leva upp till
              gjorda åtaganden. Iran måste följa resolutionerna i FN:s säkerhetsråd.
            </seg>
            <seg n="70501a01">
              Herr talman! De fyra partierna i Allians för Sverige Moderata
              samlingspartiet, Centerpartiet, Folkpartiet liberalerna och Kristdemokraterna
              har den enskilda människan och hennes villkor som utgångspunkt
              och mål för sin politik.
            </seg>
            <seg n="0801f226">
              I Sverige ska alla, oavsett bakgrund, ha möjligheter att växa
              och utvecklas. Alla människor har ett absolut och lika människovärde,
              samtidigt som varje människa är unik. Alla ska inte leva likadant,
              men alla ska ha samma möjligheter att utvecklas som självständiga
              människor.
            </seg>
            <seg n="3ea7086b">
              Vår öppenhet mot omvärlden illustreras av att Sverige är ett
              land där kristna, judar och muslimer, de som tror på Gud och de
              som inte tror på Gud kan leva sida vid sida i ömsesidig respekt.
              Vi har ett ansvar för att det kan fortsätta och att ta initiativ
              för att fördjupa denna ömsesidighet och respekt. Religionsfrihet
              och yttrandefrihet naturliga i vårt samhälle och i skydd av grundlag.
              Denna ordning vill vi försvara.
            </seg>
            <seg n="bf6e0c76">
              Vi bejakar och stöder människors ambitioner att förbättra sitt
              liv genom eget arbete och studier, företagande och insatser för
              sin egen och sin familjs framtid. Utveckling av demokrati och
              välfärd är helt beroende av att människors ambitioner, livschanser
              och förmågor tas till vara fullt ut.
            </seg>
            <seg n="ee81c0b8">
              Vi vill att alla människor ska få möjlighet att försörja sig
              genom eget arbete. Det ger inkomst, självkänsla och en gemenskap
              med andra. Genom att fler får arbete skapas ett samhälle där fler
              blir delaktiga, där klyftorna minskar och där det välstånd skapas
              som krävs för att upprätthålla en god offentlig välfärd för alla
              människor i vårt samhälle, även för dem som inte kan arbeta.
            </seg>
            <seg n="740ae067">
              Herr talman! Vissa menar att politiken inte kan göra skillnad.
              Andra tror sig sitta inne med mirakelkurer. Vi är övertygade om
              att båda dessa synsätt är felaktiga. Med en ansvarsfull politik
              och rätt åtgärder kan vi inte bara motverka krisens effekter utan
              också säkra en stabil och tydlig återhämtning där vi förhindrar
              att arbetslöshet blir till utanförskap, där vi möjliggör för människor
              att åter komma i arbete och där vi tar oss igenom krisen och kan
              fortsätta det långsiktiga arbetet för ett Sverige där människor
              kan komma till sin rätt.
            </seg>
            <seg n="e48aa597">
              Vägen till fler jobb och lägre arbetslöshet kommer att bli lång
              och mödosam, men vi ska rida ut stormarna och få molnen att skingras.
              Alliansregeringen vann svenska folkets förtroende med en politik
              för fler i arbete och färre som står utanför. Den globala krisen
              har stärkt oss i övertygelsen om att Sverige behöver en politik
              som sätter jobben först.
            </seg>
            <seg n="823fdcdf">
              Politik är att välja. Vi väljer att slå vakt om Sveriges sunda
              offentliga finanser. Vi väljer att föra en tydlig politik för
              full sysselsättning och minskat utanförskap. Vi väljer att värna
              välfärden. Vi väljer omtanke om klimatet och vår miljö. Vi väljer
              drömmen om ett Sverige som ger alla människor möjligheter att
              växa. Det är hörnstenarna när vi nu tar fortsatt ansvar för Sverige.
            </seg>
            <seg n="fb81816c">
              Brasskvintetten spelar musik
            </seg>
            <seg n="41b5b35c">
              Trumpet Voluntary
            </seg>
            <seg n="b5c2c1c7">
              Fancies, Toys and Dreams
            </seg>
            <seg n="ab04742e">
              Trapphallen:
            </seg>
          </u>
          <note n="2538edb8">
            3 § Ceremonin avslutades kl. 14.59.Bilaga
          </note>
          <note n="929d05fe">
            under samlingen
          </note>
          <note n="4a1eadd3">
            Kungssången
          </note>
          <note n="c80a53d0">
            Sámi eatnan duoddariid (Samelands vidder)
          </note>
          <note n="461ce45e">
            Fanfar
          </note>
          <note n="6d8e77c5">
            Árvas (Árvas tundra)
          </note>
          <note n="a4b4104d">
            Nationalsången
          </note>
          <note n="5765d129">
            Grande Marche
          </note>
          <note n="2f92b849">
            Riksplan:
          </note>
          <note n="0730ecb7">
            Plenisalen:
          </note>
        </div>
      </body>
    </text>
  </TEI>
</teiCorpus>
