<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--100</head>
          <docDate when="2009-04-08">2009-04-08</docDate>
        </div>
      </front>
      <body>
        <div>
          <note n="e7593719">
            ﻿
          </note>
          <note n="00afe856">
            Riksdagens protokoll
          </note>
          <note n="6223af05">
            2009/10:100
          </note>
          <note type="date" n="6f245e23">
            Torsdagen den 8 april
          </note>
          <note n="d0dc9997">
            Kl. 12:00 - 15:01
          </note>
          <note n="a6316575">
            1 § Meddelande om information från regeringen
          </note>
          <note n="0f2e5f07">
            Andre vice talmannen meddelade att onsdagen den 14 april kl.
            9.00 skulle statsrådet Ewa Björling (m) lämna information om regeringens
            handelspolitik.
          </note>
          <note n="80a06d32">
            2 § Meddelande om ändrat klockslag för debatten med anledning
            av vårpropositionens avlämnande
          </note>
          <note n="0bff1889">
            Andre vice talmannen meddelade att debatten med anledning av
            vårpropositionens avlämnande torsdagen den 15 april skulle senareläggas
            och börja kl. 13.00 .
          </note>
          <note n="1c57af83">
            3 § Anmälan om fördröjt svar på interpellation
          </note>
          <note n="4a8aaed5">
            Till riksdagen hade inkommit följande skrivelse:
          </note>
          <note n="d48d35a1">
            Interpellation 2009/10:311
          </note>
          <note n="5e95ed07">
            Interpellation 2009/10:311 Rimliga förutsättningar för tågresande
          </note>
          <note n="640e7f3c">
            Interpellationen kommer att besvaras tisdagen den 13 april 2010.
          </note>
          <note n="e2a6afb9">
            Skälet till dröjsmålet är nationella resor.
          </note>
          <note n="8a389d28">
            Fredrik Ahlén
          </note>
          <note n="f798fa9c">
            4 § Svar på interpellation 2009/10:305 om skolbarnsomsorg i Sverige
            och Helsingforssregionen
          </note>
          <note type="speaker" n="bd60beec">
            Anf. 1 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-0" n="bce3d809">
            <seg n="b595d1a2">
              Fru talman! Maryam Yazdanfar har frågat om jag avser att vidta
              några åtgärder för att stärka likvärdigheten och höja kvaliteten
              i fritidshemmen.
            </seg>
            <seg n="b775aa84">
              Som statsråd är jag inte tillåten att kommentera enskilda fall
              och bör inte kommentera situationen i en viss kommun eller region.
              I stället redogör jag mer generellt för de insatser som regeringen
              gör och tänker genomföra.
            </seg>
            <seg n="bd7068b5">
              Fritidshemmen erbjuder elever en meningsfull fritid, och den
              pedagogiska verksamheten är ett viktigt komplement till skolundervisningen.
              I många fall är fritidshemmet en förutsättning för att föräldrar
              ska kunna förena föräldraskap med arbete och studier.
            </seg>
            <seg n="f08b3146">
              Som interpellanten skriver i sin interpellation har barngrupperna
              ökat kraftigt, och då framför allt sedan mitten av 90-talet. Ett
              talande exempel är att antalet barn per årsarbetare i fritidshemmen
              ökade med 57 procent mellan 1997 och 2006.
            </seg>
            <seg n="0420d621">
              Det är kommunerna som har huvudansvaret för fritidshemmen, liksom
              för förskolan och skolan. I Sverige har man valt ett system där
              varken riksdag eller regering detaljstyr kommunernas prioriteringar.
              Det är på det lokala planet, i kommunhus och stadsdelsnämnder,
              som man avgör vilka resurser som ska tilldelas olika verksamheter.
              Däremot kan regeringen skjuta till mer pengar till kommunsektorn,
              vilket också har skett. Sedan 2006 har sektorn tillförts 38 nya
              miljarder.
            </seg>
            <seg n="7f399a1e">
              I förslaget till ny skollag (prop. 2009/10:165) föreslår regeringen
              en rad åtgärder för att stärka likvärdigheten och kvaliteten i
              fritidshemmet. Fritidshemmet ska få en delvis gemensam reglering
              med de skolformer som det ska komplettera, rektors ansvar ska
              bli tydligare och verksamhetens syfte ska förtydligas. Dessutom
              har huvudmannen ett ansvar för att elevgrupperna har lämplig sammansättning
              och storlek, och det förtydligas att eleverna också ska erbjudas
              en god miljö.
            </seg>
            <seg n="d6ecb558">
              Avslutningsvis vill jag framhålla att det är högt prioriterat
              för regeringen att värna välfärdens kärna, där också fritidshemmen
              ingår som en del av skolväsendet. Det visar inte minst det stora
              resurstillskott som kommunerna har fått. Dessutom kommer de konkreta
              förslagen i skollagen att stärka och förbättra verksamheten i
              fritidshemmen.
            </seg>
          </u>
          <note type="speaker" n="27bfe4a6">
            Anf. 2 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-9e422fbd6800ad42-0" n="f443bbde" next="i-a342d8f374761375-0">
            <seg n="4cafd32d">
              Fru talman! Jag tackar utbildningsministern för svaret.
            </seg>
            <seg n="11b2eb7b">
              Tyvärr ger svaret inget större hopp för de 85 000 barnen och
              deras föräldrar i min hemregionen, Helsingforssregionen. Ministerns
              svar var kort, torrt, allmänt och inte speciellt förpliktande.
              Det är en kombination av önsketänkande och starkt förskönande
              skrivningar.
            </seg>
            <seg n="845c9016">
              Ministern säger att han inte får kommentera enskilda fall. Det
              vet jag, och det har jag inte heller begärt i min interpellation.
              Ministern säger också att han inte bör kommentera situationen
              i en viss kommun eller region. Men det är fel. Det får ministern
              visst göra eftersom jag tar upp frågan om likvärdigheten över
              landet i min interpellation. Där är sanningen att storstadsregionerna
              är speciellt drabbade, och Helsingforssregionen har en oerhört
              tuff situation inom skolbarnsomsorgen. Det vore absurt om inte
              ministern kan debattera bristen på likvärdighet och kvalitet.
            </seg>
            <seg n="ed58f7b4">
              Ministern hänvisar till alla välsignelser som det förslag till
              ny skollag som överlämnades till riksdagen för ett par veckor
              sedan ska ge fritidsverksamheten. Eftersom jag har läst regeringens
              förslag till ny skollag kan jag meddela att det är ett lagförslag
              som innebär bara marginella skillnader mot i dag. Extra tydligt
              blir det eftersom regeringen under avsnittet Ekonomiska och andra
              konsekvenser inte ens nämner fritidsverksamheten. Slutsatsen är
              att den nya skollagen inte får medföra ökade kostnader för fritidsverksamheten.
              Det ligger väl i linje med regeringens aviserade kommunala nedskärningar.
              Under i stort sett varje punkt i den delen av lagen som behandlar
              fritidshemmen har till exempel Barnombudsmannen och Lärarförbundet
              reagerat starkt kritiskt på regeringens lagförslag.
            </seg>
            <seg n="ee4f5b51">
              Fru talman! Jag läser ur min interpellation: Fritids får absolut
              inte tillåtas bli något slags förvaring. Ändå har i dag av resursskäl
              i många fall fritids i Helsingforssregionen tvingats bli till
              just en förvaring under den tid föräldrarna arbetar. Det här drabbar
              både barnen och många Helsingforssföräldrar. Då många föräldrar
              i Helsingforssregionen dessutom arbetar lång resväg från skolan
              blir osäkerheten om hur barnen har det en extra stressfaktor i
              vardagen.
            </seg>
            <seg n="29ea7254">
              Håller utbildningsministern med om den här beskrivningen? Tar
              ministern Skolverkets rapport som kom för tio dagar sedan på allvar?
              I så fall önskar jag att skolministern hade varit med mig i Segeltorp
              i Huddinge jag var där i går när påsklovslediga Erika Apell på
              fritis svarade på min fråga om vad som behövs på fritis: Fler
              vuxna, sade hon. Där var det ett åttiotal barn med två till fyra
              vuxna som gick fram och tillbaka mellan grupperna.
            </seg>
          </u>
          <note n="1a29d854">
            Dagens Nyheter sammanfattade den 31 mars i år Skolverkets rapport
            med rubriken Fritidshemmen ofta bara förvaring.
          </note>
          <u who="maryam_yazdanfar_d78180" xml:id="i-a342d8f374761375-0" n="f443bbde" prev="i-9e422fbd6800ad42-0">
            <seg n="d3384a5f">
              Fru talman! Jag vet mycket väl att skolan är en kommunal angelägenhet,
              men man kan inte använda det argumentet bara när det passar. Utbildningsministern
              är inte precis känd för att ligga lågt med att ha synpunkter på
              skolan och hur skolan ska skötas. Hur mycket som satsas på fritis
              och skolbarnsomsorg är så klart delvis en fråga om vilken prioritering
              kommunerna gör. Men kommunernas ekonomi och verksamheten där är
              så starkt kopplade till vilket stöd kommunerna får av staten,
              något som är extra viktigt i kärva tider. Jag menar att den borgerliga
              regeringen har svikit kommunerna.
            </seg>
          </u>
          <note type="speaker" n="edc8bf86">
            Anf. 3 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-1" n="bce3d809">
            <seg n="78ec6233">
              Fru talman! Det är något märkligt med detta. Varje gång vi diskuterar
              hur skolan ska styras i Sverige fritidshemmen är en del av skolan
              hävdar jag att den borde vara mer likvärdig och att den borde
              förstatligas. Då blir socialdemokraterna vansinniga på mig. Det
              ska vara kommunalt självstyre. Sedan kräver socialdemokrat efter
              socialdemokrat varje gång vi diskuterar ett enskilt problem i
              skolan att staten ska gå in och styra upp just det problemet.
              Till sist måste frågorna ställas: Varför ska skolan vara kommunal?
              Kan inte interpellanten utveckla detta lite? Varför tycker interpellanten
              själv att det är kommunerna som ska bestämma?
            </seg>
            <seg n="cea46e3e">
              Nu är det så. Kommunerna har fått statsbidrag för år 2010 till
              en nivå som aldrig förr. Aldrig någonsin förr, inte ens under
              den tid som interpellantens parti satt i regeringen, har kommunerna
              fått så mycket statsbidrag som i år, 2010. Sedan väljer man att
              prioritera andra saker än det interpellanten tycker är viktigt.
              Då kräver interpellanten att jag ska gå in och styra upp kommunerna.
            </seg>
            <seg n="923327ad">
              Jag tycker att man ska förstatliga skolan, men jag är rätt ensam
              bland partierna i riksdagen om att tycka det. Ni andra vill att
              skolan ska vara kommunal. Då måste kommunerna få göra dessa prioriteringar.
            </seg>
            <seg n="78aa306b">
              Riksdagen har inte gett mig som utbildningsminister makt att
              gå in och styra över hur stora barngrupperna ska vara. Jag läser
              naturligtvis skolmyndigheternas utvärderingar och ser att man
              tycker att grupperna är för stora. När jag var kommunalpolitiker
              jobbade jag med dessa frågor också i min kommun, men det är till
              sist kommunerna som måste få avgöra. Jag är bekymrad över kvaliteten
              på en del håll i svensk skolbarnsomsorg.
            </seg>
            <seg n="fddc98e7">
              Det fungerar så att skolmyndigheterna genomför granskningar och
              skriver rapporter, men sedan förutsätter vi att kommunerna läser
              dessa rapporter, tar del av dem och rättar till saker. Det ska
              mycket till innan riksdagen går in och lagstiftar.
            </seg>
            <seg n="374e0074">
              Jag konstaterar att interpellantens parti inte har några förslag
              på förändringar i skollagen när det gäller fritis utöver det som
              regeringen föreslår, trots en väldigt hög svansföring här i talarstolen.
              Visst: Om det är problem, som det är på sina håll, måste kommunerna
              rätta till dem. Men det är inte en fråga för riksdag och regering.
              I den kommunaliserade skolan, som interpellanten själv är för,
              är det kommunerna som har ansvaret för detta.
            </seg>
            <seg n="d9745bcb">
              Jag vill betona att det inte finns några förslag från Socialdemokraterna
              eller från oppositionen om att skollagen när det gäller fritidshem
              ska utformas på något annat sätt än i det förslag som regeringen
              har lagt fram. Det finns inte ett ord i något förslag om paragrafändringar,
              utan i era riksdagsmotioner om skollagen har ni helt stött de
              förslag som vi lägger fram. Därför blir det nu en fråga för kommunerna
              att prioritera.
            </seg>
            <seg n="27909eeb">
              Jag är enig med interpellanten om att en del kommuner borde prioritera
              upp fritidshemmen, men det är inte åtgärder som riksdag och regering
              bör styra över, med den beslutsordning som vi har i svensk skola.
              Jag diskuterar gärna att staten ska ta över skolan, och då är
              det jag som har ansvaret som utbildningsminister. Men med den
              ordning som är bestämd är det kommunerna som har ansvaret.
            </seg>
          </u>
          <note type="speaker" n="07913222">
            Anf. 4 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-8f10abdd0019373d-0" n="f443bbde">
            <seg n="c4d5cc41">
              Fru talman! Utbildningsministern försöker lägga ut dimslöjor
              genom att få debatten att handla om huruvida vi ska förstatliga
              skolan eller inte. Nu handlar det om hur fritidsverksamheten ser
              ut i dag. Då är sanningen den att det är utbildningsministerns
              partikamrater som i Helsingforssregionen, i det exempel jag tog
              upp, sitter och styr den största merparten av kommunerna, där
              situationen ser värst ut i landet. Utbildningsministerns vurmande
              för fritidsverksamheten har uppenbarligen inte sipprat ned till
              Alliansens kommunpolitiker i min hembygd annars hade det sett
              annorlunda ut.
            </seg>
            <seg n="52c8f7ea">
              Till syvende och sist handlar det om vilka resurser man har och
              hur man prioriterar, och det handlar om pengar. Utbildningsministern
              försöker återigen dribbla bort människor i debatten om miljarder.
              Men senast i förrgår meddelade regeringen att 12 miljarder ska
              bort från kommuner och landsting nästa år, 2011, och lika mycket
              året därefter. Det innebär 12 miljarder mindre för välfärden.
            </seg>
            <seg n="0f7531a4">
              Utbildningsministern hävdar att fritidsverksamheten är välfärdens
              kärna. Det är 35 000 anställda i kommunerna, bland annat fritidspedagoger
              och fritidsledare, och det är just den verksamheten som kommer
              att fara ännu mer illa på precis de ställen där utbildningsministerns
              egna partikamrater sitter och styr i Helsingforssregionen. Jag
              vill gärna höra ministerns syn på dessa nedskärningar som så tydligt
              kommer att gå ut över det som ministern kallar välfärdens kärna.
            </seg>
            <seg n="22417219">
              Om det nu är så att ministern är ensam i sin syn på organisationsförändringarna
              av skolan borde väl ministern ha några som helst idéer om hur
              man kan jobba med likvärdighet och kvalitet. Det är ändå inom
              de här ramarna som ministern har ansvaret i dag. Förhoppningsvis
              kommer han inte att vara minister mer än ett halvår till, och
              då får vi chans att genomföra en annan politik där vi satsar på
              de områdena. Men inom de ramar som ministern har i dag, vad vill
              ministern göra?
            </seg>
            <seg n="d5b64fd1">
              Särskilt oroande är behandlingen av tio- till tolvåringar. Skolverkets
              kartläggning, som gjordes i maj 2009, visar att skolbarnsomsorgen
              för tio- till tolv-åringar är lågt prioriterad i många kommuner.
              Enligt Skolverkets enkät uppger endast var åttonde kommun att
              de har inventerat behovet av skolbarnsomsorg för tio- till tolvåringar
              under de senaste två åren, och det är en väldigt låg andel.
            </seg>
            <seg n="e00662bf">
              Som jag tidigare sagt drabbar det här främst storstadskommunerna
              och Helsingforss förortskommuner, där det går i genomsnitt 40
              barn per fritisgrupp. I glesbygden är motsvarande siffra 24 barn.
              Personaltätheten är högre i glesbygden och fler har pedagogisk
              högskoleexamen. Det är de ramar som utbildningsministern i dagsläget
              har att jobba med. Och utbildningsministern har väl ändå ett ansvar
              för kvalitet och likvärdighet?
            </seg>
          </u>
          <note type="speaker" n="9bbaa99f">
            Anf. 5 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-2" n="bce3d809">
            <seg n="5f386957">
              Fru talman! Om interpellanten försöker säga att det skulle finnas
              en skillnad mellan borgerligt styrda kommuner och vänsterstyrda
              kommuner vill jag påstå att någon sådan skillnad inte existerar.
              Jag skulle gärna säga att allianskommuner är bättre, men jag tror
              inte ett ögonblick på det. Jag tror att det är ungefär lika. I
              Helsingforssregionen finns det både röda och blå kommuner. Det
              socialdemokratiskt styrda Göteborg brukar vara en av de kommuner
              som utmärker sig som allra sämst när det gäller köer till barnomsorgsverksamheter.
              Men jag tänker inte säga att det ena eller andra styret i kommunen
              avgör, utan det gäller nästan alla kommuner.
            </seg>
            <seg n="ab4cbb9a">
              Däremot vill jag medge att det finns en skillnad. Färre barn
              på landsbygden nyttjar fritis, och trycket är inte lika stort
              där. Utan att veta exakt, om man ska spekulera i orsaken till
              det, är förvärvsfrekvensen bland båda föräldrarna högre i storstadsregionerna
              och trycket på fritis blir något mindre i glesbygden. Men jag
              tror inte att man ska dra några växlar på att det skulle vara
              så otroligt mycket bättre i de kommuner som Socialdemokraterna
              styr. Om man går in och granskar ser man att det inte är så. Det
              är ungefär lika.
            </seg>
            <seg n="cfab2d57">
              Jag vill påtala att mellan 1997 och 2006, som jag nämnde i mitt
              svar, under de senaste tio åren som Socialdemokraterna styrde
              ökade antalet barn per årsarbetare i fritis med 57 procent. Jag
              förstår att Socialdemokraterna kan tycka att lösningen på problemet
              är att ersätta mig, men den stora ökningen av grupperna kom under
              den tid då Socialdemokraterna satt i regeringen.
            </seg>
            <seg n="f6717e68">
              När det gäller statsbidragen till kommunerna ges det ett omfattande
              grundbidrag till kommunerna, men just i det värsta lågkonjunkturåret
              2010 har vi gett en extra förstärkning, ett konjunkturstöd på
              12 miljarder. Det har varit klart från början att det konjunkturstödet
              inte kommer att utgå när konjunkturen vänder uppåt igen. Om man
              varje gång man ger ett tillfälligt stöd av konjunkturskäl sedan
              omedelbart ska permanenta det hamnar man i väldiga statsfinansiella
              svårigheter.
            </seg>
            <seg n="3753d29d">
              Vi får väl se när Socialdemokraterna lägger sin vårmotion om
              några veckor om de föreslår ytterligare 12 miljarder i statsbidrag
              till kommunerna nästa år. Jag har svårt att tro det. Man måste
              kunna variera statsbidragen något efter konjunkturerna, och det
              är det vi gör. Statsbidragsnivån i år är högre än vad den någonsin
              har varit, och även om den dras ned med 12 miljarder nästa år
              på grund av att konjunkturen blir bättre kommer den att vara mycket
              hög även nästa år jämfört med vad den har varit förr.
            </seg>
            <seg n="38adfdc3">
              Jag vill även peka på Kommunförbundets reaktion när regeringen
              häromdagen gav sitt besked att detta tillfälliga konjunkturstöd
              inte kommer att utgå nästa år, med de prognoser vi nu ser. Kommunförbundet
              var inte speciellt kritiskt till det beskedet. Man erkände att
              skatteintäkterna för kommunerna nu ökar väldigt kraftigt.
            </seg>
            <seg n="c0f43f35">
              Det är en sak att stå här och veva högt, men en annan sak är
              vad interpellanten och Socialdemokraterna själva är beredda att
              föreslå. Då visar det sig att ni står bakom samma skollagsbestämmelse
              som vi föreslår. Jag vill se om ni föreslår en permanentning av
              konjunkturstödet. Det tror jag inte att ni kommer att göra. Det
              är lätt att stå och veva mot regeringen, men inom någon vecka
              kommer sanningens minut också för interpellantens parti när man
              ska ange hur mycket pengar man själv är beredd att avsätta till
              kommunsektorn nästa år.
            </seg>
            <seg n="fedd5dc9">
              Jag delar uppfattningen att fritis ska ha en hög kvalitet. Det
              finns anledning att vara bekymrad på en del punkter där, men det
              är kommunernas ansvar. Hela systemet är uppbyggt så att Skolinspektionen
              granskar, riktar kritik och skickar över rapporterna till berörda
              kommuner som ska rätta till det. Det är så systemet är uppbyggt.
              Det är inte jag som har bestämt det, utan det är interpellantens
              parti som har bestämt att det är kommunernas ansvar.
            </seg>
          </u>
          <note type="speaker" n="2a21d4be">
            Anf. 6 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-8f10abdd0019373d-1" n="f443bbde">
            <seg n="a3d70a6b">
              Fru talman! Jag tycker att det är otroligt tråkigt att varje
              gång som oppositionen försöker påtala brister som finns i samhället
              få höra att regeringsföreträdare hittar anledning att inte se
              dessa brister. Man hittar framför allt argument som att det var
              värre förr eller kommer att bli värre i framtiden. Jag satt inte
              i Sveriges riksdag under den tid som utbildningsministern hänvisar
              till, men jag kan säga att jag inte är speciellt stolt över de
              försämringar som skedde inom fritisverksamheten när mitt parti
              hade ansvaret.
            </seg>
            <seg n="96e72e1c">
              Jag skulle vilja höra utbildningsministern säga så här: Nej,
              det är inte så bra. Jo, jag tror att jag som har mest makt i skolan
              i hela Sverige kan vidta en hel del åtgärder som gör att det inte
              behöver bli värre, utan jag har tydliga visioner om hur det ska
              bli bättre.
            </seg>
            <seg n="b09cf341">
              En sak kan jag säga: Den här regeringens största prioritering
              har varit skattesänkningar. Vi kommer aldrig någonsin att ge oss
              in i matchen och försöka vinna över den här regeringen i att föreslå
              mest skattesänkningar. Däremot tänker vi ge oss in i fajten om
              att erbjuda bäst kvalitet i välfärden, och den fajten kommer vi
              att vinna.
            </seg>
            <seg n="a10b36b7">
              I välfärden ingår fritidsverksamheten som en del av en sammanhållen
              skoldag. Där kan aldrig 12 miljarders nedskärningar och 35 000
              borttagna tjänster i kommuner och landsting vara en väg framåt
              inte om man har en vision om att bara det bästa är gott nog för
              de barn som är i fritidsverksamheten.
            </seg>
          </u>
          <note type="speaker" n="e3556908">
            Anf. 7 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-3" n="bce3d809">
            <seg n="2dc9873f">
              Fru talman! Nu hävdar interpellanten att Socialdemokraterna kommer
              att föreslå ytterligare 12 miljarder i statsbidrag till kommunerna
              nästa år. Mitt svar på det är att det får vi väl se när motionen
              läggs fram. Det är inte alldeles säkert att det är interpellanten
              själv som avgör den frågan. Ska ni göra det får ni höja skatten
              ordentligt för vårdbiträden och andra. Vi får väl se om ni går
              till val på det.
            </seg>
            <seg n="5e672ba3">
              Interpellanten tog upp en fråga som också förtjänar att kommenteras,
              nämligen att fritidshemmen i rätt liten grad har mellanstadieelever
              inskrivna hos sig, alltså barn i åldern tio till tolv år. I frågan
              finns underförstått att detta missköts av kommunerna och att det
              är därför det ser ut som det gör. Jag är inte övertygad om att
              det beror på misskötsel. Både som kommunalpolitiker och förälder
              ser jag att intresset bland både föräldrar och elever för att
              barnen ska vara på fritis när de kommer upp i elva- till tolvårsåldern
              är mycket begränsat. Det beror på ett antal saker.
            </seg>
            <seg n="96b92c0c">
              Själva skoldagen med undervisningstid och lektionstid är längre
              när barnen går i mellanstadiet. Då blir det inte så mycket tid
              över för att vara på fritis. Det är det ena. Föräldrarna vill
              då inte betala avgiften för en mycket kort tid, och mellanstadiebarn
              tycker ofta att fritidshemmen är mer anpassade för de små barnen
              och tycker inte att de hör hemma där.
            </seg>
            <seg n="2774b29f">
              Men om kommuner inte alls lever upp till sina åligganden enligt
              skollagen är det naturligtvis fel. Då ska kommunerna få kritik
              för det. Jag tror dock att även de kommuner som är mycket aktiva
              och erbjuder detta finner att deltagandet i fritis hos mellanstadieelever
              är mycket begränsat. Det är inte kommunens fel, utan det beror
              på att föräldrar och elever är mindre intresserade av fritidshem
              när barnen kommer upp i den åldern.
            </seg>
            <seg n="18a2a517">
              Jag delar interpellantens syn på att fritidshemmen är viktiga.
              Jag delar synen att det finns problem på sina håll. Det har också
              visats i myndigheternas rapporter, men det är ändå kommunernas
              ansvar. Jag har inte uppfattat något förslag från interpellanten
              som innebär att staten skulle ta något ökat ansvar för det hela.
              Det är bra att vi är överens på den punkten.
            </seg>
          </u>
          <note n="cfb89852">
            Överläggningen var härmed avslutad.
          </note>
          <note n="90330d9f">
            5 § Svar på interpellation 2009/10:318 om skolans hanterande
            av brott
          </note>
          <note type="speaker" n="b43890d8">
            Anf. 8 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-4" n="bce3d809">
            <seg n="5f7a4104">
              Fru talman! Maryam Yazdanfar har frågat mig på vilket sätt jag
              avser att agera för att skolan ska bli bättre på att hantera brott
              som begås av elever, mot elever och i skolan.
            </seg>
            <seg n="4b77e46e">
              Regeringen ser mycket allvarligt på brott som förekommer i skolan,
              särskilt när det sker mellan elever. Vuxna i skolan har ett ansvar
              att se till att skolmiljön är trygg och säker så att alla elever
              får möjlighet att nå målen och kan utvecklas som individer.
            </seg>
            <seg n="632091ab">
              Brottsförebyggande rådet har på regeringens uppdrag kartlagt
              det grövre våldet i skolan. Av rapporten, som heter just Grövre
              våld i skolan, framgår att det finns ett samband mellan mobbning,
              våld och elevernas upplevelse av skolmiljön. För att förebygga
              våld är det därför viktigt att uppmärksamma arbetet mot kränkningar,
              att förebygga psykisk ohälsa och att arbeta med trygghetsfrämjande
              åtgärder på bred front. Regeringen har genomfört flera insatser
              i denna riktning. I propositionen om den nya skollagen föreslår
              regeringen bland annat förändringar när det gäller skolans befogenheter
              att ta till disciplinära åtgärder för att elever ska kunna tillförsäkras
              en säker arbetsmiljö. En anmälningsplikt införs också för lärare,
              förskollärare med flera som innebär att om de får kännedom om
              att ett barn eller en elev anser sig ha blivit utsatt för kränkande
              behandling i samband med verksamheten ska de vara skyldiga att
              anmäla detta till förskolechefen eller rektorn.
            </seg>
            <seg n="89912ec0">
              För att stödja skolorna i arbetet med den psykosociala miljön
              har regeringen vidare tillsatt en delegation för jämställdhet
              i skolan och gett Statens skolverk i uppdrag att genomföra insatser
              för jämställdhet. Regeringen har därutöver avsatt 45 miljoner
              kronor för att stödja skolorna i det mobbningsförebyggande arbetet
              samt gett Skolverket i uppdrag att främja, stärka och sprida kunskap
              om skolans värdegrund. Med utgångspunkt från Brottsförebyggande
              rådets rapport har Skolverket också utarbetat ett stödmaterial
              för att förebygga våld i skolan.
            </seg>
            <seg n="11650d6d">
              Som framgår av denna uppräkning har regeringen gjort en mängd
              insatser på detta område. Jag vill dock avsluta med att tillägga
              att ingen av dessa insatser räcker till om inte vuxna i skolan
              och det omgivande samhället visar civilkurage och sluter upp kring
              de elever som behöver stöd.
            </seg>
          </u>
          <note type="speaker" n="aa841ca7">
            Anf. 9 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-8f10abdd0019373d-2" n="f443bbde">
            <seg n="2d65f633">
              Fru talman! Jag skrev den här interpellationen utifrån det fruktansvärda
              brott och de kränkningar av brottsoffret som de senaste månaderna
              har avslöjats i Bjästa. I mitt värv som riksdagsledamot sker största
              delen av mitt arbete i justitieutskottet, och därför tittade jag
              först på programmet med kriminalpolitiska ögon. Programmet visade
              faktiskt ett välfungerande rättsväsen. Det var inte det som var
              problemet. Det som inte har fungerat i det här exemplet är vuxenvärlden,
              med skolan som kärna. Det är en skola som förhåller sig neutral
              till ett barn som blir våldtaget av en skolkamrat.
            </seg>
            <seg n="b1197138">
              Dagarna gick, och jag saknade utbildningsministerns annars så
              starka röst i skoldebatten. Därför skrev jag den här interpellationen.
            </seg>
            <seg n="303756cc">
              Detta är i mångt och mycket händelser som går utanför den myndighetsstyrning
              som ministern sysslar med till vardags. Det handlar om långt större
              åtgärder än att ge lärare befogenhet att ta ifrån elever telefoner
              och kepsar. Sådant är de enkla frågorna. Fall som i Bjästa är
              otroligt svåra, och jag undrar därför varför utbildningsministern
              har varit så tyst. Just för att det är så svårt och för att det
              ödelägger unga liv på den plats där man förväntas känna sig trygg
              och växa som människa i skolan måste vi diskutera problemet politiskt.
            </seg>
            <seg n="2d0bf01a">
              Nisha Besara, chefredaktör för Dagens Arena, skrev en artikel
              dagarna efter Uppdrag Gransknings sändning som jag vill citera:
              Hela historian andas en form av hedersförtryck i Sverige som inte
              går att blunda för. Alla delar finns där. Unga killar som ifrågasätter
              flickans historia utifrån de kläder hon skulle haft på sig några
              dagar efter våldtäkten. Vuxna som inte tror på att hon blev våldtagen
              eftersom hon sades vara kär i gärningsmannen och därför inte bitit
              ifrån. En populär och social kille med en familj bakom sig som
              inte verkar bry sig om annat än att rentvå sitt namn.
            </seg>
            <seg n="dc704ea9">
              Gång på gång i reportaget återkom de oförstående kommentarerna
              till att denna charmiga unga man skulle begå våldtäkt på en skoltoalett.
              Som att man kan se på någon om denne är benägen till våldtäkt
              eller inte. Som att det, oavsett var det sker, är begripligt varför
              män med makt så ofta måste demonstrera den, trots att de inte
              behöver.
            </seg>
            <seg n="d2aca405">
              Varken utbildningsministern eller Folkpartiet har varit sena
              i att se hedersförtryck när det har förekommit bland människor,
              oftast med min hårfärg. Det är bra att utbildningsministern och
              Folkpartiet har uppmärksammat det även om jag inte har köpt analysen
              och lösningarna. Men nu ser vi samma förtryck på ett helt annat
              ställe, och då är det tyst.
            </seg>
            <seg n="0b174deb">
              Fallet i Bjästa är bland de grövsta exemplen, men vi kan nog
              alla vittna om kränkande handlingar och tillmälen på skolor runt
              om i landet som görs av killar mot tjejer med anspelning på flickornas
              sexualitet. Men vad spelar anmälningsplikten för roll om kunskapen
              om detta stannar hos en rektor som bortförklarar eller förhåller
              sig neutral?
            </seg>
            <seg n="3f96db89">
              Utbildningsministern avslutar sitt interpellationssvar just med
              att politiska insatser inte räcker om modet och civilkuraget inte
              finns.
            </seg>
            <seg n="55945abe">
              Då måste jag berätta vad den enda i Bjästa som vågade stå upp
              för det unga offret sade hon var en av de våldtagna flickornas
              vän. Hon kokade stringent ned vad det handlade om. Hon sade: En
              kille är faktiskt oftast mer värd än en tjej. Hon ringade in problemet.
              Det handlar om kön, och det handlar om makt.
            </seg>
            <seg n="b51e874b">
              Jag undrar därför hur utbildningsministern vill adressera det
              här problemet och hur utbildningsministern vill ta ledarskapet
              i den här debatten.
            </seg>
            <seg n="7145de42">
              (ANDRE VICE TALMANNEN: Jag vill påminna om att ministern inte
              kan kommentera ett speciellt fall, utan vi tar det som ett exempel.)
            </seg>
          </u>
          <note type="speaker" n="cc20dc78">
            Anf. 10 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-5" n="bce3d809">
            <seg n="7170eeef">
              Fru talman! Jag skulle till och med vilja ge rådet till riksdagsledamöter
              att avstå från att kategoriskt ta ställning i enskilda fall i
              fråga om exakt vem som har gjort fel och inte. Det är sådant som
              rader av myndigheter och rättsinstanser nu är inne och granskar.
              Jag tror att det är djupt olämpligt att stå här och vara kategorisk
              när det gäller vem som har gjort fel och inte.
            </seg>
            <seg n="82d3a00e">
              Jag begär naturligtvis inte att interpellanten ska titta på alla
              tv-program, men jag tror att jag förekom i ett antal, till exempel
              i ett en timma långt debattprogram kvällen efter att det här hade
              visats. Jag var regeringens företrädare i de här diskussionerna.
            </seg>
            <seg n="77ede3b9">
              Jag begär inte att interpellanten ska följa alla medieprogram.
              Men när det gäller frågan om var jag var kan jag säga att jag
              i högsta grad deltog i den här debatten. Och jag säger samma sak
              här som jag sade där. Skolan ska inte vara neutral mellan rätt
              och fel. Skolan kan inte vara neutral mellan den som begår brott
              och den som är offer för brottet.
            </seg>
            <seg n="77e24331">
              Nu ska jag ge generella kommentarer. De är menade att vara generella,
              för jag har ingen djupare kunskap om detta fall, som togs upp
              av Uppdrag granskning . Erfarenheten har också lärt mig att det
              ibland kommer fram saker i efterhand som inte har kommit fram
              i de här granskningsprogrammen.
            </seg>
            <seg n="f9d4a9cb">
              Men jag vill ge generella kommentarer. Vuxenvärlden har självklart
              ett oerhört stort ansvar. Med vuxenvärlden menar jag i det här
              sammanhanget naturligtvis inte bara dem som jobbar i skolan, utan
              även föräldrar och hela samhället. Vi har ett kollektivt ansvar
              för att barn och ungdomar uppfostras, lär sig rätt värderingar
              och lär sig skillnaden mellan rätt och fel. Det handlar också
              om att vi reagerar och sätter gränser när saker och ting går över
              styr.
            </seg>
            <seg n="39bc81b9">
              Om uppgifterna i det här programmet är korrekta har vuxenvärlden
              svikit sitt ansvar. Jag tror att det händer. I det här fallet
              handlar det om en våldtäkt. Men även om det inte går lika långt
              och inte är lika grova försyndelser som begås tror jag att det
              ofta är så att vi som vuxna är för dåliga på att se saker, upptäcka
              saker och reagera.
            </seg>
            <seg n="c5800b3f">
              Skolan har ett extra stort ansvar. Barnen och ungdomarna är där
              av plikt. Man kan inte välja att vara där eller inte. Och det
              är personer som har utbildning och ansvar enligt lagar och regler
              som styr verksamheten. Det är extra viktigt att vi ställer krav
              på att skolan ska vara tydlig.
            </seg>
            <seg n="b1fd039b">
              Skolan ska lära ut skillnaden mellan substantiv och verb, men
              skolan måste också i sin vardag upprätthålla gränser mellan vad
              som är rätt och fel och sända tydliga signaler.
            </seg>
            <seg n="de7f540d">
              Man kan sammanfatta några saker som händer på det här området.
              Regeringen vidtar rätt många åtgärder för att det här vuxenansvaret
              ska förstärkas.
            </seg>
            <seg n="69efe8f5">
              Det ges ytterligare disciplinära befogenheter i våra lagar. Det
              är i och för sig kontroversiellt. Socialdemokraterna har varit
              emot det i alla år, men vi gör det ändå. Vi satsar 45 miljoner
              under några år på forskning om mobbningsförebyggande åtgärder.
              Det är centralt. Även i det fall som skildrades i tv-programmet
              var mobbning ett centralt fenomen, förutom våldtäkt och annat.
              Det är mer pengar som satsas på detta än någonsin tidigare i Sverige.
              Vi lägger om lärarutbildningen så att det nu i lärarutbildningen
              ska ingå moment om konflikthantering och sociala relationer.
            </seg>
            <seg n="a65f3950">
              Jag kan räkna upp ytterligare några saker. Men poängen är att
              inga åtgärder som beslutas av regeringen eller denna riksdag räcker
              till om inte de vuxna, när det inträffar saker, tar sitt ansvar,
              står upp som vuxna och visar civilkurage. Det är ytterst vad det
              handlar om. Regler och satsningar är nödvändiga, men till sist
              räcker det inte om inte vuxenvärlden visar civilkurage.
            </seg>
          </u>
          <note type="speaker" n="8838f5cc">
            Anf. 11 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-8f10abdd0019373d-3" n="f443bbde">
            <seg n="061c3e9c">
              Fru talman! Jag vet att man inte ska ta upp enskilda fall, men
              det här var ett sådant tydligt exempel. Det var det grövsta exemplet
              på saker och ting som dagligen försiggår i våra skolor.
            </seg>
            <seg n="4b3a021c">
              Jag tror att utbildningsministern är ute på många skolor. Jag
              tror också att utbildningsministern läser klotter. Det kan höras
              tillmälen på andra sidan skolgården som anspelar på någon ung
              tjejs sexualitet, på vad hon skulle ha gjort, vem hon skulle vara
              och så vidare.
            </seg>
            <seg n="1b3a0d45">
              Sanningen är att många unga tjejer i skolan i dag mår oerhört
              dåligt, och det handlar om maktförhållanden. För de maktstrukturer
              som finns i samhället, mäns överordning och kvinnors underordning,
              finns också i skolan. Barn skolas in i det här från början. Det
              är därför en 15-åring kan sitta och säga: Det är väl så att killar
              är mer värda än tjejer.
            </seg>
            <seg n="c8ce6b8a">
              Jag hoppas att vi ska komma till ett läge i svensk skola där
              ingen elev någonsin ska behöva känna att killar är mer värda än
              tjejer.
            </seg>
            <seg n="2399fd77">
              Skolministern sade att jag inte skulle vara kategorisk. Nej,
              det ska man inte vara, men ibland väljer jag att vara kategorisk,
              och det är när rättsväsendet faktiskt har dömt på ett sätt som
              har vunnit laga kraft. Det handlar om respekten för rättssäkerheten
              och rättsväsendets arbete i Sverige. Det här vet vi. Men inte
              ens när man har rätten på sin sida har man chansen att leva ett
              harmoniskt och bra liv efteråt.
            </seg>
            <seg n="ea1664cc">
              Skolan har till vissa delar haft ett framgångsrikt arbete med
              andra saker. Till exempel görs drogvaneundersökningar. Alliansregeringen
              vill nu till och med drogtesta barn mot deras och föräldrarnas
              vilja. Det tror jag inte är någon framkomlig väg för att komma
              åt droganvändningen. Däremot tror jag att det även när det handlar
              om frågor om makt och kön och killars överordning över tjejer
              i skolan måste ske en kraftsamling. Det måste ske ett kraftfullt
              arbete när det gäller att tala om dessa saker och diskutera dessa
              saker för att unga kvinnor ska kunna växa upp utan att känna sig
              mindre värda än sina manliga klasskamrater.
            </seg>
          </u>
          <note type="speaker" n="ee6b5068">
            Anf. 12 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-6" n="bce3d809">
            <seg n="84bd40c4">
              Fru talman! En av de första saker som jag fick göra när jag blev
              skolminister 2006 var att resa till Landskrona. Där strejkade
              en grupp flickor i skolan. Det var en högstadieskola. De gick
              i skolstrejk därför att de upplevde att de inte fick lugn och
              ro i skolan. Det var ett grabbgäng som trakasserade dem.
            </seg>
            <seg n="07d14500">
              Jag reste ned dit och talade med de här flickorna. Vad de efterlyste
              var mer vuxenauktoritet, att man skulle säga åt de här grabbarna
              på skarpen eller vidta åtgärder på något sätt.
            </seg>
            <seg n="654a3628">
              En av de första åtgärder som jag vidtog som utbildningsminister
              var att öka skolornas befogenheter att agera i den här situationen.
              Det handlar till exempel om att kunna splittra ett sådant här
              gäng och flytta grabbarna. Det handlar då inte om att flytta dem
              som gäng utan om att flytta dem till olika skolor för att slå
              sönder gänget.
            </seg>
            <seg n="a00c2b32">
              Sedan måste man förmodligen hjälpa de grabbarna också, men en
              förutsättning är ofta att man slår sönder gänget, att man splittrar
              gänget, för att kunna ta tag i grabbarna.
            </seg>
            <seg n="da0004e8">
              Vad sade Socialdemokraterna? Jo, detta var en mycket hård konfrontation.
              Den där lagen hade inte ändrats om ni hade suttit i regeringen.
            </seg>
            <seg n="c81184a8">
              Jag får oerhört mycket kritik av interpellantens parti för att
              vi från regeringen fokuserar på att det behövs ordning och reda
              och trygghet och disciplin i skolan. Ni röstar emot våra förslag.
            </seg>
            <seg n="fc0859f1">
              Nu sade interpellanten att alliansregeringen vill drogtesta elever.
              Det är väl inte regeringen som ska drogtesta? Åklagare kommer
              att få rätt att fatta beslut om att vid misstanke göra drogtest
              också på 14-åringar. Vi vet nämligen att drogerna breder ut sig,
              också under 15-årsgränsen. Vi vet det.
            </seg>
            <seg n="d0e96c25">
              Men ni röstar emot. Ni röstar emot alla åtgärder. Sedan står
              interpellanten här och kritiserar mig för att saker och ting händer.
              Det är klart att sådant här händer i skolväsendet. Det är drygt
              en miljon ungdomar som går i svensk skola. Det händer saker hela
              tiden, saker som vi inte vill ska hända.
            </seg>
            <seg n="fe82a34a">
              Det vi kan göra här är att ge lärare och rektorer befogenheter
              att ingripa. Man kan då inte rösta emot befogenheterna och sedan
              stå och klandra utbildningsministern när saker händer. Ge rektorer
              och lärare befogenheter att ingripa! Det kommer inte att bli en
              problemfri värld då heller. Det kommer att uppstå problem i relationer
              med människor och sådant. Men vi ger dem som är vuxna i skolan
              myndighet och auktoritet att agera. Det är det vi kan göra. Men
              där sviker ni. Ni röstar emot.
            </seg>
            <seg n="13c1d0d3">
              Ni skäller på mig ständigt och jämt, eftersom ni tycker att jag
              fokuserar på trygghetsfrågorna och disciplinfrågorna i skolan.
              Men det är vad det handlar om. Stöd regeringens arbete i stället
              för att vara emot det! Då kommer vi att bädda bättre för att lärare
              och rektorer ska få möjlighet att ingripa när problem faktiskt
              uppstår.
            </seg>
            <seg n="90033421">
              Jag håller med. Det finns en genusaspekt i ordningsproblemen
              i skolan. Landskrona är inget undantag. Ofta är det tonårsgäng
              med grabbar som är de som stör, bråkar och trakasserar. Det är
              flickor som är utsatta för det.
            </seg>
            <seg n="c05bd8d1">
              Det finns absolut en genusaspekt i detta. Inte minst därför borde
              interpellanten kunna ställa upp på de åtgärder som vi vidtar för
              att ge vuxenvärlden auktoritet att ingripa.
            </seg>
          </u>
          <note type="speaker" n="2d7f8bf0">
            Anf. 13 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-8f10abdd0019373d-4" n="f443bbde">
            <seg n="c1886635">
              Fru talman! Det var det här jag menade med att utbildningsministern
              gör allting så lätt för sig, att det handlar om disciplinära åtgärder.
              Uppenbarligen hade i det exempel jag refererar till lärare och
              rektor befogenheter att göra så. Många elever kan vittna om att
              lärare och rektorer har haft befogenhet att ta till alla åtgärder,
              men man har inte gjort någonting. Man har valt att blunda för
              problemet.
            </seg>
            <seg n="03c76390">
              Det räcker inte att gömma sig bakom sina disciplinära åtgärder.
              Det är vår huvudkritik mot den syn på disciplinära åtgärder som
              utbildningsministern har att man gömmer sig bakom det.
            </seg>
            <seg n="a1268d0d">
              Man tror att man har satt upp ett system som är vattentätt som
              inte lägger fokus på varför det stökiga grabbgänget börjar agera
              på det här sättet. Det är beteenden som man kan se långt ned i
              åldrarna. Det är något som man borde kunna angripa redan då innan
              man behöver hålla på och splittra gäng och sätta dem i olika skolor.
              Det är problem som borde adresseras från början.
            </seg>
            <seg n="3b6deaa4">
              De här disciplinära åtgärderna och utbildningsministerns politik
              räcker inte. Ett exempel är drogtesterna. Det finns ett antal
              droger i dag på marknaden som inte syns i ett drogtest. Då är
              väl det bästa man kan göra att göra ett negativt drogtest, och
              så behöver man inte bry sig om den unga människa som man ändå
              misstänker är på glid. Då har man gömt sig bakom ett system.
            </seg>
            <seg n="2439e788">
              Man har inte satt människan i centrum. Varför mår den här människan
              så dåligt? Det är min huvudkritik.
            </seg>
            <seg n="584e9974">
              Det var med genusaspekten jag började. Det här handlar om makt
              och kön. Där står regeringen tämligen handfallen, ser jag.
            </seg>
          </u>
          <note type="speaker" n="aa360e5b">
            Anf. 14 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-b0ac65c196990c82-0" n="bce3d809" next="i-e2c741916bd8ab8e-0">
            <seg n="03b010db">
              Fru talman! Jag och interpellanten är överens om ett par saker.
              Det första är att det inte räcker med disciplinära åtgärder. Det
              är vi helt överens om.
            </seg>
            <seg n="2369cba4">
              Men att det inte räcker med det, är det ett skäl att vara emot
              disciplinära åtgärder? Det är det Socialdemokraterna är. Ni är
              emot att lärarna ska få de befogenheter vi nu ger dem och rektorerna.
            </seg>
            <seg n="14621576">
              Jag håller med. Det räcker inte. Det var det jag sade i min inledning.
              Det behövs också civilkurage. Det handlar om att utnyttja de här
              åtgärderna när det behövs, att ingripa, att upptäckta, att se.
            </seg>
            <seg n="8ca7b9ae">
              Men det den lagstiftande församlingen enkelt kan göra är att
              ge befogenheterna. Det är ni emot. Det är svårare med civilkurage.
              Det går inte att lagstifta fram. Det är en debatt vi måste föra.
            </seg>
            <seg n="e441a72a">
              Vet man som lärare att man har befogenheter är det lättare att
              ingripa. Men om man själv blir anmäld som lärare när man ingriper
              och man inte har några befogenheter är det fler som avstår från
              att ingripa.
            </seg>
            <seg n="27aac16b">
              Det är problematiken runt befogenheterna. På många håll i svensk
              skola har vi en stökig situation. Det är mycket skolk, mycket
              skadegörelse, mycket trakasserier, mycket mobbning, också av sexuell
              natur det är då oftast pojkar som trakasserar flickor i tonåren.
            </seg>
            <seg n="8f0d6602">
              Ska vi komma till rätta med detta krävs det en lång rad insatser.
              Några av dem är att stärka vuxenauktoriteten i skolan. Det är
              lärarna som ska bestämma i skolan. Det är inte tonåringarna. Det
              är lärarna som ska bestämma. Det är inte de som gapar högst som
              ska bestämma.
            </seg>
            <seg n="e61b188b">
              Det är de vuxna i skolan som ska bestämma. Lite grann vilken
              makt de har avgör vi med våra beslut här i riksdagen. Det röstar
              ni emot. Det är där den stora skillnaden mellan de båda regeringsalternativen
              finns när det gäller trygghetsfrågor i skolan.
            </seg>
          </u>
          <note n="cfb89852">
            Överläggningen var härmed avslutad.
          </note>
          <note n="5b07b2f7">
            6 § Hänvisning av ärenden till utskott
          </note>
          <note n="dd309013">
            Föredrogs och hänvisades
          </note>
          <note n="a55d543d">
            Ajournering
          </note>
          <note n="eaec938c">
            Kammaren beslutade kl. 12.44 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="jan_bjorklund_a3204b" xml:id="i-e2c741916bd8ab8e-0" n="bce3d809" prev="i-b0ac65c196990c82-0">
            <seg n="d0e76605">
              Återupptagna förhandlingar
            </seg>
            <seg n="fc49eb3d">
              Välfärden i framtiden
            </seg>
          </u>
          <note n="7dba2bd2">
            Förhandlingarna återupptogs kl. 14.00.
          </note>
          <note n="671c875f">
            7 § Frågestund
          </note>
          <note n="8fe7ab63">
            Anf. 15 TREDJE VICE TALMANNEN:
          </note>
          <note n="e8c2325a">
            Jag hälsar följande statsråd välkomna till dagens frågestund:
            Utbildningsminister Jan Björklund, statsrådet Cristina Husmark
            Pehrsson, jordbruksminister Eskil Erlandsson, socialminister Göran
            Hägglund och statsrådet Birgitta Ohlsson.
          </note>
          <note type="speaker" n="e29acf6b">
            Anf. 16 LARS JOHANSSON (s):
          </note>
          <u who="lars_johansson_1e1d92" xml:id="i-573967cc294dc161-0" n="0d264475">
            <seg n="a5372162">
              Fru talman! Jag har en fråga till Jan Björklund.
            </seg>
            <seg n="3c825bf3">
              I dag presenterades kommunernas samlade rapport om hur välfärden
              kommer att bli under de kommande 25 åren. Alla partier i kommunerna
              står bakom rapporten som visar på en brist på ungefär 200 miljarder
              kronor om 25 år. Det innebär hundratusentals färre anställda inom
              skolan, omsorgen och vården.
            </seg>
            <seg n="74cabbe6">
              Regeringen har redan skurit ned välfärden kraftigt genom sina
              skattesänkningar på 100 miljarder. Man planerar att under den
              kommande mandatperioden sänka skatterna med ytterligare 100 miljarder.
              Det är alltså just de pengar som fattas i den kommunala sektorn
              under de kommande 25 åren.
            </seg>
            <seg n="65ef3795">
              Min fråga till statsrådet Björklund är: Finns det inte någon
              i regeringen som vill trygga välfärden och se till att man får
              bra jobb inom skolan, vården och äldreomsorgen?
            </seg>
          </u>
          <note type="speaker" n="aec56bdd">
            Anf. 17 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-7" n="bce3d809">
            <seg n="2f871a9b">
              Fru talman! Tack för frågan!
            </seg>
            <seg n="c1446bb6">
              Statsbidragen till kommunerna har aldrig någonsin varit så höga
              som i år. En liten del av det är konjunkturrelaterat eftersom
              vi har en stor ekonomisk kris på gång. Generellt ligger statsbidragen
              på en högre nivå än någonsin, och definitivt högre än under den
              tid då frågeställarens parti var i regeringsställning.
            </seg>
            <seg n="eed7a418">
              Välfärden handlar dock inte enbart om statsbidrag, som frågeställaren
              antyder. Den handlar i grunden om att vi har en ekonomisk utveckling.
            </seg>
            <seg n="7c1d609a">
              Sättet att möta de demografiska förändringar som är grunden för
              Kommunförbundets prognos, det vill säga att vi får många äldre
              och att pensionärer behöver vård och omsorg, är ekonomisk tillväxt.
            </seg>
            <seg n="ad66205d">
              Resurser till framtidens välfärd får vi genom ekonomisk tillväxt.
              Arbetslinjen är det mest centrala att hävda. Det är också den
              centrala delen i regeringens ekonomiska politik.
            </seg>
          </u>
          <note type="speaker" n="e82b4c1b">
            Anf. 18 LARS JOHANSSON (s):
          </note>
          <u who="lars_johansson_1e1d92" xml:id="i-573967cc294dc161-1" n="0d264475">
            <seg n="1d38d2a2">
              Fru talman! Min fråga gällde om regeringen vill vara med och
              se till att välfärden utvecklas eller om det ska skäras ned ytterligare
              i den kommunala sektorn. Rapporten handlar om att det kommer att
              bli nedskärningar om man inte gör något. De som jobbar i den kommunala
              sektorn, inom skola och äldreomsorg, kommer att få sämre arbetsförutsättningar.
              Det blir svårare att rekrytera personal. Det är den ena delen.
            </seg>
            <seg n="dd8c9135">
              Den andra delen är att man hamnar i ett läge där man inte kommer
              att få tjänster inom välfärden utifrån behov utan utifrån betalningsförmåga.
              Det blir en ökad privatisering. Det är väl det som regeringen
              egentligen vill åstadkomma. Det är väl därför som ni skär ned
              så kraftigt och inte ökar.
            </seg>
            <seg n="8c6216ae">
              Ekonomistyrningsverket som kom med en rapport nyligen redovisar
              samma sak under den kommande mandatperioden. Om ingenting sker
              kommer det att bli sämre ekonomi i kommunerna.
            </seg>
            <seg n="8fe18ec3">
              Skattesänkarpolitiken leder till sämre välfärd.
            </seg>
          </u>
          <note type="speaker" n="f66cf88b">
            Anf. 19 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-8" n="bce3d809">
            <seg n="8054a46a">
              Fru talman! Frågeställaren säger: Gör man ingenting på 25 år
              får vi sämre välfärd.
            </seg>
            <seg n="a1614319">
              Det håller jag med om. Jag tror inte att någon regering under
              den kommande mandatperioden kommer att göra ingenting.
            </seg>
            <seg n="f13d01a0">
              Vi kommer att slå vakt om arbetslinjen. Det är den som skapar
              ekonomiska resurser i den svenska välfärden. Att Sverige har varit
              bättre än de flesta europeiska länder när det gäller att hålla
              uppe nivån på välfärden också under den svåra tid vi nu går igenom
              beror på att vi har haft en sund ekonomisk politik.
            </seg>
            <seg n="b0b76e8d">
              Vi har sagt nej till överbud. Vi har sagt nej till de massiva
              utgiftsexplosioner som har föreslagits av Socialdemokraterna.
              Det är dock något som har drivits i ett antal andra länder. När
              Gordon Brown går till val på klassisk socialdemokratisk politik
              kommer han att få gå till val på att bara göra nedskärningar i
              flera år eftersom man har levt över sina tillgångar.
            </seg>
            <seg n="37857baa">
              En ansvarsfull långsiktig ekonomisk politik där arbetslinjen
              står i fokus är den viktigaste garanten för en god välfärd också
              i framtiden.
            </seg>
            <seg n="bf48a5b7">
              De utförsäkrades ekonomiska situation
            </seg>
          </u>
          <note type="speaker" n="c47092c8">
            Anf. 20 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-6ef451cad289c82a-0" n="f306e95d">
            <seg n="fdcb039f">
              Fru talman! Jag har en fråga till socialförsäkringsminister Cristina
              Husmark Pehrsson.
            </seg>
            <seg n="a6f59fd0">
              För några dagar sedan pratade jag med en kvinna som blivit utförsäkrad
              från sjukförsäkringen. Hon ska nu leva på 2 400 kronor i månaden
              efter skatt. Hon är fortfarande sjuk. Hon kan inte jobba men står
              till Arbetsförmedlingens förfogande.
            </seg>
            <seg n="e5e99038">
              Som jag har förstått ska hon söka socialbidrag när hon har de
              här livsvillkoren. Dess värre bor hon i hus. Man måste säga dess
              värre eftersom hon inte kan få socialbidrag. Hon har provat, men
              får det inte.
            </seg>
            <seg n="f18c3aa7">
              Socialförsäkringsministern hänvisar till detta.
            </seg>
            <seg n="fb3bd3d6">
              Min fråga är: Är socialförsäkringsministern nöjd med det sätt
              på vilket de utförsäkrade drabbas ekonomiskt?
            </seg>
          </u>
          <note type="speaker" n="25692062">
            Anf. 21 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-69046113e066bd02-9" n="ea420094">
            <seg n="8f6bbb4b">
              Fru talman! Personer som har varit sjukskrivna i fem, tio eller
              tolv år får nu möjlighet att komma till Arbetsförmedlingen och
              där under tre månader, utifrån sina behov och sin livssituation,
              gå igenom vilken ytterligare hjälp man behöver för att kanske
              så småningom komma tillbaka till någon form av arbetsgemenskap.
            </seg>
            <seg n="7ce21171">
              Jag har mött väldigt många som inte har fått något telefonsamtal
              eller någon hjälp över huvud taget på många år. Därför är detta
              för många en chans att komma över till Arbetsförmedlingen. Vi
              har givit de personer som kommer dit möjlighet att få aktivitetsstöd
              av a-kassan eller aktivitetsstöd som man får om man är arbetslös.
            </seg>
          </u>
          <note type="speaker" n="98f57e68">
            Anf. 22 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-6ef451cad289c82a-1" n="f306e95d">
            <seg n="e372b9b0">
              Fru talman! Jag är inte riktigt säker på att socialförsäkringsministern
              svarade på min fråga. Det jag försöker beskriva är att många människor
              har fått det väldigt svårt ekonomiskt.
            </seg>
            <seg n="6f436027">
              Vi socialdemokrater tycker att det är bättre att satsa på att
              få fler i jobb, precis som Lars Johansson beskrev, i stället för
              ökade klyftor. Nu ser vi att människor här i landet blir fattigare
              och fattigare. Jag förstår inte hur någon regering kan vara nöjd
              med det.
            </seg>
            <seg n="f6ad003f">
              De personer som jag har träffat och som hör av sig till mig är
              desperata. De mår dåligt. De mår inte bättre av att hamna i den
              här svåra ekonomiska situationen.
            </seg>
            <seg n="3320a0c3">
              Jag förstod att Cristina Husmark Pehrsson inte hade något svar,
              så jag har ingen följdfråga.
            </seg>
          </u>
          <note type="speaker" n="b6ee52b4">
            Anf. 23 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-69046113e066bd02-10" n="ea420094">
            <seg n="98be4488">
              Fru talman! Det finns personer som inte ska gå över till Arbetsförmedlingen
              och den introduktionsmöjlighet som man får där. Det är personer
              som ligger på sjukhus, har daglig vård och behandling eller är
              psykiskt sjuka och inte kan tillgodogöra sig den vidare satsningen.
              Det gäller också personer vars hälsotillstånd kan försämras.
            </seg>
            <seg n="7bc3707a">
              De personerna tillhör undantaget, likaväl som de som är svårt
              sjuka.
            </seg>
            <seg n="eb30bfba">
              De ska och behöver inte heller gå över till Arbetsförmedlingen.
              De kan i stället ansöka om att få en fortsatt sjukpenning. Där
              finns inga tidsgränser. Den informationen ska ha givits av Försäkringskassan.
              Man ska i god tid ha kunnat få information om huruvida man får
              förlängd sjukpenning eller inte.
            </seg>
            <seg n="5ddaa536">
              Upphandlingen av mat i den offentliga sektorn
            </seg>
          </u>
          <note type="speaker" n="e247d68f">
            Anf. 24 ÅKE SANDSTRÖM (c):
          </note>
          <u who="mikael_sandstrom_c9f26e" xml:id="i-69046113e066bd02-11" n="9b9c8a47">
            <seg n="df473018">
              Fru talman! Min fråga går till jordbruksministern.
            </seg>
            <seg n="c6838317">
              Intresset för svensk mat, särskilt närproducerad, har ökat markant
              de senaste åren. Det gäller inte bara inom landet; exporten har
              också ökat. Västerbottenost är ett exempel.
            </seg>
            <seg n="28fd88bc">
              Konsumenterna väger bevisligen in fler faktorer än enbart priset.
              Det är till exempel miljösynpunkter och lokalkännedom om produktionen.
            </seg>
            <seg n="3710d29f">
              Kraven på livsmedelsproduktion är stränga i vårt land. Det är
              bra, men det medför också högre kostnader och ett högre pris på
              maten. När nu matupphandlingarna sker ute i kommuner och landsting
              ser man mest bara till priset med hänvisning till gällande upphandlingsregler.
              Då upphandlas billig mat, ofta importerad, i stället för den närproducerade.
            </seg>
            <seg n="112f3902">
              Min fråga till jordbruksministern är: Vilka åtgärder är ministern
              beredd att vidta för att få en mer gynnsam utveckling när det
              gäller upphandlingen av den offentliga maten?
            </seg>
          </u>
          <note type="speaker" n="196839e4">
            Anf. 25 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-69046113e066bd02-12" n="694cf7bb">
            <seg n="66a1d4da">
              Fru talman! Låt mig först konstatera att antalet portioner mat
              som serveras från offentliga kök dagligen uppgår till ungefär
              tre miljoner. Det är väldigt många måltider som tillagas i offentliga
              kök.
            </seg>
            <seg n="584d31ec">
              Råvarorna till denna mat ska köpas upp enligt den lagstiftning
              som finns. I denna lagstiftning sägs det att man får ställa krav.
              Det ställs krav när kommuner och landsting upphandlar. Låt mig
              exemplifiera detta med bilar till hemtjänstens personal. Då handlar
              det inte bara om att bilen är billig utan också om att den uppfyller
              vissa krav. Samma sak gäller mat.
            </seg>
            <seg n="b6c6471d">
              För att upplysa om detta har regeringen gett 2 miljoner kronor
              till Miljöstyrningsrådet så att de kan hjälpa de kommunala upphandlarna
              och politikerna att ställa de krav som man kan ställa och som
              jag tycker att man ska ställa på den mat som köps till offentligheten.
            </seg>
          </u>
          <note type="speaker" n="a14f47e2">
            Anf. 26 ÅKE SANDSTRÖM (c):
          </note>
          <u who="mikael_sandstrom_c9f26e" xml:id="i-69046113e066bd02-13" n="9b9c8a47">
            <seg n="b116666e">
              Fru talman! Det är förvisso bra. Men fortfarande måste huvudprincipen
              vara att man i så fall ska kunna ställa samma krav på den mat
              som köps in som de krav som man ställer i lokalsamhället i den
              egna kommunen på att genomföra produktionen.
            </seg>
            <seg n="4ab3ee21">
              Min andra fråga är: Har satsningen på matlandet Sverige gett
              något påtagligt resultat i fråga om ökad aktivitet i primärledet?
            </seg>
          </u>
          <note type="speaker" n="21e4ea2d">
            Anf. 27 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-69046113e066bd02-14" n="694cf7bb">
            <seg n="80c4a2c7">
              Fru talman! Vad beträffar krav på mat är svaret ja. Självklart
              får man ställa krav på de råvaror som man köper in på samma sätt
              som man ställer krav på den brandbil som man köper till kommunen
              eller på de bilar som man köper till hemtjänstens personal. Miljöstyrningsrådet
              kan alltså hjälpa till att ställa dessa krav eller ge exempel
              på vilka krav man kan ställa när man gör matupphandlingar.
            </seg>
            <seg n="c77cbb27">
              Vad gäller satsningen på matlandet Sverige kan man konstatera
              att det är en positiv utveckling i stort sett i alla län vad gäller
              antalet sysselsatta men också vad gäller antalet nybildade företag
              som hanterar maten från jorden till bordet.
            </seg>
            <seg n="acc78241">
              Investeringar i välfärden
            </seg>
          </u>
          <note type="speaker" n="40a335e4">
            Anf. 28 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-0c0635d2d7393220-0" n="a6c6225e">
            <seg n="6ab1785c">
              Fru talman! Jag tänker fortsätta på den linje som min partikamrat
              Lars Johansson dragit upp om mindre pengar till kommuner och landsting.
              Därför vänder jag mig till utbildningsministern eftersom det just
              i dag är hans ansvar.
            </seg>
            <seg n="e8a158e3">
              Regeringens eget expertorgan Konjunkturinstitutet gjorde så sent
              som förra veckan en bedömning om att det blir nedskärningar i
              välfärden om resurser inte tillförs från staten till kommuner
              och landsting.
            </seg>
            <seg n="c84e7b48">
              Vi socialdemokrater menar, precis som KI, att det behövs ett
              tillskott riktat inte minst till skola och sjukvård för att man
              ska undvika stora besparingar redan nästa år. Vi tycker att det
              är viktigare än skattesänkningar.
            </seg>
            <seg n="ce63e5b5">
              De borgerliga partierna har ställt ut skattesänkningslöften om
              närmare 100 miljarder. Då undrar jag inför nästa mandatperiod:
              I stället för skattesänkningar som faktiskt inte har gett några
              jobb skulle man kanske prioritera investeringar och jobb i välfärden.
              Vad säger utbildningsministern om det?
            </seg>
          </u>
          <note type="speaker" n="21a94bcc">
            Anf. 29 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-15" n="bce3d809">
            <seg n="8c9a8ad3">
              Fru talman! Till att börja med har arbetslinjen gett jobb. De
              åtgärder som regeringen har vidtagit har gett 100 000150 000 nya
              jobb. Sedan har krisen inneburit att andra jobb har försvunnit.
              Men det betyder att utan regeringens ekonomiska politik hade ännu
              fler människor varit arbetslösa.
            </seg>
            <seg n="b59d2f46">
              Sedan känner Susanne Eberstein tydligen till Alliansens valmanifest
              för kommande mandatperiod mer än vad jag gör, vilket är lite märkligt
              eftersom jag är med och skriver det, och det är inte färdigt.
              Det finns ännu så länge inga som helst åtaganden från Alliansen
              när det gäller vare sig skattesänkningar eller någonting annat.
              Det finns inte från er sida heller. Det ska redovisas så småningom.
            </seg>
            <seg n="4c05fe17">
              Men vi tror att sänkt skatt på arbete leder till mer jobb. Det
              är inget märkligt med det. Om man höjer skatten på saker försvinner
              de. Det är därför som riksdagen är överens om att vi ska ha hög
              skatt på alkohol i Sverige eftersom det då köps mindre alkohol.
              Vi ska ha hög skatt på bensin eftersom det då används mindre bensin.
              Har man hög skatt på jobb blir det färre jobb. Det är inte så
              märkligt. Beskattar man något hårt blir det mindre av den varan.
            </seg>
            <seg n="fededb09">
              Den politik som vi för leder till mer jobb och mer skatteintäkter
              och därmed till pengar till välfärden.
            </seg>
          </u>
          <note type="speaker" n="f453ec2a">
            Anf. 30 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-0c0635d2d7393220-1" n="a6c6225e">
            <seg n="3d9b8963">
              Fru talman! Nu är vi inte särskilt överens om det har gett så
              mycket mer jobb att till exempel jag har fått lägre skatt. Men
              det kan vi tala om någon annan gång.
            </seg>
            <seg n="658558ef">
              Ett löfte som faktiskt redan är gett är att kommunerna inte ska
              få de pengar som de har fått i år. De ska dras in. Det var 12
              miljarder. Det är något som faktiskt är ett löfte. Det har i alla
              fall finansministern sagt. Jag förstår inte varför kommunerna
              skulle klara sig med mindre pengar när vi vet att det finns stora
              hål i kommunernas budgetar redan i år.
            </seg>
            <seg n="7addb5e6">
              Dessutom borde alla ministrar veta att kommuner och landsting
              behöver planera. Det blir ryckigt om man dagen före valet kommer
              ut och säger: Nu får kommunerna lite pengar i alla fall.
            </seg>
            <seg n="1c39db22">
              Är det inte dags att ge kommunerna ordentliga förutsättningar
              för att klara bland annat skolan, vården och omsorgen?
            </seg>
          </u>
          <note type="speaker" n="3a771d0b">
            Anf. 31 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-16" n="bce3d809">
            <seg n="0c27072a">
              Fru talman! Kommunerna får statsbidrag, i grova drag 7080 miljarder,
              varje år. Sedan har man innevarande år och föregående år fått
              extra pengar på grund av krisen. Det beror på att skatteintäkterna
              för kommunerna sjunker kraftigt när man får ekonomisk kris. De
              behöver också betala ut ökade socialbidrag. Då får kommunerna
              ett extra konjunkturellt bidrag. Men om man permanentar det konjunkturella
              bidraget är det inte längre konjunkturellt.
            </seg>
            <seg n="c10ad885">
              När krisen så småningom upphör och det går uppåt i ekonomin igen
              får kommunerna egna skatteintäkter igen, och då minskar behovet
              av detta konjunkturstöd.
            </seg>
            <seg n="81c32a96">
              Sedan kan vi framöver diskutera om det behövs mer permanent stöd
              till kommunerna eller inte. Det är en annan fråga. Men det tillfälliga
              konjunkturstöd som staten har gett till kommunerna ser vi just
              nu inte samma behov av nästa år därför att konjunkturen vänder.
              Och det är väl någonting som vi ska vara glada över?
            </seg>
            <seg n="9e8ab887">
              Försäljningen av apoteken
            </seg>
          </u>
          <note type="speaker" n="85b49060">
            Anf. 32 LENNART AXELSSON (s):
          </note>
          <u who="lennart_axelsson_82f7c1" xml:id="i-f870fa1ef7ea5195-0" n="5ed31c61">
            <seg n="c698f748">
              Fru talman! Min fråga går till socialminister Göran Hägglund
              och handlar om apoteken.
            </seg>
            <seg n="631d87fb">
              En stor del av våra gemensamma apotek har sålts ut till riskkapitalbolag.
              Det är bolag som nu för ut svenska folkets skattepengar som vinster
              till utländska skatteparadis. Detta sker samtidigt som pensionärer
              straffbeskattas och anställda inom äldreomsorgen tvingas gå hem.
            </seg>
            <seg n="a17eedae">
              En annan del av apoteksavregleringen är försäljningen av ej receptbelagda
              mediciner i dagligvaruhandeln. Nu kommer det alarmerande signaler
              om att dessa mediciner används som vilka lockvaror som helst.
              Ett exempel är att man har hittat Alvedon som ligger i en hög
              vid kassan precis framför godispåsarna. Är det dessa effekter
              som gjorde att socialministern var så ivrig med att sälja ut vårt
              tidigare väl fungerande apotekssystem?
            </seg>
          </u>
          <note type="speaker" n="94792301">
            Anf. 33 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-a032973d235acdf9-0" n="a9204343">
            <seg n="f0e5c02f">
              Fru talman! Lennart Axelsson tar upp en uppsjö av frågor som
              mynnar ut i frågan om det är bra med monopol på apoteksområdet
              eller inte.
            </seg>
            <seg n="dcc8b40c">
              Jag tror att Lennart Axelsson är varse regeringens och min uppfattning
              om monopol på detta område. Vi har tyckt att det är angeläget
              att det kommer in nya aktörer på detta område i syfte att åstadkomma
              en bättre tillgänglighet.
            </seg>
            <seg n="357d4e11">
              Distributionen av läkemedel ska ske på ett säkert och kontrollerat
              sätt, men tillgängligheten behöver öka. Det kommer till nytta
              för småbarnsfamiljerna där den lilla killen eller tjejen blir
              täppt i näsan på lördagskvällen. Tidigare har de inte kunnat få
              tag i de läkemedel som kan underlätta för familjens sömn. Det
              underlättar för den som får ont i huvudet på en lördag eftermiddag
              och som inte behöver vänta till måndag morgon innan man kan gå
              till apoteket för att få tag i läkemedel. Tillgänglighet till
              läkemedel under säkra former är av stor betydelse och uppskattas
              av många.
            </seg>
          </u>
          <note type="speaker" n="2993313e">
            Anf. 34 LENNART AXELSSON (s):
          </note>
          <u who="lennart_axelsson_82f7c1" xml:id="i-f870fa1ef7ea5195-1" n="5ed31c61">
            <seg n="f40f26f2">
              Fru talman! Nu fick jag egentligen inte svar på någon av mina
              frågor. Jag ställer dem igen. Är det ett problem som socialministern
              ser det att svenska folkets skattepengar går till vinster i skatteparadis
              utomlands i stället för att användas till exempelvis fler anställda
              i äldreomsorgen?
            </seg>
            <seg n="4c8c75bb">
              Den andra delen som socialministern svarade på men som jag inte
              frågade om och som vi egentligen är överens om är att det är bra
              att vi har sett till att icke receptbelagda mediciner kan säljas
              i dagligvaruhandeln. Men det måste vara noga reglerat. Där tror
              jag att vi är överens.
            </seg>
            <seg n="644e3189">
              Men är det ett problem att man använder våra gemensamma resurser
              på det sätt som nu sker på grund av att ni har avreglerat systemet?
            </seg>
          </u>
          <note type="speaker" n="f68fd8cd">
            Anf. 35 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-a032973d235acdf9-1" n="a9204343">
            <seg n="6b8eb79f">
              Fru talman! Om Lennart Axelsson ställer rediga frågor ska han
              också få rediga svar.
            </seg>
            <seg n="26146675">
              En fråga gällde om det är ett problem att apotek har köpts av
              företag som är stationerade utomlands. Jag ser inte det som ett
              stort bekymmer. Här har det varit ett auktionsförfarande, och
              de olika aktörer som har velat köpa har prövats noggrant. De har
              befunnits vara stabila ägare som har kunnat köpa.
            </seg>
            <seg n="94938940">
              Själva idén är att öka tillgängligheten. Idén är inte att vi
              ska slarva när det gäller distributionen av läkemedel. Tvärtom
              ska den ske i säkra och kontrollerade former.
            </seg>
            <seg n="5af420b3">
              Lennart Axelsson får det att låta som om det är ett problem att
              man har sålt, när pengarna i stället hade kunnat gå till äldreomsorgen.
              Det får han gärna förklara ytterligare. Jag vet att han inte har
              någon replik kvar, men det hänger inte ihop.
            </seg>
            <seg n="fee0fefd">
              Att vi får en bättre tillgång på läkemedel innebär att människor
              inte behöver vara täppta i näsan eller ha ont i huvudet i onödan.
              Det underlättar många människors tillvaro.
            </seg>
            <seg n="50295458">
              Energiförsörjningen
            </seg>
          </u>
          <note type="speaker" n="611fe852">
            Anf. 36 ISABELLA JERNBECK (m):
          </note>
          <u who="isabella_jernbeck_52eab8" xml:id="i-0b96972627122e60-0" n="12592f1a">
            <seg n="fb0c6a2e">
              Fru talman! Min fråga gäller energiförsörjning och går till utbildningsminister
              Jan Björklund. Den gångna vintern har varit en av de kallaste
              sedan mitten av 80-talet. Efterfrågan på energi har varit väldigt
              hög från industrier och hushåll. Samtidigt har flera kärnkraftverk
              inte utnyttjats fullt ut, och elpriserna har gått rakt upp.
            </seg>
            <seg n="ca8fc48c">
              Det är tydligt att det finns ett behov av en sammanhållen och
              långsiktig energiförsörjningspolitik. Jag undrar hur alliansregeringen
              kommer att se till att vi får en god elförsörjning i framtiden.
            </seg>
          </u>
          <note type="speaker" n="48a4d210">
            Anf. 37 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-17" n="bce3d809">
            <seg n="bdc39d02">
              Fru talman! Tack för frågan! Energipolitik och energiförsörjning
              är verkligen långsiktiga saker. När man bestämmer sig för att
              bygga nya kraftverk tar det många år innan de är klara. Vi har
              haft en för liten elproduktionskapacitet den här vintern. Det
              har, precis som frågeställaren säger, bland annat berott på att
              några av våra kärnkraftsreaktorer har stått avställda för renovering.
            </seg>
            <seg n="6763fccf">
              Det i sin tur beror på att de reaktorer vi har är 40 år gamla.
              De byggdes samtidigt som Volvo Amazon fortfarande producerades.
              Har man en Volvo Amazon behöver den renoveras rätt ofta, och det
              behöver ske med de här kraftverken också.
            </seg>
            <seg n="acf9482f">
              Därför är det regeringens politik att vi ska tillåta nya kärnkraftsreaktorer
              att uppföras som ersättning för de gamla. Samtidigt bygger vi
              nu ut förnybara energikällor i en takt som aldrig förr i Sverige.
            </seg>
            <seg n="6de7a580">
              Detta är inget hokus pokus, utan det krävs fler kraftverk av
              olika slag, både kärnkraftverk och kraftverk som ger förnybar
              el. Då uppstår inte dessa brister när det blir sådana efterfrågetoppar
              som det blev under den smällkalla vintern.
            </seg>
          </u>
          <note type="speaker" n="f8e1a45e">
            Anf. 38 ISABELLA JERNBECK (m):
          </note>
          <u who="isabella_jernbeck_52eab8" xml:id="i-0b96972627122e60-1" n="12592f1a">
            <seg n="086321a9">
              Fru talman! Den vanligaste frågan som jag har fått i vinter är
              just varför sex av tio kärnkraftverk har stått stilla när vi har
              behövt dem som allra mest. Därför undrar jag om utbildningsministern
              kan försäkra att han kommer att arbeta för att det inte sker nästa
              vinter igen.
            </seg>
          </u>
          <note type="speaker" n="556059ce">
            Anf. 39 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-18" n="bce3d809">
            <seg n="7c66a44d">
              Fru talman! Ja, och framför allt får energiministrar och andra
              ta huvudansvaret. Ett par av kärnkraftsreaktorerna har stått avställda
              under rätt många månader. De genomgår nu en totalrenovering. Under
              den tiden råkar det inträffa en vinter det är ofrånkomligt men
              ingen visste i förväg att den skulle vara kallast i mannaminne.
              Detta är en effekt av att de är så gamla. Det är ytterligare ett
              par reaktorer som nu står på tur att renoveras.
            </seg>
            <seg n="2de22e61">
              Jag kan inte garantera någonting, men vi kan garantera att vi
              för en politik som bäddar för en så trygg elförsörjning som möjligt.
              Däri ingår en massiv utbyggnad av förnybar energi och att vi nu
              också tillåter att det byggs nya kärnkraftsreaktorer om riksdagen
              har godheten att rösta igenom det förslaget om någon månad.
            </seg>
            <seg n="8362e11a">
              Jämställdheten i EU
            </seg>
          </u>
          <note type="speaker" n="74d05af8">
            Anf. 40 TINA ACKETOFT (fp):
          </note>
          <u who="tina_acketoft_bb4624" xml:id="i-c8857ea033c7c767-0" n="f8a5a430">
            <seg n="ff2b278d">
              Fru talman! Min fråga går till statsrådet Ohlsson. Som liberaler
              delar vi båda passionen för ett gemensamt Europa. Trots alla de
              problem som Europa och världen går igen, eller kanske just på
              grund av dem, ser vi att det är ökat samarbete snarare än minskat
              samarbete som är lösningen på de problem vi har.
            </seg>
            <seg n="d42c2e3b">
              Även om jag är omåttligt förtjust i EU vet jag att även solen
              kan ha fläckar. Ett gott Europa borde vara ett jämställt Europa.
              Där finns det mycket att arbeta med. Delaktighet i arbetslivet
              är väl en av de grundpelare som utgör delad makt, vilket vi har
              sett i Sverige.
            </seg>
            <seg n="e40ed1b0">
              Andra frågor som är av vikt för jämställdheten, till exempel
              hälsa, trygghet och rätten till sin egen kropp är också sorgebarn
              i många av EU:s länder. Sverige är på många sätt ett föregångsland,
              och vi har kanske ett större ansvar än något annat land att föra
              vidare de här frågorna.
            </seg>
            <seg n="bf61fa6d">
              Jag skulle vilja fråga: Hur ser ministern på Sveriges roll i
              detta arbete? Vad avser ministern att göra för att tydliggöra
              de här frågorna i Europa?
            </seg>
          </u>
          <note type="speaker" n="a9584421">
            Anf. 41 Statsrådet BIRGITTA OHLSSON (fp):
          </note>
          <u who="birgitta_ohlsson_ff6111" xml:id="i-489f9f220fb8eff6-0" n="aa946ad5">
            <seg n="1e3a1bd0">
              Fru talman! Jag instämmer i det Tina Acketoft säger om att det
              råder stora feministiska brister på många håll i Europa. Vi vet
              att abort är förbjudet i länder som exempelvis Polen, Irland och
              Malta. Vi vet att sambeskattning förekommer i många länder, vilket
              gör att det inte lönar sig för kvinnor att yrkesarbeta över huvud
              taget. I ett land som Malta yrkesarbetar bara 40 procent av kvinnorna.
            </seg>
            <seg n="cbbf2371">
              För två veckor sedan antog EU fem nya mål för sysselsättningspolitiken
              i EU 2020. Ett av de mål som kom fram tack vare att Sverige jobbade
              oerhört hårt, både jag själv som EU-minister och finansminister
              Anders Borg och också statsminister Reinfeldt, var att sysselsättningsgraden
              ska vara densamma för kvinnor och män i Europa, det vill säga
              minst 75 procent. Det har varit oerhört viktigt att se att man
              kan ha ett konkret och tydligt mål på den fronten.
            </seg>
            <seg n="4bb57fce">
              Undersökningar visar att skulle män och kvinnor i Europa arbeta
              lika mycket skulle det kunna öka tillväxten med uppemot 30 procent.
              Detta är en stor utmaning för att Europa ska vara konkurrenskraftigt
              i framtiden.
            </seg>
          </u>
          <note type="speaker" n="db1e3331">
            Anf. 42 TINA ACKETOFT (fp):
          </note>
          <u who="tina_acketoft_bb4624" xml:id="i-c8857ea033c7c767-1" n="f8a5a430">
            <seg n="f57a5cac">
              Fru talman! I mina öron låter det som ett stort steg i rätt riktning.
              Jag tackar för det arbetet. Det är tyvärr inte bara på jämställdhetsområdet
              som det finns skrämmande brister i vissa länder i EU. Efter hand
              som nationalistiska partier tar större del i debatten kommer en
              ganska skrämmande och unken mans- och kvinnosyn fram i många länder.
            </seg>
            <seg n="487cc1a6">
              Också normen för hur vi ska se ut går tillbaka. Det handlar till
              exempel om homosexuellas, bisexuellas och transpersoners rätt
              i samhället. Flera av EU:s länder brister redan i sina åtaganden
              att motverka diskriminering av hbt-personer. Min fråga är precis
              densamma: Hur ser ministern på Sveriges roll i detta arbete? Vad
              avser ministern att göra för att diskrimineringen av homosexuella,
              bisexuella och transpersoner ska upphöra?
            </seg>
          </u>
          <note type="speaker" n="62c23b77">
            Anf. 43 Statsrådet BIRGITTA OHLSSON (fp):
          </note>
          <u who="birgitta_ohlsson_ff6111" xml:id="i-489f9f220fb8eff6-1" n="aa946ad5">
            <seg n="c80ed0e7">
              Fru talman! Jag instämmer i det Tina Acketoft säger om att många
              partier med en mörk grund växer fram i Europa. Många partier flirtar
              ogenerat med antisemitism och homofobi, med rasism och kvinnohat
              i sina valkampanjer nu under våren. Här måste Sverige vara en
              glasklar och tydlig röst för mänskliga rättigheter för alla.
            </seg>
            <seg n="9269bb47">
              En fråga som rör homosexuellas, bisexuellas och transpersoners
              rättigheter gäller ett av våra grannländer, Litauen. Där har man
              nu fört fram en lag som handlar om skydd av minderåriga. Den innebär
              censur och en förtäckt kritik mot homosexuellas lika och fria
              rättigheter.
            </seg>
            <seg n="780fcbff">
              Jag kommer att inviga Baltic Pride den 7 och 8 maj och vara där
              på plats för att stödja de homosexuella, bisexuella och transpersoner
              som demonstrerar för sina klara mänskliga rättigheter. I samtal
              med presidenten, utrikesministern, justitieministern och EU-ministern
              i Litauen har jag också framfört Sveriges kritik, vilken delas
              av hela EU.
            </seg>
          </u>
          <note n="69af40a4">
            Utbetalning av gårdsstöd
          </note>
          <note type="speaker" n="7b15a59b">
            Anf. 44 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-469fb948f53cd51c-0" n="d6ec0fd8">
            <seg n="84621d63">
              Fru talman! Jag har en fråga till jordbruksminister Eskil Erlandsson.
              Om två dagar har vi ett gemensamt jubileum. Då är det fyra månader
              sedan jag ställde en fråga om utbetalning av miljöersättningar
              och gårdsstöd. Jag fick ett, som jag tyckte, förhållandevis positivt
              svar på den frågan. Men tyvärr hade jag anledning att åter ställa
              frågan i februari månad. Jag fick återigen ett positivt svar.
            </seg>
            <seg n="33d53fcb">
              Nu hörde jag att jordbruksministern var i Kalmar län i går. Han
              var ute på jordbruk som har det problemet att man inte har fått
              sina stöd. Då är jag naturligtvis intresserad av att få reda på
              om jordbruksministern har kommit något ytterligare steg framåt
              så att man kan få reda på när de här stöden kommer att vara utbetalda
              till jordbrukarna i Kalmar län.
            </seg>
          </u>
          <note type="speaker" n="5ea5dfc8">
            Anf. 45 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-69046113e066bd02-19" n="694cf7bb">
            <seg n="e5ad0e88">
              Fru talman! Låt mig konstatera att vi ligger väl i fas med utbetalningarna
              i landet som helhet. Det finns något undantag. Ett sådant undantag
              är Kalmar län, och det bekymrar mig. Jag har inte de exakta procentsiffrorna
              i huvudet just nu, men i storleksordningen 97 procent är utbetalt
              i landet som helhet och mellan 70 och 80 procent i Kalmar län.
              Jag kan inte svara på vad den skillnaden beror på. Det är länsstyrelsen
              i respektive län som har ansvar för att se till att de ansökningar
              som kommer in behandlas på det sätt som ansökningar ska behandlas
              och att pengarna kommer de brukare till del som ska ha dem.
            </seg>
          </u>
          <note type="speaker" n="2b662ccf">
            Anf. 46 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-469fb948f53cd51c-1" n="d6ec0fd8">
            <seg n="f28916de">
              Fru talman! I den tidigare diskussionen, för det kan man väl
              säga även om det har varit mest pappersledes, har jag fått svaret
              att man ska göra en utvärdering av det här systemet för att se
              hur det ska fungera. Det är gott och väl, men det finns ett problem.
              Vi har ett visst antal jordbrukare i Kalmar län som är beroende
              av den här ekonomiska ersättningen. De har alltså kalkylerat med
              den när de ska driva sitt företag.
            </seg>
            <seg n="b1338d68">
              För dem är det ingen tröst att jag eller jordbruksministern säger
              till dem att det här kommer att utvärderas. Vad de är i behov
              av är snabba utbetalningar som ska vara snabba i bemärkelsen att
              de vill ha dem snart, för nu har de väntat på dem i tre fyra månader.
            </seg>
            <seg n="8fa4259e">
              Kan inte ministern ge mig ett sådant svar i stället? Kan han
              inte säga: Det här ska vi fixa. Nu är det dåligt i Kalmar län,
              och vi ska sätta in extraresurser så att det här blir gjort just
              i Kalmar län.
            </seg>
          </u>
          <note type="speaker" n="ae9ee240">
            Anf. 47 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-69046113e066bd02-20" n="694cf7bb">
            <seg n="a4e1bcd3">
              Fru talman! Det är en myndighetsuppgift i detta fall Länsstyrelsen
              i Kalmar läns att behandla de ansökningar som finns. Krister Örnfjäder
              vet att jag som statsråd inte kan ge mig in i myndighetsutövning.
            </seg>
            <seg n="60ff0d74">
              För framtiden har vi nu beslutat oss för att fullfölja den så
              kallade blockinventeringen, det vill säga inventeringen av alla
              de åkrar och betesmarker som finns i vårt land så att utbetalningarna
              ska kunna ske snabbt, enkelt och effektivt till en kommande utbetalningssäsong.
              Jordbruksverket har satt upp målet, och regeringen har i budget
              anslagit pengar så att det är möjligt att utbetala pengarna den
              1 december innevarande år. Bättring kommer alltså.
            </seg>
          </u>
          <note n="9b3c824a">
            Informationen inför val till gymnasiet 2011
          </note>
          <note type="speaker" n="3cd4fd0d">
            Anf. 48 MATS PERTOFT (mp):
          </note>
          <u who="mats_pertoft_740cd3" xml:id="i-b6793474cc842e27-0" n="11f590eb">
            <seg n="95083a61">
              Fru talman! Min fråga går till utbildningsminister Jan Björklund
              och handlar om hur man kan säkerställa informationen till föräldrar
              och elever inför gymnasievalet hösten 2011.
            </seg>
            <seg n="e1f047c3">
              I samband med den nya gymnasielagen och gymnasieskolan finns
              i stället för de specialutformade programmen nu ett antal lokala
              varianter som både för fristående och kommunala skolor ska få
              sitt godkännande från Skolverket.
            </seg>
            <seg n="f76f52df">
              Både fristående och kommunala skolor har åtskilliga gånger uppvaktat
              Skolverket i denna fråga Skolverket hanterar tillståndsgivningen
              och påpekat att de måste ha besked om sina tillstånd i god tid
              innan man har gymnasiemässor och information för elever och föräldrar
              i oktober 2010. Men Skolverket säger att de absolut tidigast kan
              ge besked den 31 oktober.
            </seg>
            <seg n="43af576a">
              Min fråga är: Hur kan utbildningsministern säkerställa att denna
              information når föräldrar och elever i god tid? Det var ett tag
              sedan vi tog beslutet i riksdagen.
            </seg>
          </u>
          <note type="speaker" n="2451f2d1">
            Anf. 49 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-21" n="bce3d809">
            <seg n="24be32c5">
              Fru talman! Tack för frågan, Mats Pertoft!
            </seg>
            <seg n="9f09518c">
              Jodå, vi har särskilt uppmärksammat denna fråga. Den har också
              påtalats av både Kommunförbundet och Friskolornas riksförbund.
              Omläggningen av gymnasieskolan, vilken riksdagen har beslutat
              om nu, ska ske så att de elever som nu går i årskurs 8 ska börja
              i den nya gymnasieskolan i augusti 2011. Precis som Mats Pertoft
              säger behöver eleverna när de ska söka ha information om hur den
              nya skolan är upplagd.
            </seg>
            <seg n="56502f97">
              Vår bedömning är att det kommer att fungera. Vilka program som
              ska finnas är bestämt. Inriktningarna har nyligen beslutats av
              regeringen, och nu jobbar Skolverket mer i detalj med hur de ska
              utformas. De som vill ha egna varianter, särskilda varianter som
              det heter, får skicka in ansökningar. Det blir en tajt tidsplan.
              Besluten fattas efter sommaren, men de tidsgränser som Skolverket
              har fått att fatta beslut inom är satta så att det kommer att
              fungera i god tid innan eleverna ska lämna in sina önskemål och
              val.
            </seg>
          </u>
          <note type="speaker" n="78623276">
            Anf. 50 MATS PERTOFT (mp):
          </note>
          <u who="mats_pertoft_740cd3" xml:id="i-b6793474cc842e27-1" n="11f590eb">
            <seg n="ab8d991b">
              Fru talman! Jag måste påpeka för utbildningsministern att Skolverket
              säger att de kan lämna besked tidigast den 31 oktober och kanske
              så sent som den 30 november 2010. Det är för sent för skolorna
              att trycka material och få ut information till elever. På grund
              av att regeringen har så våldsamt bråttom med sina reformer blir
              det en hel årskull elever som inte får vederbörlig information
              om gymnasievalet. Det är ganska allvarligt.
            </seg>
          </u>
          <note type="speaker" n="eab33600">
            Anf. 51 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-22" n="bce3d809">
            <seg n="10267840">
              Fru talman! Mats Pertoft överdriver våldsamt. I princip allt
              kommer att vara klart redan före sommaren. Sedan finns det några
              få särskilda varianter som skolor kommer att vilja ansöka om och
              där beskeden kommer att vara klara efter sommaren. Det är möjligt
              att det finns någon broschyr för någon liten variant någonstans
              som inte kommer att vara färdigtryckt när gymnasiemässorna ska
              äga rum, men i mycket god tid innan eleverna ska göra sina val
              kommer allt att vara klart. Det är ju först på andra sidan årsskiftet
              som de flesta kommuner ställer krav på att valen ska vara gjorda.
              Så det kommer att vara klart i mycket god tid.
            </seg>
            <seg n="242e8e80">
              När man gör stora reformer kan det ibland bli flaskhalsar, och
              detta är en sådan. Därför har vi skruvat åt muttrarna så mycket
              som det går för Skolverket för att snabba upp alla processer som
              är möjliga att snabba upp.
            </seg>
            <seg n="f3c12f9e">
              Vår bedömning är att om de tidsgränser som nu är satta hålls
              och det har Skolverket sagt är möjligt kommer alla att få besked
              i rätt tid, och för de allra flesta är det inget problem, för
              de får besked redan före sommaren.
            </seg>
            <seg n="d978332c">
              Förutsättningarna för arbete och boende på landsbygden
            </seg>
          </u>
          <note type="speaker" n="af75a26a">
            Anf. 52 ANDERS ANDERSSON (kd):
          </note>
          <u who="anders_andersson_632b6f" xml:id="i-6c866d61a0fe3500-0" n="4b2431bb" next="i-5ded07273864ab73-0"/>
          <note n="4cd5c4dd">
            Fru talman! Min fråga är till jordbruksminister Eskil Erlandsson.
          </note>
          <u who="anders_andersson_632b6f" xml:id="i-5ded07273864ab73-0" n="4b2431bb" prev="i-6c866d61a0fe3500-0">
            <seg n="8d0f75d4">
              Jag har lagt märke till att jordbruksministern reser runt i landet
              på en landsbygdsturné där du försöker att skapa en positiv debatt
              kring landsbygdens möjligheter. Det välkomnar jag och gläds åt.
            </seg>
            <seg n="ca91b4e6">
              Jag som bor i Kalmar län noterade att du i början av veckan också
              var på besök i vårt hemlän. Det finns en tendens som jag ser i
              vårt län liksom i övriga landet att antalet fast boende på landsbygd
              och småorter minskar. Detta är en utveckling som vi behöver ändra
              på. Det är därför som jag tror att det är angeläget att hitta
              de positiva förutsättningarna.
            </seg>
            <seg n="4932e422">
              När man lyssnar på vad människor efterfrågar är det inte minst
              möjlighet till vardaglig service. Livsmedelsbutiker och bensinmackar
              är det som vanligt folk efterfrågar.
            </seg>
            <seg n="b84aad34">
              Mot bakgrund av de här landsbygdsfrågorna vill jag fråga jordbruksministern:
              Hur anser jordbruksministern att förutsättningarna är för boende
              och arbete på landsbygden?
            </seg>
          </u>
          <note type="speaker" n="6f8b8098">
            Anf. 53 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-69046113e066bd02-23" n="694cf7bb">
            <seg n="773044d1">
              Fru talman! Förutsättningarna är utomordentligt goda, skulle
              jag vilja säga. I matlandsprojektet har vi som mål att skapa 10
              000 nya jobb som har med mat att göra. Det är absolut ingen omöjlighet.
              Jag ser redan, som jag sade i tidigare frågesvar, positiva tecken
              när jag studerar de siffror som finns i stort sett i alla län,
              inte minst i Kalmar län.
            </seg>
            <seg n="45aaf1b7">
              Jobb är ju en förutsättning för att människor ska vilja bosätta
              sig någonstans. En annan sak, som frågeställaren tar upp, är offentlig
              såväl som kommersiell service. Det förutsätter, vad beträffar
              den offentliga sidan, att folk har jobb så att de betalar skatt
              och kan se till att den offentliga service finns som man vill
              ha i form av bra vård, omsorg och skola och så vidare, men också
              den kommersiella servicen ska finnas.
            </seg>
            <seg n="6c67c3ed">
              När det gäller den senare delen kan jag meddela att regeringen
              har lagt på en peng för att understödja den kommersiella servicen
              i form av bensinmackar, lanthandlar och liknande saker som man
              behöver för att leva ett bra liv i alla delar av Sverige.
            </seg>
          </u>
          <note type="speaker" n="3f7abcec">
            Anf. 54 ANDERS ANDERSSON (kd):
          </note>
          <u who="anders_andersson_632b6f" xml:id="i-8b07688833867574-0" n="4b2431bb">
            <seg n="4aa0c56b">
              Fru talman! Tack för svaret, jordbruksministern! Jag gläds åt
              de aktiviteter som pågår när det gäller matlandsprojektet. Men
              för landsbygdens folk tror jag att trafikutskottets besked och
              initiativ härförleden som handlade om att man är beredd att ha
              en konsekvensanalys av pumplagen en lag som vi ärvde av den förra
              regeringen och som är något som har upprört många då kanske så
              mycket som 500 mackar har försvunnit är något som man förväntar
              sig åtgärder kring.
            </seg>
            <seg n="dbc021cf">
              Jag undrar: Vilka åtgärder ser regeringen och jordbruksministern
              som angelägna för att göra det mer attraktivt att leva och bo
              på landsbygden? Initiativ har tagits, men vilka ytterligare initiativ
              kan jordbruksministern se som angelägna?
            </seg>
          </u>
          <note type="speaker" n="396f7145">
            Anf. 55 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-69046113e066bd02-24" n="694cf7bb">
            <seg n="45f98162">
              Fru talman! Förutom det som jag redan har nämnt i form jobb och
              kommersiell såväl som offentlig service skulle jag vilja tillägga
              som en kommentar och ett svar att bra infrastruktur, att det finns
              vettiga vägar, är viktigt. Att det finns möjligheter att kommunicera
              elektroniskt på ett bra sätt i form av bredband, bra mobiltelefontäckning
              och liknande är en annan förutsättning för att verksamheter ska
              utvecklas men också för att människor ska vilja bo i alla delar
              av vårt land.
            </seg>
            <seg n="44ab61f1">
              Kommunernas ekonomi
            </seg>
          </u>
          <note type="speaker" n="759ee352">
            Anf. 56 PETER HULTQVIST (s):
          </note>
          <u who="peter_hultqvist_c9866b" xml:id="i-5f77f9ae2f6ad6e6-0" n="d8540548">
            <seg n="572554cb">
              Fru talman! Jag riktar mig till Jan Björklund. Jag vill fortsätta
              den diskussion som Lars Gustafsson och Susanne Eberstein tidigare
              tog tag i när det gäller kommunernas ekonomi.
            </seg>
            <seg n="ddbc0cb8">
              Det är 12 miljarder i minskade statsbidrag 2011. Det motsvarar
              35 000 jobb om man räknar om det. Samtidigt ser vi att Konjunkturinstitutet
              menar att för att leva upp till balanskravet krävs det ett tillskott
              på 13 ½ miljard till kommunerna och till landstingen. Det är alltså
              mer än vad regeringen hittills har planerat. I det här läget drar
              man in de pengarna.
            </seg>
            <seg n="93cc43a4">
              Min enkla fundering i sammanhanget är: När det här är så nära
              kopplat till antalet arbetstillfällen och vi är inne i en sysselsättningskris,
              varför vidtar man denna åtgärd som kommer att bidra till en ökad
              arbetslöshet? Anser regeringen dessutom att Konjunkturinstitutet
              har fel i sin bedömning?
            </seg>
          </u>
          <note type="speaker" n="f76b2291">
            Anf. 57 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-25" n="bce3d809">
            <seg n="d608fff1">
              Fru talman! Konjunkturinstitutets bedömningar, Finansdepartementets
              bedömningar, Finanspolitiska rådets bedömningar, alla bankers
              bedömningar alla gör bedömningar och de grundar sig på det faktamaterial
              man har. Man matar in det och får ut vissa prognoser.
            </seg>
            <seg n="8956aecc">
              Den viktigaste enskilda prognosen i detta sammanhang är hur mycket
              skatteintäkter kommunerna får in nästa år. Det är bara prognoser,
              för ingen vet. Det kommer nya prognoser hela tiden. Om det skulle
              vara så, vilket också finansministern sade häromdagen, att det
              i höst när vi ska lägga fram den skarpa budgeten för 2011 ser
              mycket sämre ut än vi nu tror finns det möjlighet att då ge andra
              besked.
            </seg>
            <seg n="55ca6398">
              Den bedömning vi nu gör är att utvecklingen i ekonomin går framåt
              med stor kraft. Skatteintäkterna för kommunerna kommer att öka
              nästa år, och för varje ny prognos som kommer skrivs intäkterna
              upp. Vi kan inte stirra oss blinda på hur det var i februari i
              år, utan vi måste göra en bedömning av hur det blir nästa år.
            </seg>
            <seg n="8be7bcdb">
              De 12 miljarder som Hultqvist hänvisar till är tillfälliga pengar
              som ersätter ett bortfall av skatteintäkter. De är inte tänkta
              att vara permanenta när kommunerna får egna skatteintäkter.
            </seg>
          </u>
          <note type="speaker" n="6098f9ae">
            Anf. 58 PETER HULTQVIST (s):
          </note>
          <u who="peter_hultqvist_c9866b" xml:id="i-5f77f9ae2f6ad6e6-1" n="d8540548">
            <seg n="52f0f36e">
              Fru talman! Läget är det att regeringen tillförde 17 miljarder,
              som nu tas bort. Sedan tillförs 5 miljarder. Det fattas alltså
              12 miljarder. Det är försämringen, och där finns de 35 000 jobben
              som nu är hotade.
            </seg>
            <seg n="aca69a12">
              Konjunkturinstitutet säger ordagrant att skatteintäkterna utvecklas
              svagt samtidigt som kostnadstrycket ökar, och pekar på ökad arbetslöshet
              och restriktiva regler i sjukförsäkringen som orsaken. Det är
              alltså regeringens politik man kritiserar indirekt.
            </seg>
            <seg n="ceb45e2c">
              Jag vill ha svar på frågan; Björklund var svävande i sitt inlägg.
              Anser regeringen att Konjunkturinstitutet har fel, och varför
              vidtar man åtgärder som riskerar att leda till ökad arbetslöshet?
            </seg>
          </u>
          <note type="speaker" n="ce26cdae">
            Anf. 59 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-26" n="bce3d809">
            <seg n="1153afbe">
              Fru talman! Jag svarade på frågorna redan i mitt första inlägg.
              Alla prognoser är riktiga utifrån de förutsättningar som finns
              vid de tillfällen då de görs. Poängen är att det hela tiden, i
              takt med att ekonomin utvecklas, kommer nya prognoser.
            </seg>
            <seg n="a98b20d8">
              Kommunerna får 7080 miljarder i statsbidrag varje år; det varierar
              lite grann uppåt och nedåt, men ungefär så mycket får de varje
              år av staten. Sedan har de egna intäkter som är mycket större
              än så. Statsbidragen är ju en mindre del av kommunernas intäkter.
            </seg>
            <seg n="6f675480">
              Vi visste att kommunerna på grund av ökad arbetslöshet i år får
              mindre skatteintäkter och ökade socialbidragsutgifter. Detsamma
              gällde förra året. Därför ger vi ett tillfälligt extraförstärkt
              bidrag på, precis som Hultqvist sade, 12 miljarder innevarande
              år. Det är alltså ett extra bidrag.
            </seg>
            <seg n="1cb94743">
              Vi sade redan då att när vi ska göra budget för 2011 spelar det
              ingen roll vilka prognoser som finns, för Peter Hultqvist och
              andra kommer ändå att säga att de tillfälliga pengarna ska bli
              permanenta. Pengarna är emellertid tillfälliga eftersom kommunernas
              egna skatteintäkter stiger kommande år. Om de inte gör det kan
              vi återkomma.
            </seg>
            <seg n="4b5cfaa9">
              Psykiatrin
            </seg>
          </u>
          <note type="speaker" n="3c197b54">
            Anf. 60 FINN BENGTSSON (m):
          </note>
          <u who="unknown" xml:id="i-69046113e066bd02-27" n="5212f5a5">
            <seg n="f895bf44">
              Fru talman! Under Göran Hägglunds tid som socialminister har
              historiskt stora ekonomiska satsningar gjorts, och görs, för att
              förbättra en eftersatt svensk psykiatri. Men allt handlar inte
              om pengar när det gäller att förbättra kvaliteten i vården. Alliansregeringen
              har gjort en gedigen utredning om psykiatrin vilket överförts
              i praktisk handling. Många beslut för att reformera svensk psykiatri
              har fattats av riksdagen; det har krävts ny lagstiftning för att
              göra ändringar.
            </seg>
          </u>
          <note n="b0e324b3">
            Min fråga till socialministern är om inte även 4 kap. 2 § lagen
            om yrkesverksamhet på hälso- och sjukvårdens område, populärt
            kallad kvacksalverilagen, måste ses över med syfte att alla patienter
            med psykisk sjukdom ska garanteras sakkunnig och omsorgsfull vård
            i enlighet med vetenskap och beprövad erfarenhet och förekommande
            geschäft inom detta område stävjas.
          </note>
          <note type="speaker" n="4dfa1995">
            Anf. 61 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-a032973d235acdf9-2" n="a9204343">
            <seg n="28116d3f">
              Fru talman! Tack, Finn Bengtsson, för frågan! Det här är ett
              område som under en lång följd av år varit starkt eftersatt. Tyvärr
              diskuterar vi just i dagarna effekterna av något som kan vara
              ett resultat av bristande psykiatrisk vård, nämligen ett mord
              i Växjö.
            </seg>
            <seg n="f955d6e4">
              Frågan poppar upp med jämna mellanrum, och vi måste säga att
              svensk psykiatri, av många olika skäl, inte fungerar så bra som
              den borde. Den har varit eftersatt under lång tid, och precis
              som Finn Bengtsson säger försöker vi ta tillbaka mycket av det
              som blivit eftersatt. Det gör vi genom att förstärka kunnandet,
              satsa mer på utbildning, ge extra insatser för att korta väntetiderna
              i vården och så vidare. Säkert behöver även en del av lagstiftningen
              ses över.
            </seg>
            <seg n="f4516766">
              På psykiatrins område gäller inte vetenskap och beprövad erfarenhet
              i alla delar, såsom vi anser att det ska vara inom vården som
              helhet. Det gäller i huvudsak beträffande den somatiska vården,
              men det måste förstås också gälla på psykiatrins område.
            </seg>
          </u>
          <note type="speaker" n="6a94fd94">
            Anf. 62 FINN BENGTSSON (m):
          </note>
          <u who="unknown" xml:id="i-69046113e066bd02-28" n="5212f5a5">
            <seg n="ba02464d">
              Fru talman! Jag tackar statsrådet för svaret. Jag uppskattar
              mycket de åtgärder som vidtas. Problemet är av den naturen att
              svensk psykiatri under de senaste hundra åren gått, säger facket,
              från tortyr till fungerande terapi. Vi har mycket välfungerande
              terapiformer.
            </seg>
            <seg n="9f565922">
              Samtidigt finns det en gråzon där man, för att undvika legitimationskravet,
              kallar sig certifierad, auktoriserad eller licensierad. Det är
              svårt för kundkretsen psykiskt sjuka att förstå skillnaden mellan
              en legitimation som är underställd Socialstyrelsens tillsyn och
              de som så att säga seglar under falsk flagg, där Socialstyrelsen
              inte har kontrollen och kan garantera den vetenskapliga och beprövade
              erfarenheten, som är så viktig just inom psykiatrin.
            </seg>
            <seg n="5a0d4fa8">
              Frågan är alltså om inte lagen om yrkesverksamhet inom hälso-
              och sjukvårdens område just när det gäller kvacksalveri bör ses
              över för att inkludera även psykiatrin.
            </seg>
          </u>
          <note type="speaker" n="d6d67ec2">
            Anf. 63 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-a032973d235acdf9-3" n="a9204343">
            <seg n="517e1409">
              Fru talman! Det är förstås som Finn Bengtsson säger att vi som
              patienter, medborgare, på område efter område befinner oss i ett
              underläge gentemot professionen. Det gäller naturligtvis inte
              i mindre utsträckning folk som är psykiskt sjuka eller har drabbats
              av psykisk ohälsa. Där är man i ett mycket utsatt läge. Därför
              är det oerhört viktigt att det finns ett tydligt regelverk och
              säkerhet om vilken hjälp man får och av vem samt att den personen
              har tillräcklig kunskap och kompetens för att kunna utföra det
              som han eller hon säger sig vilja utföra.
            </seg>
            <seg n="8cd51333">
              Jag ska i dag inte säga exakt vad vi ska göra, men jag tycker
              att den fråga Finn Bengtsson tar upp är värd att tas på allvar,
              och jag är beredd att se över möjligheterna att titta på lagstiftningen
              så att vi får en lagstiftning som svarar upp mot de krav som vi
              som medborgare har rätt att ställa. Inte minst gäller det dem
              som drabbas av psykisk ohälsa.
            </seg>
            <seg n="3b0f7cc3">
              Långtidssjukskrivna kvinnors situation
            </seg>
          </u>
          <note type="speaker" n="fe695fbb">
            Anf. 64 HILLEVI ENGSTRÖM (m):
          </note>
          <u who="hillevi_engstrom_c4534d" xml:id="i-6e4b0dcbb431b461-0" n="080a07b4">
            <seg n="7adbe62a">
              Fru talman! Jag vill ställa en fråga till socialförsäkringsministern.
            </seg>
            <seg n="44c1197e">
              Sverige är ett ganska jämställt land, men fortfarande finns avsevärda
              problem. Kvinnor äger mindre, bestämmer mindre och tjänar mindre.
              Ett stort bekymmer är att kvinnor fortfarande är sjukskrivna i
              mycket större utsträckning än män. Jag vet att det under de senaste
              åren har vidtagits åtgärder i form av rehabilitering.
            </seg>
            <seg n="ca38e5f3">
              Hur har det gått? Vilka är effekterna? Inte minst undrar jag
              vilka effekterna blivit för kvinnor som länge varit borta från
              arbetsmarknaden.
            </seg>
          </u>
          <note type="speaker" n="adc542a0">
            Anf. 65 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-69046113e066bd02-29" n="ea420094">
            <seg n="c13a4593">
              Fru talman! Det vi snabbt kunde konstatera 2006, när vi tittade
              på dessa frågor, var att över 60 procent av de sjukskrivna eller
              förtidspensionerade var kvinnor, många gånger just för att de
              inte fick den hjälp och det stöd de behövde. Det behövdes kraftfulla
              satsningar på rehabilitering, och därför införde vi en rehabiliteringsgaranti.
            </seg>
            <seg n="c75c78c6">
              Vi stöder sjukvårdshuvudmännen med medicinsk rehabilitering.
              1,6 miljarder kronor satsades. En stor del av satsningen gjordes
              på de diagnosgrupper som omfattar gruppen sjukskrivna kvinnor,
              nämligen de som har ont i kroppen och även ont i själen. De har
              bland annat erbjudits kognitiv beteendeterapi.
            </seg>
            <seg n="04ca1a3b">
              Nu ser vi att landstingen, sjukvårdshuvudmännen, har använt dessa
              pengar fullt ut. Några har varit bättre, andra sämre, men pengarna
              har gått åt. Vi kan se att ungefär 74 procent av insatserna gått
              till just kvinnor. Det har alltså varit en stor framgång.
            </seg>
          </u>
          <note type="speaker" n="e9e4ab9b">
            Anf. 66 HILLEVI ENGSTRÖM (m):
          </note>
          <u who="hillevi_engstrom_c4534d" xml:id="i-6e4b0dcbb431b461-1" n="080a07b4">
            <seg n="f4db965d">
              Fru talman! Att 74 procent gått till kvinnorna är mycket positivt.
              Jag undrar dock vad som hänt med dem som omförsäkrats, de som
              efter årsskiftet lämnade sjukförsäkringen och kom till Arbetsförmedlingen.
              Vad kan vi se för effekter när det nu har gått ett kvartal? Vad
              tror ministern kommer att ske? Finns det möjligheter för fler
              kvinnor att kunna försörja sig själva och få en värdig pension
              att leva på i stället för att gå sjukskrivna år ut och år in?
              Det är ett stort misslyckande för samhället.
            </seg>
            <seg n="5f9e24e2">
              Många av dessa kvinnor har jobbat inom den offentliga sektorn,
              inom vården, där det faktiskt är vi politiker som bestämmer. Där
              skulle man önska mycket mer av arbetsgivaransvar och annat. Vad
              har hänt efter årsskiftet? Finns det någon positiv trend för kvinnor
              att se fram emot?
            </seg>
          </u>
          <note type="speaker" n="b843f72c">
            Anf. 67 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-69046113e066bd02-30" n="ea420094">
            <seg n="766fe472">
              Fru talman! Det handlar om att satsa på många olika områden.
              Därför satsar vi på bland annat företagshälsovård och diskuterar
              vikten inte bara av förebyggande hälsoaspekter utan också av arbetsorganisation,
              inflytande och delaktighet, som speciellt i de stora företagen
              och inom den offentliga sektorn inte är väl utvecklade. Ett sådant
              förebyggande arbete betyder mycket för trivseln och hälsan.
            </seg>
            <seg n="1aaa67c8">
              Jag kommer från Skåne. Sydsvenska Dagbladet publicerade häromdagen
              en rapport som visar att den absoluta merparten av dem som nu
              kommer över från sjukförsäkringen till Arbetsförmedlingen får
              hjälp och stöd att komma tillbaka genom olika insatser hos Arbetsförmedlingen,
              som arbetsträning, utbildning och fortsatt rehabilitering. Det
              är väldigt bra resultat.
            </seg>
            <seg n="110859db">
              Nu vet jag inte om detta kommer att visa sig vara likadant i
              hela landet, men jag tycker att det är glädjande att se att väldigt
              många nu får en andra chans i stället för att vara bortglömda
              i långa sjukskrivningar där ingenting händer, där man precis som
              Hillevi Engström säger får 64 procent i ersättning och blir uppsagd.
            </seg>
            <seg n="d2946218">
              Resurserna till skolan
            </seg>
          </u>
          <note type="speaker" n="5065dcc8">
            Anf. 68 MIKAEL DAMBERG (s):
          </note>
          <u who="mikael_damberg_567c84" xml:id="i-66d9ea304b6d7905-0" n="6d027e49">
            <seg n="0d7a1bb1">
              Fru talman! Jag har en fråga till statsrådet Björklund.
            </seg>
            <seg n="b8505698">
              I dag presenterades en ny rapport om utvecklingen i grundskolorna
              i Helsingforss kommun. Tyvärr är det ganska tydligt att utvecklingen
              går åt fel håll. En lägre andel elever klarar gymnasiebehörighet,
              resultaten sjunker i 41 grundskolor och lärartätheten fortsätter
              att sjunka. Rektorerna säger att det beror på att budgetutrymmet
              är så skarpt och svagt.
            </seg>
            <seg n="e17c1ab5">
              Jag beskriver den här bakgrunden med tanke på Anders Borgs uttalande
              häromdagen om att dra in 12 miljarder från kommunsektorn i det
              här läget. Hur ser statsrådet på att det tidigare sades från regeringen
              att man skulle värna välfärdens kärna men att man nu gör kraftiga
              indragningar på just kommunsektorn i ett läge där väldigt många
              kommuner säger upp lärare runt om i Sverige?
            </seg>
          </u>
          <note type="speaker" n="4f3abf50">
            Anf. 69 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-31" n="bce3d809">
            <seg n="5358bf5a">
              Fru talman! En sak är i alla fall klar: Sjunkande resultat i
              svensk skola kan inte bero på att statsbidragen dras in nästa
              år. Sjunkande resultat i svensk skola har vi haft under 20 års
              tid, och det beror på en felaktig utbildningspolitik som har förts
              under mycket lång tid i Sverige och som frågeställarens eget parti
              bär huvudansvaret för.
            </seg>
            <seg n="d5cf6f0d">
              Det är därför vi nu lägger om den svenska utbildningspolitiken.
              Helsingforss kommun är inget undantag. Jag har själv varit skolansvarig
              där. Man kan på kommunal nivå göra vissa extrainsatser, men i
              grunden handlar det om den nationella utbildningspolitiken: Hur
              attraktivt är läraryrket i Sverige, vad har vi för ordningssituation
              i skolorna, har vi betyg eller inte? Den typen av frågor avgör
              i längden resultaten i svenskt utbildningsväsen.
            </seg>
            <seg n="8cc58072">
              Resultaten sjunker i det svenska utbildningsväsendet och fortsätter
              att sjunka. De sjunker under den här regeringens tid och kommer
              att fortsätta att sjunka under kommande år också, även om jag
              är kvar, därför att det tar så lång tid att vända utvecklingen.
              Men de reformer vi nu gör på utbildningsområdet kommer att vända
              utvecklingen, bara de får fullföljas och vi inte byter tillbaka
              till en regering som vill föra den gamla utbildningspolitiken,
              för då fortsätter problemen.
            </seg>
          </u>
          <note type="speaker" n="080dac7c">
            Anf. 70 MIKAEL DAMBERG (s):
          </note>
          <u who="mikael_damberg_567c84" xml:id="i-66d9ea304b6d7905-1" n="6d027e49">
            <seg n="62a8225f">
              Fru talman! Jag hoppas att vi delar bilden att det är allvarligt
              att resultaten sjunker i svenska skolor och att det inger oro
              att så många kommuner i dag fortsätter att säga upp lärare runt
              om i Sverige.
            </seg>
            <seg n="ea070c46">
              Jag tog exempel från Helsingfors, eftersom lärartätheten har
              sjunkit fyra år i rad i Helsingforss stad. Det påverkar naturligtvis
              det stöd och den hjälp man kan ge till de elever som inte klarar
              skolan i dag.
            </seg>
            <seg n="5cb14a7f">
              Men statsrådet har inga problem med detta utan säger att resultaten
              kommer att fortsätta att sjunka med regeringens politik. Det är
              möjligt att det är ett tidigt vallöfte statsrådet ger här.
            </seg>
            <seg n="35337646">
              Det besked Anders Borg har gett om att dra in 12 miljarder kronor
              från kommunsektorn nästa år kommer inte att underlätta för skolorna
              att ge stöd och hjälp till de elever som behöver hjälp för att
              klara betygen och nå så långt de bara kan i kunskapsresan.
            </seg>
            <seg n="2f28dc67">
              Det var ett intressant besked statsrådet gav.
            </seg>
          </u>
          <note type="speaker" n="38f614a7">
            Anf. 71 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-69046113e066bd02-32" n="bce3d809">
            <seg n="f743651f">
              Fru talman! De ekonomiska resurserna har naturligtvis betydelse
              för skolan. Men man ska ha klart för sig att Sverige är ett av
              de länder i den industrialiserade världen som satsar mest resurser
              på sitt skolväsen kanske inte det som satsar allra mest, men ett
              av dem som satsar mest. Ändå sjunker resultaten. Det har de gjort
              under 20 års tid. Det betyder att mer pengar inte är svaret på
              allting. När Socialdemokraterna styrde satsade man Perssonpengar
              och Wernerssonpengar, men resultaten bara fortsatte att sjunka.
            </seg>
            <seg n="9182ce2f">
              Pengar är inte det enda svaret. Det har också att göra med vilken
              utbildningspolitik som förs. Det är detta som är grunden till
              att vi lägger om den svenska utbildningspolitiken. Vi måste lyfta
              resultaten.
            </seg>
            <seg n="3dfdec34">
              De konjunkturstöd som kommunerna har fått för 2009 och 2010 har
              hela tiden varit tillfälliga. Att vi har gett de extrastöden till
              kommunerna ekonomiskt har berott på att kommunerna under dessa
              krisår har fått minskade egna skatteintäkter och ökade socialbidragskostnader.
              Det har aldrig någonsin varit tanken att tillfälliga krisstöd
              ska bli permanenta.
            </seg>
            <seg n="b3244620">
              Valet i Etiopien
            </seg>
          </u>
          <note type="speaker" n="2bdf0a83">
            Anf. 72 CARINA HÄGG (s):
          </note>
          <u who="carina_hagg_fe9c1b" xml:id="i-a032973d235acdf9-4" n="0d4dd44b">
            <seg n="ce5aeeba">
              Fru talman! EU-ordförandeskapet var en förlorad möjlighet att
              forma en samlad politik för Afrikas horn. Jag skulle kunna ta
              upp Sudan, där det är val i helgen, eller den tysta diplomati
              som det inte ens hörs någonting om i Eritrea. Men jag ska ta upp
              ett annat land, Etiopien, och ställer min fråga till EU-ministern.
            </seg>
            <seg n="bccad496">
              EU har beslutat om en valobservationsstyrka. Det är val i maj.
              Det är svårt att se någon ljusning när det gäller fria och rättvisa
              val, men EU sänder en styrka på 150 observatörer till detta väldiga
              land. Samtidigt finns politiska fångar, inte minst oppositionsledaren
              Birtukan Mideksa, som är fängslad på livstid. Jag har inte kunnat
              utröna att EU ställt några villkor när det gäller politiska fångar
              inklusive oppositionsledarens frisläppande före valet i samband
              med dialogen mellan EU och den etiopiska regimen.
            </seg>
            <seg n="4495d172">
              Det är väldigt viktigt att få ett klarläggande innan de svenska
              observatörer som ska ingå reser i väg.
            </seg>
          </u>
          <note type="speaker" n="c9ba1054">
            Anf. 73 Statsrådet BIRGITTA OHLSSON (fp):
          </note>
          <u who="birgitta_ohlsson_ff6111" xml:id="i-489f9f220fb8eff6-2" n="aa946ad5">
            <seg n="410c259a">
              Fru talman! Detta är en fråga som egentligen borde riktas till
              utrikesminister Carl Bildt i och med att det är han som är huvudansvarig
              för detta.
            </seg>
            <seg n="c4fe7d81">
              Jag har liksom Carina Hägg följt frågan om bristande demokrati
              i Etiopien under väldigt många års tid. Jag hyser också en stor
              oro över att valen under våren blir odemokratiska, att det fortsatt
              kommer att ske brott mot mänskliga fri- och rättigheter och att
              vi kommer att fortsätta att få se fängslade oppositionella.
            </seg>
            <seg n="871d074f">
              Vi vet att valen som ägde rum den 21 maj 2005 var oerhört problematiska.
              Oppositionen krossades nästan helt. Sedan dess har det varit oerhört
              svåra umbäranden för oberoende journalister, opposition och andra
              som inte tycker som Meles Zenawis regering.
            </seg>
            <seg n="32f9b065">
              Ett fall som jag och många i denna kammare och regeringen ömmar
              för är förstås den kvinnliga fängslade politikern Birtukan Mideksa,
              som jag också vet att Carina Hägg har engagerat sig för mycket
              starkt och seriöst. Det har förstås förts fram kritik mot att
              hon sitter i fängelse, och det är något som kommer att fortsätta
              att göras.
            </seg>
          </u>
          <note type="speaker" n="cd20afec">
            Anf. 74 CARINA HÄGG (s):
          </note>
          <u who="carina_hagg_fe9c1b" xml:id="i-a032973d235acdf9-5" n="0d4dd44b">
            <seg n="4b1d9b65">
              Fru talman! Det är självklart en fråga som delas mellan flera
              olika ministrar, eftersom det är så många samhällsområden inkluderade
              i denna frågeställning och den problematik vi ser i Etiopien.
            </seg>
            <seg n="90b694ea">
              Risken är uppenbar att Sveriges regering, inklusive EU-ministern,
              legitimerar ett val som inte kommer att vara rättvisare och friare
              än det som skett tidigare. Då har vi ytterligare försvårat situationen
              och även svikit oppositionen och stora delar av den etiopiska
              befolkningen.
            </seg>
            <seg n="411e82ce">
              Det är nödvändigt att vi ställer tydliga krav på frisläppande
              av Birtukan Mideksa, den kvinnliga oppositionsledaren. Hon är
              också ett fall som bland annat Amnesty pekar på. Att bortse från
              detta i samband med ett val där Sverige deltar med observatörer
              tycker jag är att frångå det vi gemensamt säger när det gäller
              synen på mänskliga rättigheter och främjande av demokrati i Etiopien
              och annorstädes.
            </seg>
          </u>
          <note type="speaker" n="0524a717">
            Anf. 75 Statsrådet BIRGITTA OHLSSON (fp):
          </note>
          <u who="birgitta_ohlsson_ff6111" xml:id="i-489f9f220fb8eff6-3" n="aa946ad5">
            <seg n="1462d5a2">
              Fru talman! Jag delar givetvis Carina Häggs syn att det är viktigt
              att vi fortsätter att driva fallet Birtukan Mideksa. Det är inte
              bara den svenska regeringen och svenska diplomater som har lyft
              fram hennes fall, utan det här är ett oerhört angeläget fall.
              Hon är en av de främsta frihetskämparna på Afrikas horn och förtjänar
              verkligen att vara en aktiv politiker. Hon är dessutom toppjurist
              i sitt land och den enda och första kvinna som har lett ett parti,
              så hon är också en stark feministisk förebild.
            </seg>
            <seg n="082600c9">
              Nu när EU sänder observatörer som ska vara på plats är det väldigt
              viktigt att de får tydliga direktiv. Europeiska unionens utrikespolitik
              gynnas inte av att man passivt bevittnar ett val på plats utan
              att vara tydlig och följa de internationella kriterier som finns
              för val. Detta tror jag dock inte kommer att bli fallet.
            </seg>
            <seg n="00547887">
              Vi vet också att det fanns valobservatörer inför valet i maj
              2005 från allt från Carter Center till EU och flera andra delegationer
              där svenskar deltog. Man förde fram en knivskarp och hård kritik
              då, och det förutsätter jag att man kommer att göra igen om valet
              blir lika odemokratiskt nu.
            </seg>
            <seg n="88fcda9d">
              Skolans arbete mot ungdomskriminalitet
            </seg>
          </u>
          <note type="speaker" n="346c93a3">
            Anf. 76 INGE GARSTEDT (m):
          </note>
          <u who="inge_garstedt_61f29b" xml:id="i-a504394a10e76990-0" n="a418c908">
            <seg n="33c094ab">
              Fru talman! Min fråga riktar sig till utbildningsminister Jan
              Björklund.
            </seg>
            <seg n="187ded7b">
              Jag kommer från Malmö. Vi har stora problem i såväl Malmö som
              Landskrona med mycket tidiga rekryteringar av barn och ungdomar
              till kriminell verksamhet. Nu senast hörde jag om en 13-åring
              som slet ett halsband från en 85-årig dam. Det var ren tur att
              det inte gick värre än det gjorde.
            </seg>
            <seg n="af37e310">
              Jag skulle vilja höra utbildningsministerns syn på vad skolan
              kan göra för att förhindra detta. Det är inte rimligt att 11-,
              12- och 13-åringar inte befinner sig i skolan utan ute på den
              kriminella banan.
            </seg>
          </u>
          <note type="speaker" n="dc9aa7fc">
            Anf. 77 Utbildningsminister JAN BJÖRKLUND (fp):
          </note>
          <u who="jan_bjorklund_a3204b" xml:id="i-b0ac65c196990c82-1" n="bce3d809" next="i-e2c741916bd8ab8e-1">
            <seg n="cf84b52f">
              Fru talman! Frågan är som frågeställaren själv också antydde
              stor och komplex.
            </seg>
            <seg n="94f1a3d3">
              Frågeställaren ställer frågan: Vad ska skolan göra? Jag skulle
              vilja börja svaret med att tala om föräldraansvar och ansvaret
              för oss alla som vuxna.
            </seg>
            <seg n="03b8f613">
              Vi har händelser i Landskrona, Malmö och Örnsköldsvik. Det har
              varit en följetong med medieuppmärksamhet kring ett antal tragiska
              fall. Det handlar om föräldraansvar och civilkurage hos vuxna.
            </seg>
            <seg n="c3a889d3">
              Skolan ska lära ut skillnaden mellan substantiv och verb. Men
              skolan ska också lära ut skillnaden mellan rätt och fel i umgänget
              mellan människor.
            </seg>
            <seg n="de591053">
              Den har där ett ansvar som jag tycker att skolväsendet inte alltid
              har tagit. Man har varit för flat när det gäller kränkningar,
              mobbning och sådant.
            </seg>
            <seg n="7b55c82d">
              Skolan har ett ansvar för detta. Vi har alla som vuxna ett ansvar
              för att leda in våra barn och ungdomar på rätt väg.
            </seg>
          </u>
          <note n="b18139a1">
            Anf. 78 TREDJE VICE TALMANNEN:
          </note>
          <u who="jan_bjorklund_a3204b" xml:id="i-e2c741916bd8ab8e-1" n="bce3d809" prev="i-b0ac65c196990c82-1">
            <seg n="32a9c088">
              Därmed är dagens frågestund avslutad. Jag ber att få framföra
              mitt tack till statsråd och ministrar som medverkat i dagens frågestund.
            </seg>
          </u>
          <note n="34690f62">
            8 § Bordläggning
          </note>
          <note n="d0eee607">
            Anmäldes och bordlades
          </note>
          <note n="40f78bc3">
            9 § Anmälan om interpellationer
          </note>
          <note n="95c569f4">
            Anmäldes att följande interpellationer framställts
          </note>
          <note n="ed3c0faa">
            den 8 april
          </note>
          <note n="a68d3503">
            Monica Green
          </note>
          <note n="b8d23dcb">
            Peter Hultqvist
          </note>
          <note n="b36bfb29">
            Helena Leander
          </note>
          <note n="b8164a44">
            Interpellationerna redovisas i bilaga som fogats till riksdagens
            snabbprotokoll tisdagen den 13 april.
          </note>
          <note n="c56adf14">
            10 § Anmälan om frågor för skriftliga svar
          </note>
          <note n="17605728">
            Anmäldes att följande frågor för skriftliga svar framställts
          </note>
          <note n="ed3c0faa">
            den 8 april
          </note>
          <note n="e3722e44">
            Britta Rådström
          </note>
          <note n="5e40ccb0">
            Lars Mejern Larsson
          </note>
          <note n="65dbf08b">
            Krister Örnfjäder
          </note>
          <note n="a6f38b9a">
            Thomas Bodström
          </note>
          <note n="888af825">
            Frågorna redovisas i bilaga som fogats till riksdagens snabbprotokoll
            tisdagen den 13 april.
          </note>
          <note n="b3817844">
            11 § Anmälan om skriftliga svar på frågor
          </note>
          <note n="d0c84933">
            Anmäldes att skriftliga svar på följande frågor inkommit
          </note>
          <note n="1be7bbda">
            den 7 april
          </note>
          <note n="a9ec400a">
            Cecilia Wigström
          </note>
          <note n="f7636aea">
            Rosita Runegrund
          </note>
          <note n="fd312391">
            Annelie Enochson
          </note>
          <note n="ed3c0faa">
            den 8 april
          </note>
          <note n="c4400f0f">
            Dan Kihlström
          </note>
          <note n="08ce99fd">
            Solveig Hellquist
          </note>
          <note n="528242f1">
            Lennart Sacrédeus
          </note>
          <note n="5511c672">
            Birgitta Eriksson
          </note>
          <note n="5511c672">
            Birgitta Eriksson
          </note>
          <note n="ba85289d">
            Carina Hägg
          </note>
          <note n="5511c672">
            Birgitta Eriksson
          </note>
          <note n="048d53b5">
            Carina Adolfsson Elgestam
          </note>
          <note n="11028449">
            Ulf Berg
          </note>
          <note n="d6017d40">
            Svaren redovisas i bilaga som fogats till riksdagens snabbprotokoll
            tisdagen den 13 april.
          </note>
          <note n="936f3594">
            12 § Kammaren åtskildes kl. 15.01.
          </note>
          <note n="22408ed7">
            Förhandlingarna leddes
          </note>
          <note n="c955958b">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
