<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--102</head>
          <docDate when="2009-04-13">2009-04-13</docDate>
        </div>
      </front>
      <body>
        <div>
          <note n="63ad1343">
            ﻿
          </note>
          <note n="641f6f97">
            Riksdagens protokoll
          </note>
          <note n="ad450ce3">
            2009/10:102
          </note>
          <note type="date" n="2ea9732d">
            Tisdagen den 13 april
          </note>
          <note n="73a8cddf">
            Kl. 13:00 - 14:52
          </note>
          <note n="f7c9f2b5">
            1 § Justering av protokoll
          </note>
          <note n="2fdf385c">
            Justerades protokollen för den 6 och 7 april.
          </note>
          <note n="739f38e2">
            2 § Aktuell debatt: Sjukförsäkringen
          </note>
          <note type="speaker" n="8d817bdf">
            Anf. 1 VERONICA PALM (s):
          </note>
          <u who="veronica_palm_ed0547" xml:id="i-6a7b7adfc55fa2ec-0" n="b98af186">
            <seg n="ecc8f903">
              Fru talman! Det är ingen nyhet att oppositionen är djupt kritisk
              till regeringens hårda regelförändringar i sjukförsäkringen och
              till hur de undergräver förtroendet för sjukförsäkringen. Kan
              man verkligen kan lita på att den finns där om olyckan skulle
              vara framme?
            </seg>
            <seg n="018548c5">
              Men den här debatten handlar om de sjuka människor som helt tappats
              bort i systemet. Det är människor som vårdas på sjukhus, saknar
              verklighetsuppfattning eller riskerar att sjukdomen allvarligt
              försämras vid en utförsäkring. Det är människor som statsrådet
              Husmark Pehrsson lovade att de om de var för sjuka för att gå
              till Arbetsförmedlingen vid tiden för utförsäkring skulle få vara
              kvar i sjukförsäkringen. Det är människor som även med den här
              regeringens rigida sjukskrivningsregler skulle kunna få förlängd
              sjukpenning. Men nu är de utförsäkrade. På grund av regeringens
              slarv och senfärdighet har de inte ens fått möjligheten att få
              sina ansökningar prövade i sak. De bara kastades rakt ut.
            </seg>
            <seg n="3296a9aa">
              Inför den här debatten har jag varit i kontakt med väldigt många
              människor och kontaktats av väldigt många människor som är oroliga,
              undrar och vill ha svar. Var det så här det skulle bli?
            </seg>
            <seg n="67dc23fd">
              Jag ser fram emot debatten, och jag ser fram emot att höra statsrådet
              redogöra för om det var så här det skulle bli.
            </seg>
          </u>
          <note type="speaker" n="05b9aa44">
            Anf. 2 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-2d7e8aaa30708077-0" n="c4ee1a4b">
            <seg n="98c4b7b1">
              Fru talman! Jag vill börja med att tacka för möjligheten att
              ha den här viktiga debatten här i kammaren.
            </seg>
            <seg n="de56a17f">
              Sedan årsskiftet har jag gjort 28 resor runt om i landet för
              att lyssna, lära, samla intryck och möta människor som på olika
              sätt berörs av delarna i regeringens nya sjukförsäkring. Det är
              de berättelserna jag har med mig, och jag kommer säkert att få
              tillfälle att återkomma till dem under denna debatt och dessutom
              till de frågeställningar som har aktualiserats med anledning av
              denna debatt. Men låt mig först ge en bakgrund till varför vi
              gjorde de här stora förändringarna som har föranlett diskussioner
              och debatter.
            </seg>
            <seg n="27cdea99">
              Fru talman! När Alliansen tillträdde vid valet 2006 förtidspensionerades
              140 personer om dagen. Det kan låta som en siffra bland många,
              men ur min synvinkel är det ytterst ett symtom på ett bristfälligt
              försäkringssystem.
            </seg>
            <seg n="f252d22f">
              Hur kunde det bli så här? Var det verkligen så att vi som är
              ett av Europas friskaste folk behövde masspensioneras? Nej, så
              var det naturligtvis inte. Vad som däremot skedde var att brist
              på rehabilitering, brist på tidsgränser och avstämningar och brist
              på individanpassat stöd och mänskliga kontakter gjorde att människor
              många gånger väntade förgäves och tvingades in i långa sjukskrivningar.
            </seg>
            <seg n="941f493f">
              Fru talman! Vad är då konsekvensen av en lång sjukskrivning?
              Jag har själv varit sjuksköterska och företagssköterska i över
              30 år. Sjukvården vet ofta vad effekterna blir av en medicinering
              på till exempel två tabletter tre gånger dagligen, och man vet
              oftast också vad biverkningarna är. Men sjukskrivningens betydelse
              för tillfrisknandet är inte lika klarlagd. Fakta som finns visar
              att en lång sjukskrivning utan mål och mening inte alltid leder
              till bättre hälsa utan till mer isolering från arbetsgemenskapen
              kort sagt till ett utanförskap utan att hälsoläget förbättras.
            </seg>
            <seg n="87eb6628">
              Så här kunde det naturligtvis inte få fortsätta. När jag tillträdde
              som socialförsäkringsminister fick jag en utredning på mitt bord.
              Den hade tillsatts av den förra, socialdemokratiska regeringen
              och leddes av den tidigare socialförsäkringsministern och socialdemokraten
              Anna Hedborg.
            </seg>
            <seg n="bfbe2bcd">
              Utredningens analys sammanfattade det gamla systemet med långa
              sjukskrivningar med de dräpande orden nedstigning i ett svart
              hål av väntan och att det var en parkeringsplats för sådant den
              inte var menad för.
            </seg>
            <seg n="f842642d">
              Jag hade kunnat göra det lätt för mig, fru talman. Jag hade kunnat
              tillsätta ytterligare en utredning, och för varje debatt eller
              fråga som uppkom hade jag kunnat skriva ett tilläggsdirektiv.
              Jag hade kunnat tillbringa de senaste fyra åren med att sitta
              med armarna i kors och bara låta det rulla på som tidigare. 140
              personer om dagen förtidspensionerades och fördes bort från arbetsmarknaden
              in i ett svart hål av väntan. Men för mig och Alliansen var det
              självklart att det inte gick att bara sitta bredvid och titta
              på.
            </seg>
            <seg n="5eec2991">
              Människor som blivit tvångspensionerade önskade vägar tillbaka.
              Från alla de som var sjukskrivna fanns krav på oss politiker om
              rehabilitering och tidiga insatser. För dem som var allvarligt
              sjuka fanns ett stort behov av tid för att kunna bli friska, inte
              för att bli förtidspensionerade.
            </seg>
            <seg n="14995fa7">
              Fru talman! Vad är det då vi har velat åstadkomma? Jo, en trygg
              sjukförsäkring, många vägar tillbaka till arbete och ett stärkt
              skydd för dem som är svårast sjuka.
            </seg>
            <seg n="8616e344">
              Hur kan då jag mot bakgrund av all den debatt som har varit den
              senaste tiden stå här och säga det? Det är enkelt. Vi har skapat
              ett tryggt sjukförsäkringssystem där vi sätter den enskilda människan
              i centrum. Vi har skapat tidsgränser, inte för att pressa eller
              stressa den enskilde, utan för att ställa krav på alla aktörer
              runt den sjukskrivne. Som man sade till mig på rehabiliteringsföretaget
              Pro Aros i Västerås i onsdags: Att ställa krav är att bry sig.
            </seg>
            <seg n="cc1f6567">
              Nu måste alla aktörer arbetsgivare, myndigheter, politiker och
              hälso- och sjukvården hela tiden vara delaktiga och ställa frågan:
              Vad kan vi göra för dig?
            </seg>
            <seg n="3361d5f6">
              Insats och stöd utifrån vars och ens förmåga och behov måste
              ges. Att ha tidsgränser är att bry sig.
            </seg>
            <seg n="8f8df686">
              Vi har skapat många vägar tillbaka till arbetslivet. Utifrån
              vars och ens förmåga och förutsättningar sätts nu stöd in på Arbetsförmedlingen
              när man kommer till introduktionsprogrammet. Det handlar inte
              om jobbsökaraktivitet eller cv-skrivande. Tvärtom, det handlar
              om en stor palett av insatser som innebär allt från arbetsträning
              till rehabilitering.
            </seg>
            <seg n="58766b2e">
              Vi har också stärkt skyddet för de svårast sjuka. De personer
              som är så sjuka att de inte har någon arbetsförmåga ska naturligtvis
              inte ens behöva gå till Arbetsförmedlingen. Där ska tid och kraft
              ägnas åt att bli frisk.
            </seg>
            <seg n="dc4b7306">
              Med detta sagt vill jag betona att jag inte kunde sitta och stillatigande
              se på när 140 personer om dagen masspensionerades. Det var ett
              kallt och hjärtlöst system. Vi har i stället skapat en sjukförsäkring
              som utgår från varje människas egna behov och förutsättningar.
            </seg>
            <seg n="3d0e028c">
              Det är att bry sig, fru talman.
            </seg>
          </u>
          <note type="speaker" n="91ff2f6e">
            Anf. 3 VERONICA PALM (s):
          </note>
          <u who="veronica_palm_ed0547" xml:id="i-6a7b7adfc55fa2ec-1" n="b98af186">
            <seg n="e76d4723">
              Fru talman! Det är inte vad debatten handlar om. Det är sorgligt
              om statsrådet fick med sig fel manus, för den här debatten handlar
              om någonting annat. Det som statsrådet just sade har vi hört vid
              många tillfällen. Det är den vanliga högerretoriken om att det
              är bra att människor som fortfarande är sjuka och inte har arbetsförmåga
              tvingas lämna sjukförsäkringen, att utförsäkringar gör att människor
              blir friskare och att det är en jobblinje att ha en politik som
              tvingar deltidsanställda att säga upp sig för att ställa sig sist
              i kön på Arbetsförmedlingen när man passerar stelbenta tidsgränser.
              Den debatten har vi haft många gånger, men det är inte det debatten
              handlar om i dag.
            </seg>
            <seg n="33c70d3d">
              Jag vill ta tillfället i akt, fru talman, och beskriva den situation
              som vi debatterar. Vid årsskiftet började utförsäkringarna som
              en del av en medveten moderat politik. Ungefär 15 000 personer
              tvingades ut ur sjukförsäkringen på årets första dag, inte för
              att de blivit friska utan för att de passerade en administrativ
              tidsgräns som regeringen har infört. Någon individuell bedömning
              av sin arbetsförmåga fick de inte. Den administrativa tidsgränsen
              i sjukförsäkringen, stupstocken, infördes i juli 2008, alltså
              ett och ett halvt år innan de första människorna skulle utförsäkras.
              Redan då visste regeringen att dess beslut skulle leda till att
              ungefär 50 000 skulle utförsäkras under 2010, men man valde att
              göra ingenting.
            </seg>
            <seg n="0f72bce9">
              Bara några veckor innan de första 15 000 personerna skulle utförsäkras
              kom regeringen trots allt med någon form av besked. Man beslutade
              att införa en regel om att personer som vårdas på sjukhus eller
              får sjukvård i hemmet, som saknar verklighetsuppfattning och inte
              kan tillgodogöra sig information eller som riskerar att sjukdomen
              allvarligt förvärras av utförsäkring skulle få möjlighet till
              förlängd sjukpenning. Alla andra skulle fortsatt utförsäkras.
            </seg>
            <seg n="10a8039e">
              Trots att socialförsäkringsministern lovade dem som var för sjuka
              för att kunna gå till Arbetsförmedlingen att de skulle få vara
              kvar i sjukförsäkringen visar det sig nu att dessa människor inte
              ens fick sin ansökan om förlängd sjukpenning prövad. Och nu står
              socialförsäkringsministern åter i riksdagens talarstol och säger
              att de som är för sjuka för att kunna gå till Arbetsförmedlingen
              ska få vara kvar i sjukförsäkringen. De har ju inte ens fått möjlighet
              att få sin ansökan prövad, inte ens med de rigida regler som den
              nuvarande regeringen satt upp. De personer som med dessa regler
              trots allt skulle få vara kvar i sjukförsäkringen har inte fått
              vara kvar utan blivit utförsäkrade. Det fanns vid årsskiftet helt
              enkelt inte möjlighet att få ansökan prövad. Orsaken till det
              var att regeringen, trots att den haft gott om tid, väntade i
              det längsta med att förändra de regler som var nödvändiga.
            </seg>
            <seg n="00edd1fe">
              Många människor drabbas hårt av utförsäkringar. Jag möter dagligen
              människor som berättar om den oro och de konsekvenser som det
              ger. När det gäller just detta fick jag brev från en kvinna som
              berättade om sin make som har en sjukdom som gör att han nästan
              inte kan resa sig ur sängen. När han reser sig ur sängen och ska
              koka kaffe är det den fysiska ansträngning han orkar med den dagen.
              Vid årsskiftet passerade han gränsen för utförsäkring. Han är
              utförsäkrad ur sjukförsäkringen. Han kan inte få aktivitetsstöd
              på Arbetsförmedlingen, för det klarar han inte av.
            </seg>
            <seg n="a4b357ac">
              Denna kvinna skriver till mig: För att vi ska få någonting att
              leva på, förutom min lön, är det ekonomiskt bistånd på socialkontoret
              som vi kan söka om vi säljer lägenheten och lyckas skaffa oss
              en hyresrätt, vilket betyder att ungarna måste byta skola. Brevet
              fortsätter: Om tre månader kan han komma tillbaka in i sjukförsäkringen.
              Ska vi då köpa tillbaka vår bostadsrätt? Ska ungarna byta skola
              igen? Och sedan frågar hon: Är det så här det ska vara? Var det
              så här det var tänkt?
            </seg>
            <seg n="f1bd7c40">
              Jag skulle vilja svara nej, för det är inte så jag tänker mig
              en trygg försäkring. Det är inte så jag tänker om en människa
              som blir sjuk, att man ska få hela sin ekonomi raserad, att man
              ska behöva lämna hus och hem, att ungarna ska tvingas byta skola,
              att behöva gå till socialkontoret och få hela familjeekonomin
              genomlyst. Det är inte så jag tänker, men jag vill föra frågan
              vidare till högermajoriteten i kammaren: Var det så det var tänkt?
            </seg>
            <seg n="7d85ee00">
              Att människor på grund av regeringens senfärdighet inte ens fått
              sin ansökan prövad i sak är fullständigt orimligt, och det minsta
              regeringen nu kan göra är att be dessa människor om ursäkt.
            </seg>
          </u>
          <note type="speaker" n="a470c056">
            Anf. 4 SOLVEIG ZANDER (c):
          </note>
          <u who="solveig_zander_510ef4" xml:id="i-d197d4ff5a99cd59-0" n="956e08ac">
            <seg n="18a31cf9">
              Fru talman! För drygt ett år sedan hade vi en liknande debatt
              i kammaren. Då sade Veronica Palm och hennes rödgröna kamrater
              att 76 000 personer skulle utförsäkras, bli av med sin sjukpenning,
              sägas upp från sitt arbete och slängas ut på gatan. Vad har det
              faktiska utfallet av detta blivit, Veronica Palm? I dag skriver
              ni i Aftonbladet att det handlar om 50 000. Det är en oerhörd
              skillnad på dessa siffror. Dessutom säger ni att de ska sägas
              upp från sina arbeten. Demoskop har presenterat en undersökning
              där de frågat 2 300 företagare eller arbetsgivare. Fyra av tio
              svarar att de i dag tar ett större ansvar än tidigare för att
              få människor tillbaka till det jobb de har haft. De har alltså
              inte sagts upp från sina jobb generellt, som ni försöker få det
              till.
            </seg>
            <seg n="b50a319b">
              Slängs ut på gatan precis så sade Veronica Palm i den tidigare
              debatten. I stället har de blivit omförsäkrade. De får en möjlighet
              att komma tillbaka till arbetsmarknaden. De har möjlighet att
              få hjälp hos Arbetsförmedlingen. Det är just det som det handlar
              om: att varje person ska bli sedd. Jag ska tillstå, Veronica Palm,
              att jag är den första att beklaga om det är någon som har kommit
              i kläm, för det är inte syftet med denna försäkring. Syftet är
              att hjälpa varje individ personligen så att han eller hon får
              möjlighet att komma tillbaka till arbetslivet efter en lång tids
              sjukdom.
            </seg>
            <seg n="61f83e66">
              I Aftonbladet skriver ni också att 70 procent av dem som nu omförsäkras
              är kvinnor. Då måste jag fråga: Varför hjälpte ni dem då inte
              på den tiden ni hade möjlighet? De som nu faller under strecket
              för att få möjlighet att komma till Arbetsförmedlingen är de som
              fått en möjlighet till att stå kvar i två och ett halvt år, för
              de hade varit sjukskrivna så länge innan vi fick möjlighet att
              komma till makten och göra någonting som var till nytta för dessa
              kvinnor, vilket vi också har gjort. Varför ni tillät denna ojämlikhet,
              att fler kvinnor än män var långtidssjukskrivna, är oerhört svårt
              att förstå.
            </seg>
            <seg n="1a82c0d1">
              Dessutom skriver ni, det står svart på vitt, att det är en stupstock.
              Vet ni vad en stupstock är? Det är när man hugger huvudet av folk.
              Jag blir verkligen upprörd när jag hör denna beskrivning av vad
              en människa som överförs från Försäkringskassan till Arbetsförmedlingen
              ska råka ut för. Och så säger man att det är vi som har oroat
              människor! Vem är det som stått i denna talarstol i över ett år
              och oroat människor med osanningar om vad som ska hända när de
              får möjlighet att komma tillbaka till arbetsmarknaden?
            </seg>
            <seg n="816ad283">
              Jag läser vidare i det ni har skrivit i Aftonbladet i dag: Den
              som kan jobba ska självklart göra det. Jag undrar hur ni från
              den rödgröna sidan tänker gå till väga. Vi från Alliansen och
              Centerpartiet har medverkat till att vi har fått en rehabilitering,
              en bättre företagshälsovård som kan hjälpa till, arbetsträning
              och möjligheter att vara tjänstledig från sitt arbete och pröva
              ett annat arbete. Vi har medverkat till att man omförsäkrats till
              Arbetsförmedlingen och fått en personlig kontakt med en människa.
              Vi har medverkat till nyfriskjobb. Det har aldrig funnits så stora
              lönebidragsmöjligheter som i dag. Det finns utbildningar som Arbetsförmedlingen
              kan stå till tjänst med.
            </seg>
            <seg n="4add7f41">
              Vad tänker ni göra från den rödgröna röran för att på något sätt
              få den som kan jobba och självklart ska göra det att få hjälp
              till det, om inte de åtgärder vi har vidtagit duger? Jag har varit
              i kontakt med många arbetsförmedlare och varit på många besök
              och träffat personer som säger så här det är svårt att citera
              vad alla säger: Äntligen är det någon som lyssnar på mig! Jag
              får hjälp. Jag får stöd. Jag ses som en person.
            </seg>
            <seg n="56e95cab">
              Det är inte vad jag kallar att hugga huvudet av folk. Jag undrar
              vad ni från den rödgröna sidan säger till dem som har varit sjukskrivna
              länge, vilket ni har medverkat till, och nu får låg pension. Jag
              tycker att ni ska be dem om ursäkt, Veronica Palm.
            </seg>
            <seg n="4875dd87">
              (Applåder)
            </seg>
          </u>
          <note type="speaker" n="f3a4c34d">
            Anf. 5 ULF NILSSON (fp):
          </note>
          <u who="ulf_nilsson_15fa88" xml:id="i-fd249d96e523a309-0" n="9bdccd10">
            <seg n="c389cd6f">
              Fru talman! I den här debatten tänker jag mycket på många människor
              jag har pratat med som har varit sjukskrivna eller förtidspensionerade.
              Jag tänker på Erik i Skåne, som nu är 53 år gammal, och på hans
              förtidspensionering eller sjukersättning, som det egentligen heter.
              År 2005 blev han sjukskriven på grund av utbrändhet. Han ville
              försöka komma tillbaka. Därför jobbade han deltid. Ingenting hände.
              Under tolv månader hörde han ingenting av Försäkringskassan. Han
              fick sin ersättning. Sedan hörde Försäkringskassan av sig och
              meddelade att han nu måste bestämma sig: antingen jobba heltid
              eller bli förtidspensionerad. Han vågade inte chansa och gå miste
              om sjukersättningen, utan valde att lämna arbetslivet, rädd för
              att få det ännu sämre och vara utan ersättning annars.
            </seg>
            <seg n="6283c640">
              Detta skedde just vid den tiden när 140 människor om dagen förtidspensionerades
              utan att ha fått några rehabiliteringsinsatser. En forskarstudie
              i Lund kallade det här systemet för en försäkring för utsortering
              som den dåvarande regeringen hade.
            </seg>
            <seg n="9a206560">
              Socialdemokraterna säger ofta att de sänkte sjukfrånvaron under
              sina sista tre år vid makten. Men det var i verkligheten en cynisk
              politik, som byggde mer på att skapa bra statistik än på att hjälpa
              människor. Sjukfrånvaron och arbetslösheten minskade, men antalet
              människor i långtidssjukskrivning och förtidspensionering ökade
              katastrofalt.
            </seg>
            <seg n="eac56f60">
              Det är, fru talman, viktigt att tänka på hur det såg ut för några
              år sedan när vi diskuterar de nya reglerna. Det är mot bakgrund
              av de förhållandena som vi har ändrat reglerna.
            </seg>
            <seg n="ff4eb4a1">
              Det nya är att Alliansen har satt upp tydliga tidsgränser för
              när arbetsförmågan ska prövas. Efter tre, sex och tolv månader
              sker prövning och avstämning av gjorda rehabiliteringsinsatser.
              Efter sammanlagt två och ett halvt års sjukskrivning erbjuds de
              som inte är för sjuka introduktion genom att man går igenom olika
              sätt att komma tillbaka till arbetslivet. Man går igenom olika
              arbeten som kan finnas. Man går igenom lönebidragsmöjligheter,
              anpassade arbeten och så vidare. Om ingen åtgärd som Arbetsförmedlingen
              erbjuder passar återstår möjligheten att gå tillbaka till sjukskrivningen.
            </seg>
            <seg n="36ffab22">
              Det finns det glömmer man när man pratar om de omförsäkrade många
              som deltar i den här introduktionens verksamhet bara några timmar
              i veckan och ändå får full aktivitetsersättning. Det är bra att
              människor får den chansen, för det är inte lätt att komma tillbaka
              till regelbundet arbete efter mer än två års sjukskrivning.
            </seg>
            <seg n="32060258">
              Sedan 2006 har sjukfrånvaron nästan halverats i Sverige. Det
              beror framför allt på att längden i sjukfrånvaron har minskat.
              Tidig rehabilitering, tidsgränser för uppföljning och bedömning
              och extra miljarder till sjukvården har gett en positiv effekt.
            </seg>
            <seg n="ae7c1bed">
              Fru talman! Inte nog med att den nuvarande oppositionen glömde
              och gömde människor i sjukfrånvaro eller förtidspension när de
              själva styrde Sverige, utan nu glömmer de bort alla dem som får
              stöd och hjälp och en andra chans tack vare Alliansens politik.
              Många arbetsförmedlare berättar att människor är glada över att
              någon äntligen frågar efter vad de vill ha hjälp och stöd med.
              Många säger att det är fantastiskt att efter två tre år i passivitet
              få någon som bryr sig om en och som försöker hitta på olika lösningar.
            </seg>
            <seg n="ec114825">
              Enligt preliminära rapporter från Arbetsförmedlingen är det nu
              sju av tio långtidssjuka som verkar kunna hitta vägar tillbaka
              till arbetslivet eller någon form av arbetspraktik i stället för
              att gå tillbaka till sjukskrivning. Då väljer oppositionen att
              beklaga att 30 procent inte lyckas nu heller utan lyckas lika
              dåligt som de gjorde på er tid. Men ni kan inte glädja er åt att
              ungefär 70 procent får den andra chans som de inte hade fått i
              det gamla systemet. På något sätt borde också oppositionen inse
              att det är bättre att fler nu får hjälp att komma tillbaka, även
              om inte alla lyckas.
            </seg>
            <seg n="b3713851">
              I dag har Socialdemokraterna ställt en del frågor om oklarheter
              i övergången till det nya systemet. Jag tycker naturligtvis som
              alla andra här att det är självklart att alla människor ska ha
              rätt att göra en begäran om förlängd sjukpeng och få den prövad.
              Jag var själv med om att förtydliga reglerna och utöka möjligheterna
              till sjukskrivning i slutet av förra året när utskottet tog initiativ
              till lagändringar. Naturligtvis är det alltid mycket beklagligt
              om en människa på något sätt fått fel information eller har missförstått
              informationen.
            </seg>
            <seg n="c678ded0">
              Fru talman! Samtidigt måste vi komma ihåg att reformeringen av
              sjukförsäkringen var nödvändig för att inte fler människor skulle
              kastas ut från arbetslivet. År 2006 var det viktigt och bråttom
              att göra något radikalt för att stoppa utsorteringen av människor.
              Vid så stora reformer måste man vara ödmjuk och erkänna att fel
              kan begås. En del detaljer har fått rättas till. Men det hade
              inte varit bättre att vänta tvärtom. Det hade varit oförlåtligt
              att inte göra något åt den katastrofala situationen 2006.
            </seg>
            <seg n="4875dd87">
              (Applåder)
            </seg>
          </u>
          <note type="speaker" n="e62c7dae">
            Anf. 6 LARS GUSTAFSSON (kd):
          </note>
          <u who="lars_gustafsson_16707e" xml:id="i-913208950fef13f0-0" n="b5f2dad1">
            <seg n="9f9a2d65">
              Fru talman! Vad är sanning? Denna bevingade fråga ställdes i
              ett land i Mellanöstern för ca 2 000 år sedan, och den är lika
              aktuell här och i dag. Faktum är att när jag som företrädare för
              Kristdemokraterna fick ansvar för socialförsäkringsfrågorna hösten
              2006 befann sig nästan lika många personer i förtidspension som
              det fanns invånare i Halland multiplicerat med två, det vill säga
              drygt 550 000 personer. Till detta kommer ytterligare ca 100 000
              personer i långtidssjukskrivning. Detta stämmer till eftertanke,
              när vi i dag diskuterar enskilda fall där det har skett misstag,
              där man inte fått information eller vad det kan vara. Jag tror
              att det är den synvinkeln man måste ha.
            </seg>
            <seg n="cd8d257c">
              Efter ett drygt decennium av socialdemokratiskt styre, understött
              av de olika rödgröna stödpartierna, hade antalet sjukskrivna och
              förtidspensionerade ökat dramatiskt. Det vet vi om. År 2006 var
              det 770 000 personer som var resultatet av denna rödgröna försäkringspolitik
              som hade havererat och som lämnade människor ensamma utan stöd
              och hjälp att kunna komma tillbaka till arbetslivet. Det är dem
              vi nu ser komma ut ur de svarta hålen eller de märkliga parkeringsplatserna.
            </seg>
            <seg n="3e9b62a4">
              Detta är bakgrunden och väldigt viktigt att komma ihåg för att
              också beskriva nödvändigheten av de förändringar som vi tvingats
              göra för att hjälpa människor mot ett i många fall oundvikligt
              utanförskap med de gamla reglerna.
            </seg>
            <seg n="f0ccd575">
              Den nya sjukförsäkringen har stärkt skyddet för dem med en allvarlig
              sjukdom. Så har det inte alltid varit. Vi kunde under den förra
              regeringstiden både läsa i tidningar och höra i debatterna här
              i riksdagen om personer som drabbats av svåra sjukdomar som exempelvis
              cancer som blev nekade sjukpenning. Jag beklagar även de ärendena.
            </seg>
            <seg n="633ae78f">
              Här är vi i Alliansen mycket tydliga. Cancersjuka med nedsatt
              arbetsförmåga kommer att få sjukpenning under sin sjukdom, och
              de kommer inte att prövas mot hela arbetsmarknaden. Detta är nu
              för första gången tydligt i lagstiftningen.
            </seg>
            <seg n="559e4ded">
              Fru talman! Oppositionen tillstår ibland i debatterna sina tidigare
              misstag och att man nu har omprövat sin politik. Jag ställer mig
              då frågan: På vilket sätt har man omprövat den, och vad är alternativet
              till den nya sjukförsäkringen som sätter individen i centrum?
            </seg>
            <seg n="04891d64">
              I en skissartad rapport skriver man på ett ställe att det inte
              ska finnas någon bortre tidsgräns för sjukpenning, medan man på
              ett annat ställe slår fast: Det betyder inte att människor lämnas
              kvar i sjukskrivning hur länge som helst.
            </seg>
            <seg n="53b7ca4f">
              På ett annat ställe skriver man vidare i rapporten: Den frisör
              som drabbas av allergi kopplad till arbetet måste vara beredd
              att byta arbete om det i ett tidigt skede står klart att han eller
              hon inte kommer att kunna arbeta kvar i sitt yrke.
            </seg>
            <seg n="c8606e3b">
              Det är ju detta ni har kritiserat regeringen för. Det är precis
              de självklara reglerna som vi har infört. Hur går detta ihop med
              att det inte finns någon bortre tidsgräns och att man ska bestämma
              själv? Det finns anledning att tänka efter vad man skriver.
            </seg>
            <seg n="211b6d73">
              Kristdemokraterna och Alliansen värnar om de mest utsatta i samhället.
              Rätt till förtidspension på hel- eller deltid ges till dem som
              har en permanent nedsatt arbetsförmåga, och så ska det vara. I
              det rödgröna sjukförsäkringsalternativet ska förtidspension endast
              kunna ges på heltid för dem som är 58 år eller äldre.
            </seg>
            <seg n="616311c0">
              Att oppositionen i sin skiss glömt bort de många yngre som har
              en permanent helt nedsatt arbetsförmåga är uppenbart. När detta
              blev känt kom en hel del olika korrigeringar från den rödgröna
              kartellen. Det handlade om allt från ett återinförande av den
              tidigare förtidspensionen, som redan havererat, till ett förtida
              pensionssystem som påverkar pensionsöverenskommelsen.
            </seg>
            <seg n="1926d384">
              Hur ska ni ha det? För det svenska folkets skull tror jag det
              är bra om ni i oppositionen kan vara konkreta och lämnar utredningar
              och skisser bakom er. Oppositionen återkommer hela tiden med förtydliganden
              och korrigeringar, så vi vet inte vad som är alternativet.
            </seg>
            <seg n="f0a05f0b">
              Ni säger att ni är enade. Då kommer den naturliga frågan: Vad
              är ni enade i? Det enda ni är enade i är att ni är emot allt som
              regeringen hittar på.
            </seg>
            <seg n="728fcb52">
              Vad innebar det i realiteten? Det var att man gömde undan människor,
              ibland mot deras vilja, i förtidspension. Som mest blev det 140
              personer om dagen, många av dem i onödan och till och med mot
              deras vilja, som hamnade i detta. Det var under den tiden ni var
              stolta men inte nöjda.
            </seg>
            <seg n="5bdbe4e4">
              Den nya sjukförsäkringen innehåller även en rehabiliteringskedja
              som består av en mängd olika insatser för dem som vill och kan
              komma tillbaka i arbete. Den gömmer inte och glömmer inte bort
              människor. Den syftar till att ta till vara varje människas förmåga
              till egenförsörjning och delaktighet i byggandet av det svenska
              samhället.
            </seg>
          </u>
          <note type="speaker" n="068eabbc">
            Anf. 7 LISELOTTE OLSSON (v):
          </note>
          <u who="liselotte_olsson_703108" xml:id="i-fbc4745e074b7b76-0" n="6c0bb18c">
            <seg n="a8f46cb8">
              Fru talman! Det debatten handlar om är ett så uppenbart felhandlande
              av regeringen och ytterst ansvarigt statsråd att man nästan inte
              tror att det är sant, men det är det. Det kan tusentals drabbade
              vittna om.
            </seg>
            <seg n="d2a6597a">
              Regeringen har i sin iver att förstöra sjukförsäkringen rusat
              i blindo och inte haft någon koll på hur verkligheten ser ut.
              När man hör regeringsföreträdare berätta om de människor de möter
              är det en väldigt annorlunda verklighet än de människor jag möter.
              Jag förstår egentligen inte var ni hittar era människor någonstans.
            </seg>
            <seg n="cc47190e">
              Förstår ni på högersidan inte hur detta drabbar sjuka? Tror ni
              att människor blir friska om ni bara piskar lite mer? Trodde ni
              på allvar att människor skulle bli friska bara för att ni bestämt
              att deras sjukdagar tagit slut?
            </seg>
            <seg n="7be5bfc4">
              I verkligheten är 40 procent av dem som ni med era inhumana regler
              förvägrat att vara sjuka faktiskt sjuka. Det är människor som
              borde ha fått vara kvar hos Försäkringskassan och där fått individuellt
              stöd och rehabilitering för att komma tillbaka till ett friskare
              liv men som i stället tvingas stå i arbetslöshetskön.
            </seg>
            <seg n="c6b5bca8">
              Människor som av olika anledningar har svårt att konkurrera om
              de lediga jobben måste ges en ärlig chans. Det räcker inte med
              att flytta dem från det ena systemet till det andra. En rehabilitering
              värd namnet och en kompetensutveckling kräver både tid och pengar.
              Men i stället för att fokusera på arbetsmarknadens behov och individens
              förmåga har regeringen valt att sätta ökad press på individen.
            </seg>
            <seg n="70720f1d">
              När vi på den rödgröna sidan i tidigare debatter ställt frågan
              vad som skulle hända de människor som var för sjuka för att klara
              av överflyttningen från sjukförsäkringen till Arbetsförmedlingen
              fick vi till svar att de alltid kunde söka förlängd sjukpenning.
              Trots att Cristina Husmark Pehrsson lovade att de som var för
              sjuka för att gå till Arbetsförmedlingen skulle få vara kvar i
              sjukförsäkringen visar det sig nu att människor inte ens har fått
              sina ansökningar om förlängd sjukpenning prövade i sak.
            </seg>
            <seg n="46e0b2e9">
              När detta uppdagades kring jul funderade jag lite grann. Är det
              så att möjligheten till förlängd sjukpenning är ungefär som för
              kamelen att komma igenom nålsögat? Regeringen och Cristina Husmark
              Pehrsson tyckte inte att det hade någon större betydelse om de
              hann få sin sak prövad, eftersom de ändå inte skulle få förlängd
              sjukpenning.
            </seg>
            <seg n="a7432adf">
              Fru talman! Jag vet inte vad jag ska kalla hela den här hanteringen:
              oansvarigt, klantigt, rättsosäkert eller inkompetent. Det finns
              många olika passande ord för hur man kan beskriva regeringens
              misslyckande i den här frågan. Det minsta man kan begära vilket
              vi gör i dag i Aftonbladet är att statsrådet och regeringen ber
              de drabbade om ursäkt.
            </seg>
            <seg n="d29a7254">
              När vi stod här i kammaren strax innan jul och debatterade de
              kompletteringar som regeringen då ville införa när verkligheten
              knackade på dörren ställde jag frågan när det var dags för nästa
              komplettering. När skulle nästa misstag upptäckas? Jag fick då
              inget svar. I dag ser vi återigen bevis på att högerregeringen
              inte har vare sig förmåga eller vilja att upprätthålla en trygg
              och rättssäker socialförsäkring.
            </seg>
            <seg n="3e963552">
              När det beslutades att vi skulle genomföra den aktuella debatten
              funderade jag på hur majoriteten skulle argumentera och hur ni
              skulle försöka förklara misslyckandet. Skulle ni som vanligt försöka
              frånsäga er ert ansvar? Nu har jag lyssnat på er. Ni försöker
              som alltid på något sätt komma undan. Ni talar om den förra regeringen.
              Ni använder fel siffror när det handlar om sjukpensionärer och
              så vidare. Ni tar inte ert ansvar. Det är som att ni finns i en
              helt annan verklighet än vi och de sjuka gör.
            </seg>
            <seg n="ac529d65">
              Vi har inga replikmöjligheter i den här debatten. Jag skulle
              ändå vilja fråga er något som jag tror att Veronica Palm också
              sade. Var det så här ni tänkte att det skulle bli då ni genomförde
              rehabiliteringskedjan?
            </seg>
            <seg n="f6048b19">
              Kring jul när människor var oroliga för sin ekonomi sade arbetsmarknadsminister
              Sven Otto Littorin att de allra flesta skulle få höjd ersättning
              när de blev utförsäkrade. Nu vet vi att hälften av dem fick sänkt
              ersättning. Jag tycker också det vore lämpligt om arbetsmarknadsministern
              bad de lurade sjuka om ursäkt.
            </seg>
            <seg n="a26103d4">
              Som tur är upptäcker allt fler att regeringen inte klarar av
              sitt uppdrag. Allt fler förstår att det behövs en ny regering
              och en politik som tar de sjuka på allvar, där man ser att det
              finns och måste få finnas individuella behov och lösningar. Allt
              fler förstår att ingen blir friskare av att vara fattig, tvärtom.
            </seg>
            <seg n="984cf9f7">
              Jag håller med forskaren Björn Jonsson som i sin bok Kampen om
              sjukfrånvaron konstaterar att regeringens försäkringsreform är
              ett stort experiment. I sin iver att förstöra sjukförsäkringen
              utsätter regeringen sjuka för ett gigantiskt systemskiftesexperiment.
            </seg>
            <seg n="39d19918">
              När Cristina Husmark Pehrsson beskriver det här experimentet
              använder hon väldigt många fina ord som inte har något med verkligheten
              att göra. Jag skrev upp några.
            </seg>
            <seg n="c8220d8a">
              Ett individanpassat stöd, säger ministern. Verkligheten är att
              inga individuella hänsyn får tas.
            </seg>
            <seg n="45eec03a">
              Trygg försäkring, säger ministern. Verkligheten är att människor
              utförsäkras från sjukförsäkringen och tvingas söka socialbidrag.
            </seg>
            <seg n="e8e7d9f0">
              Få tid att bli frisk. Verkligheten är att den som har nått den
              bortre gränsen, även kallad stupstocken, inte får vara sjuk längre.
            </seg>
            <seg n="ca55f384">
              Stärk skyddet för de svagaste. Verkligheten är att människor
              tvingas uppsöka kyrkor och andra organisationer för att få mat
              till sina barn.
            </seg>
            <seg n="b7d905c0">
              Det är den verklighet som ni har åstadkommit.
            </seg>
          </u>
          <note type="speaker" n="130406d5">
            Anf. 8 GUNVOR G ERICSON (mp):
          </note>
          <u who="jan_ericson_aca06f" xml:id="i-03477f7da7593ad1-0" n="215b59a4">
            <seg n="455eb103">
              Fru talman! I dag debatterar vi sjukförsäkringen och dem som
              inte fick sin sak prövad. Frustration är vad många har upplevt
              de senaste månaderna.
            </seg>
            <seg n="33b05d64">
              Som vi har hört är det ungefär 15 000 som har tvingats ut ur
              sjukförsäkringen bara sedan årsskiftet. Hade det berott på att
              de hade blivit friska hade det naturligtvis varit fantastiskt.
              Men de här personerna har inte blivit friska. De passerade en
              administrativ tidsgräns som regeringen hade infört och blev utförsäkrade
              ur sjukförsäkringen. Och någon individuell prövning av deras arbetsförmåga
              gjordes inte.
            </seg>
            <seg n="2e674ce7">
              Det är alldeles riktigt att sedan juli 2008 gäller helt nya regler
              i sjukförsäkringen. Och vi har hört socialförsäkringsministern
              berätta om motivet till att de ändrade reglerna. Men ministern
              glömde att berätta att under den borgerliga regeringen är det
              i genomsnitt 133 personer som överförts till sjukpension. Alltså
              är det fortfarande många som utförsäkrats in i en sjukpension
              även under er tid, kan man säga.
            </seg>
            <seg n="5fa6c2cc">
              Tidsgränserna med stupstock, när man kastas ut ur försäkringen,
              innebär att man passerar ett sista datum. Det var faktiskt det
              som infördes. I juni för två år sedan när vi i den här kammaren
              debatterade inför beslutet om de nya reglerna sade regeringen:
              Vi kommer att återkomma med förslag i god tid innan tidsgränserna
              slår till. Men det dröjde ända till december 2009 innan beslut
              fattades. Då backade regeringen lite grann och införde undantagsregler.
              Man skulle kunna få sjukpenning även fortsättningsvis. Enligt
              regeringen skulle det handla om ett fåtal personer som inte skulle
              klara av att delta i någon aktivitet hos Arbetsförmedlingen. Den
              förlängda sjukpenningen för de flesta av de här personerna skulle
              kunna beviljas efter ansökan.
            </seg>
            <seg n="929b58e5">
              Ja, just det, efter ansökan. Hur var det möjligt att göra den
              där ansökan? I praktiken blev det väldigt svårt, eftersom det
              var så kort tid mellan beslut och genomförande. Många fick inte
              ens chans att söka. Det är det som den här debatten handlar om
              och som jag uppfattade att vi egentligen inte fick något svar
              på i första rundan. Folkpartiet sade visserligen att det var beklagligt
              att några inte fick sin sak prövad, men ni andra berörde det inte
              ens.
            </seg>
            <seg n="e8bfef89">
              Regeringen vill nog väl, men det blev så fel. Ni ville visa handlingskraft
              och tyckte inte att utredning och grundligt analyserande av förslag
              var så viktigt. Det var viktigare att det gick fort. Men tyvärr
              blev det fel.
            </seg>
            <seg n="0020bf0e">
              Inte nog med att rehabilitering och väg tillbaka inte har fungerat.
              Löften om högre ersättning har inte heller infriats. Uppgifter
              för januari visar att 3 200 personer fick högre eller samma summa
              som vid tidigare utbetalning från sjukförsäkringen, men 8 300
              personer fick mindre ersättning. Det är människor som döljer sig
              bakom de här siffrorna, människor som ska betala hyran varje månad,
              människor som ska köpa mat, människor som också har barn som vill
              kunna leka som andra barn.
            </seg>
            <seg n="32d0d35b">
              I mitten av mars hade jag en interpellationsdebatt med Sven Otto
              Littorin om just den här frågan, och ministern fortsatte att hävda
              att merparten kommer att få mer pengar än tidigare, att det kommer
              att lösa sig.
            </seg>
            <seg n="32fe60b6">
              Det här är ett exempel på hur regeringens politik slår hårt mot
              människor. Ett annat exempel är en person som tog kontakt med
              mig som hade fått tidsbegränsad sjukersättning på garantinivå,
              alltså 8 500 kronor per månad, och bostadstillägg. Nu mister han
              båda de här ersättningarna. Han kommer i stället att bara få den
              lägsta ersättningen på 3 500 kronor efter skatt, en minskning
              med 7 000 kronor per månad efter skatt.
            </seg>
            <seg n="8bfd5c8d">
              Det finns faktiskt människor som upplever de nya reglerna som
              en stupstock, Solveig Zander.
            </seg>
            <seg n="0c54a86d">
              Be om ursäkt, socialförsäkringsministern, till dem som inte ens
              fick sin sak prövad! Be om ursäkt och försök i alla fall ge upprättelse
              till de människor som har hamnat i moment 22!
            </seg>
            <seg n="dc72ef3e">
              Miljöpartiet vill ha en modern och trygg sjukförsäkring. Vem
              som helst av oss kan bli sjuk eller arbetslös. Debatten om trygghetssystemen
              borde därför handla om oss alla, inte om de andra. Det behövs
              ett bättre skydd, ett modernare och mer relevant trygghetssystem
              för sjuka, arbetslösa, friska och arbetande. Det behövs en större
              trygghet inom arbetslivet. Oavsett om man har blivit arbetslös,
              är sjuk eller tillfälligt har för låg inkomst ska den enskilde
              veta vart man ska vända sig. Ingen ska behöva falla mellan stolarna
              på grund av olika regler.
            </seg>
            <seg n="e9792040">
              Miljöpartiet vill att framtidens trygghetssystem ska vara enkelt,
              modernt, solidariskt och tryggt. Vi vill att människor ska kunna
              känna trygghet. Systemet behöver få tillbaka folks förtroende.
              Ingen som har behov av stöd ska behöva misstänkliggöras. Vi vill
              ha ett socialt trygghetssystem med en dörr in som finansieras
              gemensamt av alla, även av dem som inte tror sig kunna bli sjuka
              eller arbetslösa.
            </seg>
            <seg n="f0f8e2f9">
              Människor som känner otrygghet och osäkerhet inför framtiden
              blir inte friska snabbare, snarare tvärtom. Vi rödgröna är eniga
              om att ändra sjukförsäkringssystemet. Vi vill skapa en modern
              och rättssäker sjukförsäkring.
            </seg>
          </u>
          <note type="speaker" n="cb545f0a">
            Anf. 9 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-2d7e8aaa30708077-1" n="c4ee1a4b">
            <seg n="528db2a1">
              Fru talman! Ingenstans i de anföranden som jag har hört från
              oppositionen sägs något om vad ni vill göra i stället. Ingenstans
              tar ni avstånd från det känslokalla och det bristfälliga system
              som fanns i den gamla sjukförsäkringen. Ni tar inte ens när ni
              i dag skriver debattartiklar, och nu för folk som lyssnar och
              tittar, möjligheten att beskriva vad ni vill göra. I stället beskriver
              ni i tidigare debattartiklar en skiss som är luddig och som ni
              ska fortsätta utreda. Ni ska återgå till den gamla sjukförsäkringen.
              Ni skriver: Vi är överens om att sjukförsäkringen på sikt skall
              omfatta fler än i dag. Det är en återställarpolitik till det gamla
              låt gå, gömma och glömma människor.
            </seg>
            <seg n="5ae3d53f">
              Ni vill alltså ha tillbaka ett system så måste jag förstå det
              eftersom ni inte beskriver vad ni vill ha som handlar om att förtidspensionera
              140 personer om dagen det vill säga masspensionera människor.
              Det är en takt som skulle innebära att alla ledamöter i den här
              kammaren skulle sorteras bort på mindre än tre dagar. Möjligtvis
              skulle 1 procent komma tillbaka till arbetslivet. Riksrevisionen
              skriver: förtidspension utan återvändo.
            </seg>
            <seg n="79f353ed">
              Den gamla sjukförsäkringen var inte värdig. Det var inte att
              ta ansvar. Det var inte att se människors behov.
            </seg>
            <seg n="06221f4b">
              Jag måste också ställa mig frågan om det möjligtvis är så att
              ni är tacksamma mot oss i Alliansen för att vi har gjort de här
              förändringarna, så att ni inte behöver dra det här tunga lasset
              som vi har gjort och som det har inneburit. Även om det är det
              ni gömmer er bakom när vi inte ser vad ni vill ha och vad ni vill
              göra, vill jag be om lite vett och sans i den här debatten och
              diskussionen. Sprid inte oro till människor som redan är i en
              svår situation!
            </seg>
            <seg n="aafd11cc">
              Jag kan läsa i en fråga från 2005/06 från Ulla Hoffmann till
              Socialdemokraternas Hans Karlsson att hon misstänker att cancersjuka
              tvingas söka arbete. Hans Karlsson svarar: Så är det inte. Det
              är inte intentionerna i regeringens politik.
            </seg>
            <seg n="6fc48088">
              Oavsett vilken regering som sitter är det ingen som vill tvinga
              svårt sjuka människor ut på arbetsmarknaden. Alla vill svårt sjuka
              människor väl, så en sådan låg debattnivå hoppas jag att ska få
              slippa höra hädanefter.
            </seg>
            <seg n="1387e8b3">
              Den nya sjukförsäkringen är inte, som oppositionen försöker ge
              sken av, en ogenomtänkt och förhastad reform. Vi har tvärtom följt
              stora delar av Hedborgs utredning, Socialdemokraternas egen utredning,
              till exempel vad gäller tidsavstämningar.
            </seg>
            <seg n="a23a9867">
              Fru talman! Låt mig gå in på den fråga som den här debatten i
              dag handlar om. Den kan säkert upplevas som teknisk, men jag vill
              ändå ta upp den här. Det gäller ansökan om förlängd sjukpenning.
            </seg>
            <seg n="371f954f">
              Veronica Palm har tagit upp en viktig fråga som handlar om att
              när människor gick över till Arbetsförmedlingen fick de inte sin
              ansökan om förlängd sjukpenning prövad i sak. Jag har stor förståelse
              för att människor kan ha upplevt det som svårt. Detta är en följd
              av att vissa personer skrev in sig på Arbetsförmedlingen medan
              de samtidigt ansökte om förlängd sjukpenning. När man omförsäkras
              till Arbetsförmedlingen kan man inte få förlängd sjukpenning prövad
              medan man deltar i ett introduktionsprogram. Det är något förenklat
              så att man inte kan få ersättning från två trygghetssystem samtidigt.
            </seg>
            <seg n="02f664f1">
              Men det här har lösts mellan myndigheterna. De rapporter jag
              fått in från Försäkringskassan visar att det här fungerande samspelet
              och samarbetet mellan Arbetsförmedlingen och Försäkringskassan
              nu finns så att ansökan ändå kan beviljas medan man befinner sig
              i Arbetsförmedlingens introduktion. Så är det nu.
            </seg>
          </u>
          <note type="speaker" n="a08b9231">
            Anf. 10 VERONICA PALM (s):
          </note>
          <u who="veronica_palm_ed0547" xml:id="i-6a7b7adfc55fa2ec-2" n="b98af186">
            <seg n="c15747d5">
              Fru talman! Jag har fått lära mig att det tillhör god ton att
              svara på frågor som någon ställer till en. Vi har ställt frågor.
              Statsrådet ägnade 36 sekunder i slutet på sitt andra anförande
              till att svara på de här frågorna. Det var i och för sig inte
              ett svar på den fråga jag ställde. Jag frågade inte hur det är
              meningen att systemet ska fungera. Jag frågade vad som händer
              med de människor som på grund av regeringens saktfärdighet inte
              fick möjlighet att söka förlängd sjukpenning när de utförsäkrades
              ur sjukförsäkringen vid årsskiftet. Det frågade jag om. De människorna
              är utförsäkrade och borta ur sjukförsäkringen. Man kan inte förlänga
              den när den inte finns. Jag vet att systemet inte är menat att
              fungera så, men på grund av regeringens saktfärdighet blev det
              resultatet för många människor. Det kanske inte är mitt jobb att
              ge goda råd till socialförsäkringsministern, men jag undrar om
              det inte vore på sin plats att be de här människorna om ursäkt.
              Det är det minsta man kan göra när man har åsamkat den här skadan.
            </seg>
            <seg n="cccfaa34">
              Jag tycker som sagt att det tillhör god ton att svara på frågor.
              Jag har fått frågor om vad De rödgröna tänker göra med sjukförsäkringen.
              Även om debatten inte handlar om det, och talmannen har godkänt
              att många andra har fått ställa frågor, tar jag mig tid att svara.
            </seg>
            <seg n="b1414bbf">
              Det finns ett tydligt alternativ till den orättfärdiga, osmarta
              och ogenomtänkta sjukförsäkring som den moderatledda regeringen
              har genomfört. Det handlar inte om någon återgång till det som
              fanns tidigare. Jag är den första att erkänna att det fanns brister
              då. Vi socialdemokrater har omprövat vår politik och tydligt slagit
              fast att vi vill att de två grundpelarna rätten till stöd tillbaka
              till arbete och rätten till en trygg inkomstförsäkring ska bygga
              en ny sjukförsäkring.
            </seg>
            <seg n="35b089e7">
              Sedan den 16 januari finns det också en rödgrön överenskommelse
              om en modern sjukförsäkring som omfattar alla utan bortre tidsgräns.
              Den ger ersättning efter inkomstbortfall utan nedtrappning av
              ersättningen för den som har otur att bli sjuk och inte kan arbeta.
              Den som är sjuk ska kunna koncentrera sig på att bli frisk och
              inte behöva oroa sig för sin försörjning. Man ska inte behöva
              oroa sig för om man kan betala lånen på huset eller om ungarna
              måste sluta med sina fritidsaktiviteter.
            </seg>
            <seg n="1ff56db3">
              Vi vill också ha en sjukförsäkring där rätten till arbete återupprättas.
              Det är inte rimligt att den som är sjuk tvingas säga upp sig,
              vilket sker i dag. Man har ingen lagstadgad rätt att söka tjänstledigt
              på grund av sjukdom. Man kan tvingas säga upp sig eller avstå
              från att arbeta deltid bara för att man passerar en stelbent administrativ
              tidsgräns. Alla ska ha rätt till vård, stöd och rehabilitering
              under den tid det tar för att man ska kunna komma tillbaka till
              arbete. Den som inte kan arbeta på heltid eller som inte kan ha
              ett arbete på ordinarie arbetsmarknad ska också ha rätt att bidra
              utifrån sina förutsättningar.
            </seg>
            <seg n="d0b49877">
              Den stora skillnaden mellan det rödgröna förslaget och regeringens
              hårda regler är att vi ger den sjuke en individuell bedömning,
              prövning och plan som leder till aktivitet och återgång till arbete
              utan att vi rycker undan försörjningen. Vi tror inte att stelbenta
              tidsgränser och utförsäkring gör att människor blir friskare.
              Man blir inte friskare av att bli fattigare.
            </seg>
          </u>
          <note n="8886954d">
            I detta anförande instämde Matilda Ernkrans, Eva-Lena Jansson,
            Kurt Kvarnström, Marie Nordén, Jasenko Omanovic, Magdalena Streijffert
            och Siw Wittgren-Ahl (alla s) samt LiseLotte Olsson (v) och Gunvor
            G Ericson (mp).
          </note>
          <note type="speaker" n="ee1a9edb">
            Anf. 11 SOLVEIG ZANDER (c):
          </note>
          <u who="solveig_zander_510ef4" xml:id="i-d197d4ff5a99cd59-1" n="956e08ac">
            <seg n="8d23c889">
              Fru talman! Jag ska börja med att säga att jag är ledsen, och
              det sade jag tidigare också, för alla de personer som har hamnat
              i kläm och som det har blivit fel för. Det ska naturligtvis rättas
              till. I sitt anförande sade ministern med all önskvärd tydlighet
              att har det blivit fel ska det rättas till.
            </seg>
            <seg n="e681870a">
              Personer som har blivit omförsäkrade har överförts från Försäkringskassan
              till Arbetsförmedlingen. De har fått möjlighet till individuell
              prövning för återgång till arbete, och Veronica Palm sade alldeles
              nyss att deras sjukförsäkring skulle innebära en personlig, individuell
              prövning för återgång i arbete. Ni har sagt att 30 procent av
              dem som har omförsäkrats till Arbetsförmedlingen ska tillbaka
              till Försäkringskassan därför att det har blivit fel. Det måste
              innebära att 70 procent har varit fel sjukskrivna tidigare. Det
              måste innebära att 70 procent tidigare inte har fått möjlighet
              att få en individuell prövning för att återgå till ett arbete.
            </seg>
            <seg n="458ceeec">
              Att jag betonar detta med individuell prövning, som man säger
              att det råder brist på i dag, beror på att det står i utskottsbetänkandet
              att man ska bedöma om den försäkrade har förmåga att klara ett
              vanligt arbete. Den försäkrade är en person. Det står på flera
              ställen att den försäkrade kan försörja sig genom förvärvsarbete.
              Den försäkrade är en person. Det betyder en individuell prövning.
            </seg>
            <seg n="2c7c74b0">
              Som av en händelse har jag tagit med mig betänkandet hit i dag.
              Jag hade en föraning om att det skulle komma fler saker som innebär
              att man förvanskar sanningen, och jag tycker inte att man ska
              förvanska sanningen. Det gör att man oroar personer. Jag hävdar
              med bestämdhet att vänsterkartellen har gjort det tillräckligt
              nu.
            </seg>
            <seg n="26562524">
              LiseLotte Olsson sade att vår sjukförsäkringsreform innebär att
              människor står i arbetslöshetskön när de blir omförsäkrade från
              Försäkringskassan till Arbetsförmedlingen. Man står inte i arbetslöshetskön.
              Man har tre månaders introduktion. Nu läser jag innantill: Deltagare
              i introduktionsprogrammet ska erbjudas en koncentrerad utredning
              och kartläggning av individens behov av stöd för återgång till
              arbete.
            </seg>
            <seg n="b3ffb9b3">
              Det betyder inte, fru talman, att man står i någon arbetslöshetskö.
            </seg>
            <seg n="75c8d04e">
              Varför förvanskar man sanningen? Man oroar sköra människor så
              att de räds inför någonting som betyder: Äntligen får jag hjälp
              och stöd, som jag skulle ha fått så många år tidigare! Jag beklagar,
              fru talman, att man förvanskar verkligheten.
            </seg>
          </u>
          <note type="speaker" n="48bf3991">
            Anf. 12 ULF NILSSON (fp):
          </note>
          <u who="ulf_nilsson_15fa88" xml:id="i-fd249d96e523a309-1" n="9bdccd10">
            <seg n="283c65d5">
              Fru talman! Före valet 2006 hade vi i Sverige en stor och aktiv
              diskussion om den tråkiga situationen med de långa sjukskrivningarna
              och förtidspensioneringarna. Då diskuterade nästan alla behovet
              av tydligare tidsgränser i försäkringssystemet. Regeringens egen
              utredare föreslog i en stor utredning tydligare tidsgränser i
              sjukförsäkringen. LO lämnade en rapport där man talade om problemen
              med att det saknades tydliga avstämningspunkter i sjukförsäkringen.
              Nästan alla inklusive Socialdemokraterna menade att utvecklingen
              måste brytas så att fler människor skulle komma tillbaka i ett
              aktivt liv.
            </seg>
            <seg n="49896a74">
              Men efter valet valde Socialdemokraterna och faktiskt hela oppositionen
              att glömma bort att de själva med sin politik skapat Europas högsta
              sjukskrivningstal och största antal förtidspensionerade. Det blev
              väl för politiskt jobbigt att erkänna det. I stället har man nu
              sedan valförlusten satsat på att skrämmas.
            </seg>
            <seg n="51babb9f">
              Oppositionen satsar hela tiden hårt på att skrämma människor
              med den nya sjukförsäkringen som vi i Alliansen har genomfört.
              Men samtidigt tiger de hela tiden om vad som faktiskt har blivit
              bättre, med bland annat den nya rehabiliteringsgarantin.
            </seg>
            <seg n="96757a2d">
              De har hela tiden skrämts med felaktiga bilder, som har visat
              sig vara överdrivna. De skrämdes först med vad som skulle hända
              efter 90 dagar. Sedan skrämdes de med vad som skulle hända efter
              180 dagar. Naturligtvis skrämdes de väldigt mycket med vad som
              skulle hända efter 360 dagar, och i höstas var det perioden efter
              två och ett halvt år när arbetsintroduktionen skulle införas.
            </seg>
            <seg n="c6c8be5f">
              Nu ser vi ett stort antal människor med långtidssjukskrivning
              som har kommit ut i arbetsintroduktionen. Den är just precis så
              individuellt utformad som man kan begära av ett försäkringssystem.
              Och det är rätt, tycker jag. Alla vet hur svårt det kan vara att
              komma tillbaka om man har varit borta från jobbet. Man får helt
              enkelt ett psykiskt motstånd mot att gå till jobbet och kanske
              till och med mot att träffa andra människor. Det får vi ha förståelse
              för. Det är inte människornas fel att de har tvingats vara borta
              från arbetsmarknaden så länge och saknat hjälp och rehabilitering.
            </seg>
            <seg n="8d52211f">
              Därför är det naturligtvis så viktigt med tidig rehabilitering,
              men också med en hänsynsfull introduktion för dem som ändå blivit
              långtidssjukskrivna. Den är, som sagt var, individuellt planerad
              det tål att upprepas.
            </seg>
            <seg n="b36edf73">
              Jag har besökt flera arbetsförmedlingar, och de berättar om många
              människor som med full försäkringsersättning och aktivitetsersättning
              till att börja med bara ringer ett samtal och talar med en person
              på Arbetsförmedlingen några timmar i veckan och så småningom kanske
              går på ett möte, medan andra ännu mer aktivt kan vara med varje
              dag. Det är alltså mycket individuellt utformat.
            </seg>
            <seg n="1208a5d7">
              Visst är det viktigt och självklart, fru talman, att människor
              ska ha rätt till sjukpenning när de är sjuka. Men de som har möjlighet
              ska naturligtvis försöka komma in på arbetsmarknaden och få hjälp
              och stöd med det.
            </seg>
            <seg n="5d269198">
              Vi ser nu att sjukskrivningsdagarna har minskat kraftigt i Sverige.
              Och kom inte och påstå att det som helhet beror på att människor
              skräms tillbaka till jobbet! Tvärtom! Arbetsförmedlingen räknar
              med att sju av tio, eller 35 000 människor, i år kommer att hitta
              andra vägar till arbete, studier och arbetspraktik än att gå tillbaka
              till sjukskrivning.
            </seg>
            <seg n="f6625093">
              Det har talats om ursäkter här. De 35 000 människor som förra
              året inte fick den här hjälpen skulle behöva en ursäkt från dem
              som envist försvarar det gamla, passiva systemet.
            </seg>
          </u>
          <note type="speaker" n="979873f6">
            Anf. 13 LARS GUSTAFSSON (kd):
          </note>
          <u who="lars_gustafsson_16707e" xml:id="i-913208950fef13f0-1" n="b5f2dad1">
            <seg n="a10e2b6d">
              Fru talman! Man ska tydligen be varandra om ursäkt. Då finns
              det möjlighet för oppositionen att i slutpläderingen be om ursäkt
              för det som har varit, när man stängde folk ute. Jag beklagar
              att det har varit så. Jag beklagar också att alliansregeringen
              inte kom till makten tidigare så att vi kunde genomföra de här
              nödvändiga reformerna. Men det kan jag inte göra mycket åt, för
              det bestämmer väljarna.
            </seg>
            <seg n="37139e23">
              När socialförsäkringsutskottet förra tisdagen besökte Försäkringskassan
              presenterades en redogörelse från arbetet vid Försäkringskassan
              och prognoser för sjukskrivningar. Prognoserna visade entydigt
              på ett ökat hälsotal och ett rekordlitet antal sjukskrivningar.
            </seg>
            <seg n="67f5d9ad">
              Dessutom visades prognoser för antalet personer i omförsäkringen,
              alltså de personer som vi här diskuterar och som deltar i en utvärdering
              hos Arbetsförmedlingen. Enligt Försäkringskassan kommer endast
              25 procent av dessa personer att återgå till sjukförsäkringen
              detta år. Övriga bedöms således kunna gå vidare mot någon form
              av sysselsättning. Det innebär alltså att minst 35 000 personer
              som har varit utanför möjligheten till sysselsättning i år kan
              få det.
            </seg>
            <seg n="b51091c5">
              Att oppositionen kan framställa det som negativt att dessa människor
              nu ges möjligheter utanför sjukförsäkringen måste anses som anmärkningsvärt.
            </seg>
            <seg n="dcedfc2f">
              Ett annat exempel som visar på positiva effekter av den nya rehabiliteringskedjan
              framkom vid ett besök hos Laholms företagshälsovård, som jag tillsammans
              med några utskottskolleger besökte för några veckor sedan. Där
              pekade man på det positiva med de nya reglerna och att arbetsgivare
              tack vare de nya reglerna nu tar större ansvar för sina anställda.
            </seg>
            <seg n="81864e87">
              Detta är ännu ett talande exempel där oppositionen försöker måla
              upp fiktiva spökbilder av hur arbetsgivare nu kommer att strunta
              i sina anställda och kasta ut dem på gatan.
            </seg>
            <seg n="ccd0612b">
              Det talas om senfärdighet i replikerna här. Jag har hört talas
              om folk som har varit sjukskrivna i fem, tio eller femton år.
              Det är nog inte senfärdighet som är problemet. Det är livstider
              vi pratar om.
            </seg>
            <seg n="48dfb006">
              Låt mig göra klart detta: Den som inte kan fullgöra introduktionsprogrammet
              äger rätt att söka sjukpenning igen. Återigen finns det skäl att
              påpeka att den som saknar arbetsförmåga och inte har rätt till
              sjukpenning har rätt till sjukersättning.
            </seg>
            <seg n="36048382">
              Efter att ha besökt fyra av sex arbetsförmedlingar i Halland
              är slutsatsen ganska enkel: Det är anmärkningsvärt att så många
              människor med så lång tid i sjukförsäkringen har arbetsförmåga.
              Att så många människor har lämnats utanför är inget annat och
              inget mindre än ett svek.
            </seg>
            <seg n="ad1714b3">
              I Halmstad finns det exempel på några personer som efter mycket
              kort tid har kunnat gå direkt ut till en arbetsplats. Hur är detta
              möjligt?
            </seg>
            <seg n="bac73e7e">
              Arbetsförmedlingen har kompetens för rehabilitering och arbetsinriktade
              åtgärder, som också ger resultat, vilket inte Försäkringskassan
              har.
            </seg>
            <seg n="ce814f3a">
              Till LiseLotte Olsson har jag en fråga: När en person inte kan
              definieras inom känd hälso- och sjukvårdsvetenskap, ska denna
              person då ha sjukpenning? Ska varje individ själv bestämma om
              sin egen försäkring? Det är kontentan av er gemensamma rapport.
            </seg>
            <seg n="0b6e0be5">
              Samtidigt skriver ni i rapporten, som jag rekommenderar till
              läsning för dem som lyssnar: Möjligheten att återgå till arbete
              ska prövas fortlöpande. Ja, det är precis det vi gör i dag. Man
              försöker sila mellan hur man uttrycker sig och vad man verkligen
              tänker göra. Och då kommer frågan: Vem ska avgöra detta? Det finns
              bara en myndighet. Det blir likväl Försäkringskassan som kommer
              att avgöra om man har arbetsförmåga eller inte. Då är vi tillbaka
              på ruta ett i debatten.
            </seg>
            <seg n="4b29e224">
              Jag tror att det är viktigt, fru talman, att de som lyssnar på
              detta ser igenom de stora målerierna vi kan läsa om i Aftonbladet
              där till och med jag har lyckats få en kommentar.
            </seg>
          </u>
          <note type="speaker" n="bc4402f6">
            Anf. 14 LISELOTTE OLSSON (v):
          </note>
          <u who="liselotte_olsson_703108" xml:id="i-fbc4745e074b7b76-1" n="6c0bb18c">
            <seg n="362809e6">
              Fru talman! Det kan tyckas som om den här debatten bara borde
              handla om de uppenbara fel som gjorde det omöjligt för dem som
              riskerade att utförsäkras att söka förlängd sjukpenning. Men det
              är en del i den så kallade rehabiliteringskedjan. Hela debatten
              har ju handlat om det, och jag tycker att det finns mer att prata
              om där. Det handlar om sådant som vi och många remissinstanser
              varnade för skulle hända.
            </seg>
            <seg n="1579b2b9">
              Vi sade att era regler skulle göra att sjuka inte längre skulle
              få vara sjuka utan flyttas till Arbetsförmedlingen. Ni sade: Nej,
              är man bara tillräckligt sjuk får man vara kvar i försäkringen.
            </seg>
            <seg n="72b4f347">
              I dag har vi facit i hand. 40 procent var för sjuka men fick
              inte sin sak prövad utan tvingades till Arbetsförmedlingen. Nu
              har de tre månaderna i arbetslivsintroduktionen, som det heter,
              förlupit, och de sjuka måste söka en förnyad sjukskrivningsperiod.
            </seg>
            <seg n="eaed4d36">
              Vi säger, och sade tidigare, att vi är oroliga för vad som händer
              de människor som hamnar i ett försäkringslöst tillstånd. Det är
              människor som är för sjuka för att jobba men som ändå inte vet
              om de får möjlighet till fortsatt sjukskrivning.
            </seg>
            <seg n="4a7fca2b">
              Nu vet vi att det handlar om 18 000 människor som just nu inte
              vet vad som väntar. Ska de få en förnyad sjukskrivningsperiod
              beviljad? Hur länge får de vänta på ersättning när de återigen
              ska byta system? Vad ska de leva på om de inte får sin sjukskrivning
              beviljad? Vad händer då? Måste de göra sig av med allt av värde
              för att få socialbidrag?
            </seg>
            <seg n="e46fa70c">
              Det är just det som det ansvariga statsrådet, Cristina Husmark
              Pehrsson, har hänvisat till i någon intervju tidigare, att dessa
              människor kan söka socialbidrag. Jag undrar om ministern står
              kvar vid det rådet. Och så undrar jag hur ni i den övriga högeralliansen
              har tänkt kring den här gruppen människor. Kommer ni återigen
              att göra en akututryckning för att försöka rädda ert ansikte?
              Vad händer när de här 18 000 människorna kanske inte kommer in
              i sjukförsäkringen längre?
            </seg>
            <seg n="7ce2e9c9">
              I en tidigare interpellationsdebatt debatterade jag rehabkedjan
              ur ett jämställdhetsperspektiv. Ministern såg då inga problem
              utan menade nästan tvärtom att de nya reglerna skulle gynna kvinnor.
              Men nu kan vi se resultatet. Det har blivit väldigt tydligt att
              det är kvinnor som drabbas hårdast av de omänskliga sjukförsäkringsreglerna.
              Hur tycker Cristina Husmark Pehrsson att det stämmer med jämställdhetsmålen,
              att sjuka kvinnor tvingas bli beroende av en partner för att ha
              någonstans att bo och få mat för dagen?
            </seg>
            <seg n="59db6cc4">
              Slutligen måste jag faktiskt bemöta Ulf Nilsson och Solveig Zander
              som påstår att det är vi i oppositionen som skrämmer folk, att
              det är vi som oroar och gör att folk mår dåligt. Sanningen är
              att det är regeringens inhumana regler, i regeringens politik,
              som skrämmer människor. De skrämmer människor som är sjuka och
              inte vet vad som ska hända och inte vet vad som ska gälla.
            </seg>
            <seg n="a5022994">
              En stor majoritet av svenska folket vet inte vilka regler som
              gäller om man har oturen att bli sjuk. Det man vet är att man
              kanske riskerar att få säga upp sin bostad. Det finns en risk
              att man måste sälja det man äger. Man riskerar att hamna utanför,
              i ett verkligt utanförskap. Det är det man vet. Och vi pratar
              och berättar om verkligheten. Som jag har sagt tidigare önskar
              jag att ni från högersidan också fick träffa de här människorna
              och höra berättelserna om deras verklighet.
            </seg>
          </u>
          <note type="speaker" n="c6ea71ac">
            Anf. 15 GUNVOR G ERICSON (mp):
          </note>
          <u who="jan_ericson_aca06f" xml:id="i-03477f7da7593ad1-1" n="215b59a4">
            <seg n="dffafd12">
              Fru talman! Om det var otydligt och inte hördes i första omgången
              säger jag: Lyssna nu! Jag svarade faktiskt på en del av frågorna,
              vilket socialförsäkringsministern inte tyckte sig höra.
            </seg>
            <seg n="f5b6d60d">
              Vi rödgröna är eniga om att ändra sjukförsäkringssystemet. Vi
              vill skapa en förutsägbar, modern och rättssäker sjukförsäkring
              där vi kommer att säkerställa att förändringar inte genomförs
              på samma slarviga sätt som den nuvarande regeringen har gjort.
              Det är dock uppenbart att sjukförsäkringen inte kan fortsätta
              att se ut som den gör nu.
            </seg>
            <seg n="ba191f1e">
              Veronica Palm tog i sitt anförande upp det som vi föreslår, och
              det är ett nytt system. Vissa förändringar kommer en rödgrön regering
              att genomföra med förtur, vissa direkt och andra efter en tids
              utredning. Vi tar bort stupstocken direkt. Vi ändrar 180-dagarsregeln
              med förtur.
            </seg>
            <seg n="beefc031">
              Vad vill ni i den moderatledda alliansen? Ska det vara mer av
              samma medicin till den sjuka patienten? Eller kan ni se att behandlingen
              ni gett inte gett de sjuka någon bot? Vad säger ni till dem som
              inte fick sin ansökan prövad? Jag tyckte inte att jag hörde något
              svar. Jo, möjligen: Ni gjorde fel som anmälde er på fel sätt.
              Det kommer vi att rätta till när det gäller anmälningen.
            </seg>
            <seg n="3b345121">
              Men jag tänker på dem som nu har hamnat utanför, de som inte
              fick sin sak prövad. Det stod i papperet att man hade rätt att
              få den individuella prövningen, men det hanns inte med, utan man
              blev tvingad över till den här arbetslivsintroduktionen därför
              att man inte såg någon annan utväg.
            </seg>
            <seg n="94e59d25">
              Jag besökte i går ett företag i Vingåker. De hade haft en person
              på tre månaders anställning, arbetsträning. I fredags var perioden
              slut. Ingen från Arbetsförmedlingen hade hört av sig och frågat
              om personen kunde jobba kvar. Ingen hade hört av sig till företaget
              och frågat om hur det hade gått. Det tycker jag är bedrövligt.
            </seg>
            <seg n="9d4be4a2">
              Miljöpartiet anser att sjukförsäkringen och a-kassan måste vara
              solidariskt finansierade och gälla alla i arbetslivet. Vi vill
              ha ett samordnat system där arbetslöshetsförsäkring, sjukförsäkring
              och försörjningsstöd är helt samordnade. Vi vill ha rimliga nivåer
              och samma höjd på tak för arbetslösa och sjuka. Vi vill att arbete
              ska löna sig, men den som inte har möjlighet eller förmåga att
              arbeta ska aldrig någonsin få degraderas till en andra klassens
              medborgare.
            </seg>
            <seg n="cdd1babc">
              Ett av de allvarligaste felen med dagens trygghetssystem är att
              det inte är begripligt. Det är först när man hamnar i situationen
              som man får klarhet om vad som gäller, och då kommer beskedet
              som en chock för många. Felet är inte att människor inte har tagit
              reda på vad som gäller, utan att det är svårt.
            </seg>
            <seg n="d63abaa6">
              Ledamöter från regeringspartierna pratar helst om vad som har
              varit före 2006. Det sjukförsäkringssystemet finns inte längre,
              och det är ingen här i dag som har pratat om att vi ska tillbaka
              till det.
            </seg>
            <seg n="15d7a393">
              Vilka åtgärder vill ni borgerliga vidta? Är ni nöjda med er sjukförsäkringsreform?
              Vad går ni till val på? Ska det vara ännu mer av samma medicin?
              Vi rödgröna vill byta behandling. Vi vill ha en ny sjukförsäkring.
            </seg>
          </u>
          <note type="speaker" n="fa9a366b">
            Anf. 16 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-2d7e8aaa30708077-2" n="c4ee1a4b">
            <seg n="dd3183d9">
              Fru talman! Som jag uttryckte i förra inlägget: Ansökan om förlängd
              sjukpenning kan behandlas medan man befinner sig hos Arbetsförmedlingen.
              Det säger jag först, så att detta är helt klart.
            </seg>
            <seg n="2eb9da3a">
              Sedan är det väldigt roligt att höra av Gunvor G Ericson vad
              Miljöpartiet vill. Det ska bli hemskt roligt att den 15 april
              höra vad hela oppositionen vill, för ni är inte överens när det
              gäller tidsbegränsad förtidspension, tak och så vidare. Det ska
              bli hemskt roligt att äntligen få någonting att debattera emot.
            </seg>
            <seg n="a8f47e01">
              Ni pratade om besök. Ja, jag besökte Sala häromdagen. Två kvinnor
              hade varit sjukskrivna i över tio år och inte haft någon kontakt.
            </seg>
            <seg n="7a42b0fe">
              Anna satt i min soffa och vågade inte svara när det var dolt
              nummer. Hon trodde att det var Försäkringskassan som skulle förtidspensionera
              henne mot hennes vilja. Det var 2006.
            </seg>
            <seg n="d49cc013">
              Två kvinnor har nu tack och lov fått en bra rehabilitering med
              rehabiliteringsgarantin. De har kommit tillbaka till jobb. Rehabiliteringsgarantin
              har nått sitt mål. Merparten av dem som har fått del av detta
              är nämligen kvinnor, över 70 procent.
            </seg>
            <seg n="c891a618">
              Oppositionen menar att det är ett misslyckande att en tredjedel
              av de omförsäkrade förväntas gå tillbaka till sjukförsäkringen.
              Det är ett för mig helt obegripligt resonemang. Om de siffrorna
              stämmer betyder det, precis som Solveig Zander sade, att en majoritet,
              6070 procent, går vidare inom Arbetsförmedlingens olika insatser
              för att kunna komma ut i sysselsättning och arbete. 6070 procent
              var alltså felaktigt kvar i sjukförsäkringen tidigare.
            </seg>
            <seg n="e3ffa0dd">
              Det här vore en oerhörd framgång för alla de här människorna,
              som annars hade gått miste om all den mening och glädje och gemenskap
              som kommer av ett friskt liv i arbetsgemenskap.
            </seg>
            <seg n="3f5772de">
              En sköterska på vårdcentralen i Kolmården sade: Män får medicin.
              Kvinnor sjukskrivs.
            </seg>
            <seg n="9cbb9d8c">
              Vi vet inte vad effekten av sjukskrivningen betyder, men vi vet
              att den oftast betyder en utslagning för alltid.
            </seg>
          </u>
          <note type="speaker" n="0750cbe9">
            Anf. 17 VERONICA PALM (s):
          </note>
          <u who="veronica_palm_ed0547" xml:id="i-6a7b7adfc55fa2ec-3" n="b98af186">
            <seg n="625da767">
              Fru talman! Skiljelinjen är glasklar. Det är mer av utförsäkringar
              och ökade klyftor med regeringen Reinfeldt eller rätt till jobb
              utifrån sina förutsättningar och en trygg sjukförsäkring med en
              rödgrön regering. Där finns konflikten.
            </seg>
            <seg n="4eda304b">
              Det är tydligt att det är enighet på den borgerliga sidan. Centerpartiet
              vädrar morgonluft när försäkringen mer och mer liknar grundtrygghet.
              Kristdemokraterna låter Moderaterna göra vad de vill bara man
              får behålla vårdnadsbidraget. Folkpartiet har lagt sig platt för
              Moderaterna när det gäller den sociala dimensionen och socialliberalismen
              och släppt den helt.
            </seg>
            <seg n="bd87cba4">
              Moderaterna har varit fullt upptagna med att genomföra hutlösa
              skattesänkningar och ökat klyftorna. 10 procent av befolkningen,
              den rikaste tiondelen av befolkningen, har fått lika mycket som
              60 procent av hela den svenska befolkningen sammantaget. Det är
              hutlösa skattesänkningar och ökade klyftor.
            </seg>
            <seg n="74a72465">
              Det är klassisk moderat politik, och det blir klassisk moderat
              politik när det gäller sjukförsäkringen. Det handlar om ekonomiska
              incitament. Jag som är höginkomsttagare ska jobba mer genom att
              få sänkt skatt. Den som är sjuk tror man ska jobba mer genom att
              få sjukförsäkringen undanryckt. Det är tydlig moderat ekonomisk
              incitamentpolitik.
            </seg>
            <seg n="e06e725e">
              Jag kan lova er moderater i den här kammaren att jag kommer att
              jobba väldigt hårt varenda en av de 159 dagar som är kvar till
              valet även utan jobbskatteavdrag. För jag vill ha en ny regering.
            </seg>
          </u>
          <note type="speaker" n="2e61ba83">
            Anf. 18 SOLVEIG ZANDER (c):
          </note>
          <u who="solveig_zander_510ef4" xml:id="i-d197d4ff5a99cd59-2" n="956e08ac">
            <seg n="53b862d6">
              Fru talman! Vi har en bra socialförsäkring nu. Den är individuell.
              Den ser varje människa. Den är tydlig och klar.
            </seg>
            <seg n="b2cbd84e">
              Jag förstår att det inte är lätt att lära sig nya regler som
              innebär att man vid olika tidpunkter får en individuell kontakt,
              en individuell prövning och en möjlighet till åtgärd. Tidigare
              fanns det bara en sak. Det var sjukskrivning, förlängd sjukskrivning,
              ännu mer sjukskrivning och förtidspension.
            </seg>
            <seg n="5a917629">
              Det är klart att det regelverket inte krävde att man satte sig
              in i vad sjukförsäkringen innebar. Men i dag kan ingen hymla med
              tydligheten i den sjukförsäkring vi har.
            </seg>
            <seg n="f202261c">
              Det är otroligt när Gunvor G Ericson säger att vid hennes besök
              hade ingen hört av sig efter tre månader till en person som hade
              arbetsprövat. Då undrar jag: Är det vi som bär ansvar för att
              inte tjänstemän på Arbetsförmedlingen hör av sig?
            </seg>
            <seg n="47d18106">
              Det är det inte. Vi ska se till att försäkringen fungerar bra.
              Klyftorna i samhället minskar om man får möjlighet att försörja
              sig själv. Med den sjukförsäkring vi har nu blir det möjligt.
            </seg>
            <seg n="331f03f1">
              Mitt budskap till vänsterkartellen är: Lägg ned! Sluta oroa folk
              och inse att människan är värd att bli sedd!
            </seg>
          </u>
          <note type="speaker" n="e65298bd">
            Anf. 19 ULF NILSSON (fp):
          </note>
          <u who="ulf_nilsson_15fa88" xml:id="i-fd249d96e523a309-2" n="9bdccd10">
            <seg n="9f9ae7e9">
              Fru talman! Visst ska en modern liberal välfärdsstat ha ett fungerande
              socialförsäkringssystem. Försäkringarna ska omfatta alla. Det
              ska finnas ett samband mellan avgifter och förmåner och skydd
              vid inkomstbortfall.
            </seg>
            <seg n="fd665486">
              Försäkringarna ska bidra till att människor klarar omställningen
              till exempel vid sjukdom. De ska också uppmuntras att komma tillbaka.
            </seg>
            <seg n="4585fdfc">
              Grundprincipen är att försäkringen ska betalas ut till rätt människa
              och till rätt ändamål. Den som är sjuk ska ha sjukpeng. Den som
              är frisk ska inte ha någon sjukpeng. Den som är arbetslös ska
              få a-kassa. Den som frivilligt låter bli att jobba ska inte ha
              det. Den som studerar ska ha studiemedel men inte den som inte
              studerar.
            </seg>
            <seg n="94c3ed8a">
              För några år sedan riktades det kritik mot Försäkringskassan
              för dåligt bemötande. Det har lett till att regeringen har agerat
              kraftfullt, tillsatt en inspektion för socialförsäkringarna och
              formulerat ett serviceåtagande. En utredning arbetar med ett gammalt
              folkpartiförslag om att pröva ekonomisk kompensation till dem
              som har fått felaktiga utbetalningar eller försenade beslut. Nu
              har vi också fått besked om att man kommer att garantera att alla
              människors ansökningar prövas på ett självklart och rättssäkert
              sätt.
            </seg>
            <seg n="150d17f0">
              Veronica Palm talade om inkomster och skatter. Min fråga till
              Socialdemokraterna blir: Vill ni gå tillbaka till ett system där
              ni sänkte inkomsten för massor av människor för resten av deras
              liv genom att förtidspensionera dem? De fick inte en chans att
              komma tillbaka. I stället fick de leva på låg ersättning.
            </seg>
            <seg n="2da063a6">
              Fru talman! Jag vill avsluta med att säga att jag är optimist
              nu. För nu ser vi fler människor komma tillbaka till arbetsliv
              och studier. Vi ser att fler människor får pröva sin arbetsförmåga.
              Fler människor kommer tillbaka. Det är väl ändå det som är målet
              för vården och sjukförsäkringen.
            </seg>
          </u>
          <note type="speaker" n="13753d37">
            Anf. 20 LARS GUSTAFSSON (kd):
          </note>
          <u who="lars_gustafsson_16707e" xml:id="i-913208950fef13f0-2" n="b5f2dad1">
            <seg n="277420b7">
              Fru talman! En sjukförsäkring är helt beroende av en fungerande
              hälso- och sjukvård, vilket har berörts väldigt lite här. Den
              är beroende av en fungerande rehabilitering och en fungerande
              vårdgaranti. Därför har Alliansen satsat stort på dessa områden.
              Det är det som ger resultat. Långa sjukskrivningar och utanförskap
              är det sämsta alternativet.
            </seg>
            <seg n="298ecb01">
              Jag kan också upplysa om att Kristdemokraterna förordar valfrihet
              för alla, även för barnfamiljer, framför kvotering av förtidspensionärer.
            </seg>
            <seg n="3b7430b7">
              En försäkring måste vara en försäkring och en försäkring för
              det som den avser. Det har inte sjukförsäkringen varit. Det är
              därför den har utretts och utretts, men ingen har vågat sätta
              ned foten och ändra den.
            </seg>
            <seg n="3acf39d4">
              Nu har vi en försäkring som är vad den avser att vara. Jag vill
              se en fortsatt utveckling av försäkringen och framför allt en
              fortsatt utveckling av företagshälsovården som jag tror har en
              stor potential.
            </seg>
            <seg n="faec3fad">
              Det måste vara ett av de viktiga stegen framöver mot en fungerande
              vårdkedja. Jag vill inte se en tillbakagång till det som har varit
              tidigare. Jag tror inte på det. Vi har sett resultatet av det
              som har varit.
            </seg>
          </u>
          <note type="speaker" n="5da642f6">
            Anf. 21 LISELOTTE OLSSON (v):
          </note>
          <u who="liselotte_olsson_703108" xml:id="i-fbc4745e074b7b76-2" n="6c0bb18c">
            <seg n="1f1f9eb9">
              Fru talman! Jag har under de här senaste åren åkt runt i Sverige
              och pratat om sjukförsäkringen och dess konsekvenser. Mitt namn
              på den lilla turnén, som man kanske kan kalla den för, är Stoppa
              jakten på sjuka! För det är just vad det handlar om. Det är en
              jakt, ett ifrågasättande och en misstro mot sjuka människor som
              har farit illa av olika anledningar.
            </seg>
            <seg n="059a6f36">
              När jag började åka omkring sade många av dem som jag träffade
              och berättade om reglerna för att det inte kan vara sant. Det
              kan inte vara så här hos oss i Sverige. Jo, svarade jag, just
              så här är det i högerns Sverige.
            </seg>
            <seg n="966a1db6">
              Under det senaste halvåret säger inte folk så längre. Nu vet
              man att det är sant. Många är drabbade själva eller har släkt
              eller någon nära bekant som har drabbats. Man vet att det är sant
              att det finns en påhittad bortre gräns för hur länge man får vara
              sjuk. Man vet att den som är sjuk kan hamna utanför försäkringen
              och tvingas uppsöka socialkontoret för att få hyran betald.
            </seg>
            <seg n="65f69a40">
              Något som ni har lyckats med under era år vid makten är att slå
              sönder tilliten till och tron på våra välfärdsförsäkringar. Människor
              har avstått löneutrymme för att betala en försäkring som ska gälla
              när de har oturen att bli sjuka, och så fungerar det inte. Regler
              ändras. Människor får hoppa mellan olika system. Man får vänta
              på sina pengar. Man vet inte ens om man kommer att få vara sjukskriven.
              Människor behandlas som klossar som måste passa in i högerns allt
              kallare Sverige.
            </seg>
            <seg n="58438363">
              Det är väl det som är ert egentliga syfte: att slå sönder våra
              gemensamma försäkringar och göra så att folk tappar tilltron till
              dem så att alla måste hitta sina egna privata lösningar. Nu talar
              vi inte längre om solidaritet och om att hjälpa till att bära
              varandras bördor. Nu ska var och en lyckas själv.
            </seg>
            <seg n="b9f6aa8e">
              När vi rödgröna har vunnit valet i höst ska vi återupprätta tilltron
              till våra gemensamma välfärdsförsäkringar. Människor ska återigen
              ses som individer, och en person ska ges det speciella stöd just
              den personen behöver. Ingen ska kastas ut och hamna i ett försäkringslöst
              tillstånd. Alla ska veta att har man oturen att drabbas av sjukdom
              ska det ändå finnas en trygghet för en själv och familjen. Drabbas
              man av sjukdom ska man ges tid att komma tillbaka och få möjlighet
              att bli frisk. Det är en rättighet!
            </seg>
          </u>
          <note type="speaker" n="9169a6eb">
            Anf. 22 GUNVOR G ERICSON (mp):
          </note>
          <u who="jan_ericson_aca06f" xml:id="i-03477f7da7593ad1-2" n="215b59a4">
            <seg n="b23e3d61">
              Fru talman! Sjukförsäkringen är en del av regeringens folkhälsopolitik.
              Där har sjukvården bara en del. Lika viktigt är att minska klyftorna
              i samhället, skapa delaktighet, inflytande och ekonomisk och social
              trygghet, liksom att jobba aktivt med arbetsmiljöarbete.
            </seg>
            <seg n="be902b28">
              Men detta folkhälsoarbete tycks den här regeringen helt ha glömt
              bort trots att forskningen är mycket tydlig på vad det faktiskt
              innebär. Att ett samhälle med minskade klyftor också leder till
              mindre sjukdom vet vi genom ganska mycket forskning. Människor
              som upplever sig utanför ska kunna få ett arbete, men då måste
              vi också ha en möjlighet att kunna komma tillbaka. Vi måste ta
              vara på individers möjligheter genom att ha en bredare arbetsmarknad
              och värdesätta att man kanske bara kan jobba en eller två timmar
              i veckan.
            </seg>
            <seg n="d89e7efa">
              Sådant har vi tagit upp i vårt rödgröna gemensamma förslag. Det
              har regeringen inte tagit upp här.
            </seg>
            <seg n="633f4034">
              Har man inte arbetsförmåga ska man ha rätt till sjukpenning,
              sade Kristdemokraterna. Hur då? Vi ser ju att många inte får den
              hjälpen. Det har inte varit många svar i denna debatt, men alliansen
              är uppenbarligen nöjd ändå.
            </seg>
            <seg n="2cb0b6d1">
              Vi rödgröna är inte nöjda. Att bara hälften av de arbetslösa
              har rätt till a-kassa numera mot 70 000 tidigare är inte bra.
              De 50 000 människor som har bytt utanförskap mot försäkringslöshet
              är säkert inte heller nöjda.
            </seg>
            <seg n="fa6c9b07">
              Vi behöver ett trygghetssystem som är till för alla, en verklig
              arbetslivstrygghet, ett aktivt folkhälsoarbete och en ny regering!
            </seg>
          </u>
          <note type="speaker" n="b1d8c630">
            Anf. 23 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-2d7e8aaa30708077-3" n="c4ee1a4b">
            <seg n="ab1b4fd3">
              Fru talman! Alliansregeringen såg hur brist på rehabilitering,
              tidsgränser, avstämning, individanpassat stöd och mänskliga kontakter
              gjorde att människor tvingades in i långa sjukskrivningar.
            </seg>
            <seg n="bb7c6d19">
              Vi har skapat en sjukförsäkring där vi sätter den enskilda människans
              behov och situation i centrum. Vi har skapat tidsgränser så att
              ingen ska behöva gå sjukskriven i åratal utan att bli sedd eller
              få hjälp. Vi har skapat vägar tillbaka till arbetslivet där sjukförsäkringen
              tidigare var en parkeringsplats, och vi har stärkt skyddet för
              de mest sjuka som i stället ska använda sin kraft och sin tid
              för att bli friska.
            </seg>
            <seg n="9cec30b9">
              Fru talman! Jag är medveten om att så stora förändringar som
              vi har genomfört kan skapa oro. Samtidigt välkomnar andra dessa
              förändringar och ser möjligheter. Jag har självklart tagit del
              av båda reaktionerna under mina resor, och jag följer noga utvecklingen.
            </seg>
            <seg n="403d8f5e">
              Jag har noterat att oppositionen vill att jag ska be om ursäkt,
              men är det någon som ska be om ursäkt är det den tidigare regeringen
              som på ett hänsynslöst sätt lämnade hundratusentals människor
              utanför utan att göra något människor som nu får en andra chans
              genom Alliansens sjukförsäkring och arbetsintroduktion.
            </seg>
            <seg n="0b30e83a">
              Tack för debatten!
            </seg>
          </u>
          <note n="08698676">
            Överläggningen var härmed avslutad.
          </note>
          <note n="c964309c">
            3 § Meddelande om ändring i kammarens sammanträdesplan
          </note>
          <note n="e2904412">
            Andre vice talmannen meddelade att torsdagen den 15 april skulle
            interpellationssvar utgå.
          </note>
          <note n="d0e6020c">
            4 § Meddelande om inlämning av interpellationer
          </note>
          <note n="84e2cdb7">
            Talmannen hade i enlighet med 6.1.1. riksdagsordningen efter
            samråd med gruppledarna fastställt att sista dag för inlämnande
            av interpellationer under innevarande riksmöte skulle vara fredagen
            den 21 maj kl. 12.00 .
          </note>
          <note n="3678687c">
            Meddelandet hade delats ut till riksdagens ledamöter.
          </note>
          <note n="b01072a1">
            5 § Svar på interpellation 2009/10:311 om rimliga förutsättningar
            för tågresande
          </note>
          <note type="speaker" n="e564adf4">
            Anf. 24 Statsrådet ÅSA TORSTENSSON (c):
          </note>
          <u who="unknown" xml:id="i-2d7e8aaa30708077-4" n="c4ee1a4b">
            <seg n="c8b03e36">
              Fru talman! Eva-Lena Jansson har frågat mig om jag avser att
              vidta några åtgärder för att biljettpriser på tågresor ska vara
              konkurrenskraftiga i förhållande till bilresande och om jag avser
              att vidta några åtgärder för att samhällsintresset när det gäller
              kollektivtrafik på spår ska vara överordnat affärsintresset hos
              de enskilda aktörerna.
            </seg>
            <seg n="3f6fcda8">
              Jag håller med Eva-Lena Jansson om att det är viktigt att priset
              för tågresor är konkurrenskraftigt. Vad som är rätt pris är det
              dock inte regeringens eller någon statlig myndighets uppgift att
              uttala sig om. Vår uppgift är att med lämpliga styrmedel verka
              för att de transportpolitiska målen nås. Ett sätt att göra det
              på är att låta de skatter och avgifter som tas ut av trafiken
              motsvara dess samhällsekonomiska marginalkostnader. Därmed kan
              priset som resenären betalar för olika färdsätt bli rättvisande
              med hänsyn tagen till de effekter transporterna har för andra
              än brukarna själva. Dessa effekter kan vara slitage på infrastrukturen,
              utsläpp av luftföroreningar och koldioxid, buller, trängsel och
              olyckor.
            </seg>
            <seg n="55fab092">
              För att se till att priset för en tjänst ur en samhällsekonomisk
              synvinkel blir på rätt nivå krävs också att regleringen av berörd
              marknad är lämpligt utformad. Den omreglering av marknaden för
              persontrafik på järnväg som riksdagen beslutade om förra året
              och som genomförs stegvis till och med oktober i år innebär att
              SJ:s ensamrätt att utföra kommersiell persontrafik avskaffas.
              Det ska vara möjligt för kommersiella järnvägsföretag att konkurrera
              med både kvalitet och pris. Därmed förbättras förutsättningarna
              för att undvika samhällsekonomiskt olönsam monopolprissättning
              för tågresor.
            </seg>
            <seg n="f9621ecb">
              I förra veckan beslutade regeringen att överlämna propositionen
              om en ny kollektivtrafiklag till riksdagen. I propositionen föreslår
              regeringen flera åtgärder som syftar till att göra det lättare
              för berörda myndigheter att verka för en väl fungerande och attraktiv
              kollektivtrafik. Ett förslag är att det ska bildas regionala kollektivtrafikmyndigheter
              som, till skillnad från dagens trafikhuvudmän, ska organiseras
              i förvaltningsform. Förutsättningarna för bra politiska beslut
              om kollektivtrafik på länsnivå ökar när besluten ska fattas i
              relevanta politiska organ, gärna i samma sammanhang som frågor
              om regional utveckling och infrastruktur.
            </seg>
            <seg n="fdd2ea4e">
              För att de regionala kollektivtrafikmyndigheterna ska ha effektiva
              verktyg för att verka för en hållbar regionförstoring behöver
              de få förbättrade förutsättningar. Därför föreslår regeringen
              att myndigheterna ska få organisera persontrafik på järnväg över
              länsgräns förutsatt att trafiken domineras av arbetspendling och
              annat vardagsresande. Det blir därmed slut på dagens ordning som
              innebär att de regionala myndigheterna kan hindras av staten att
              organisera en av regionerna motiverad järnvägstrafik.
            </seg>
          </u>
          <note type="speaker" n="ebed0d61">
            Anf. 25 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-da5ac47da9f8fd14-0" n="1a497695" next="i-da341bb82262be48-0">
            <seg n="f895873a">
              Fru talman! Jag tackar Åsa Torstensson för svaret, även om jag
              inte är riktigt nöjd.
            </seg>
            <seg n="731ce4ae">
              Bakgrunden till min interpellation är att antalet tågresenärer
              har ökat under senare år, och fler är i behov av en väl fungerande
              kollektivtrafik för att kunna ta sig till sitt arbete på ett snabbt
              och miljövänligt sätt.
            </seg>
            <seg n="9dd207ef">
              Trots detta, eller kanske på grund av vinterns resekaos med inställda
              tåg, uteblivna ersättningsbussar och en ibland alldeles hopplös
              situation för tågresenärerna, efterfrågar fler goda kommunikationer
              till rimliga priser för att kunna ta sig till och från sitt arbete
              med tåg.
            </seg>
            <seg n="a6a55aeb">
              Dess värre har nu regeringens politik börjat få oönskade effekter
              även på biljettpriserna. En resa mellan Örebro och Göteborg har
              på bara några månader ökat med ca 60 procent, från 283 kronor
              per enkel resa till 464 kronor, detta samtidigt som inflationen
              är obefintlig.
            </seg>
            <seg n="29c9ce9a">
              Orsaken till denna prishöjning är i stället, enligt SJ, att man
              gjort en marknadsanpassning av priset. Detta har nu tvingat flera
              tågpendlare att i stället bli bilpendlare, och det är en förlust
              för både den enskilde, SJ och miljön.
            </seg>
            <seg n="96df6990">
              När det gäller antalet inställda tåg har det visat sig att SJ
              inte anser sig ha haft råd att hyra in sina nedisade tåg i det
              av staten ägda bolaget Jernhusen. Effekten blev inställda tåg,
              eftersom marknadspriset även här var för högt.
            </seg>
            <seg n="fe0958ac">
              Om det blev billigare för SJ att ställa in tågen blev det desto
              dyrare för de resenärer som tvingades köra bil eller ta taxi för
              att kunna ta sig till jobbet. En del resenärer har drabbats av
              löneavdrag till följd av inställda tåg.
            </seg>
          </u>
          <note n="d535b98c">
            Mina frågor till statsrådet Torstensson var följande:
          </note>
          <u who="eva-lena_jansson_69cbd8" xml:id="i-da341bb82262be48-0" n="1a497695" prev="i-da5ac47da9f8fd14-0">
            <seg n="027ae15d">
              Avser statsrådet att vidta några åtgärder för att biljettpriser
              på tågresor ska vara konkurrenskraftiga i förhållande till bilresande?
              Jag uppfattar inte att jag har fått något annat svar än nej på
              den frågan.
            </seg>
            <seg n="6297aeb3">
              Avser statsrådet att vidta några åtgärder för att samhällsintresset
              när det gäller kollektivtrafik på spår blir överordnat affärsintresset
              hos de enskilda aktörerna? Där tror jag att svaret är kanske.
              Men det är som jag har tolkat det. Statsrådet kanske kan förtydliga
              det.
            </seg>
            <seg n="37334347">
              När man läser svaret ser man att det står Därmed förbättras förutsättningarna
              för att undvika samhällsekonomiskt olönsam monopolprissättning
              för tågresor. Då är min fråga: Vad är samhällsekonomiskt olönsam
              monopolprissättning? Är det vad som sker på Arlanda Express i
              dag? Där ser vi att en lika lång sträcka som i Spanien eller England
              kostar 4050 kronor i Sverige kostar 250 kronor. Är det detta som
              avses med samhällsekonomiskt olönsam monopolprissättning för tågresor?
              Jag kan informera Åsa Torstensson om att det var den förra borgerliga
              regeringen, med dåvarande kommunikationsminister Mats Odell, som
              såg till att vi då fick den olönsamma monopolprissättningen.
            </seg>
            <seg n="0315ef17">
              Det jag och många med mig hävdar är att det är viktigt att se
              till att de som åker tåg också uppmuntras till det. Man ska inte
              ta bilen bara därför att det är billigare, för vi vet att det
              är en större påfrestning på miljön. Framför allt är det säkrare
              ur trafiksäkerhetssynpunkt ju fler som åker tåg, och det är miljömässigt
              mycket bättre.
            </seg>
            <seg n="db5735e6">
              Fru talman! Jag skulle vilja ha lite förtydligande från Åsa Torstensson
              av svaren på mina frågor.
            </seg>
          </u>
          <note type="speaker" n="bbb6f791">
            Anf. 26 Statsrådet ÅSA TORSTENSSON (c):
          </note>
          <u who="unknown" xml:id="i-2d7e8aaa30708077-5" n="c4ee1a4b">
            <seg n="bd450d52">
              Fru talman! Det är intressant när Eva-Lena Jansson har svaret
              i sin egen frågeställning men inte ser vad det är hon ställer
              frågan om. Först anklagar hon regeringen för att inte se till
              att SJ:s biljettpriser är konkurrenskraftiga. Samtidigt säger
              Eva-Lena Jansson att SJ hänvisar till att det inte var marknadsmässiga
              priser och att man därför har tvingats höja.
            </seg>
            <seg n="9cc3aa00">
              Därefter ställer Eva-Lena Jansson frågan: Vad är samhällsekonomiskt
              olönsamma priser? Ställ frågan till SJ, Eva-Lena Jansson! Är det
              inte så att Eva-Lena Janssons egen frågeställning innehåller svaret?
            </seg>
            <seg n="6b8f3d53">
              Det som är intressant, fru talman, och som jag skulle vilja reda
              ut är skillnaden mellan Eva-Lena Janssons funderingar på hur vi
              ska skapa attraktiva tågresor och kollektivtrafik och mina. I
              sin frågeställning lägger hon ansvaret på mig och på regeringen
              för att SJ har höjt priserna. Det måste jag reda ut och därför
              är min fråga: Är det så att Eva-Lena Jansson med den frågan säger
              att Eva-Lena Jansson vill ha redskapet här i riksdagen att fatta
              beslut om biljettpriserna hos SJ för tågresorna i detta land?
              Vi kan börja där.
            </seg>
          </u>
          <note type="speaker" n="b442b969">
            Anf. 27 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-ced9e316ef8352b1-0" n="1a497695">
            <seg n="b8689781">
              Fru talman! Jag fick inte riktigt svar på mina frågor. Jag frågade
              om det privata monopolet på Arlanda Express. Det hade jag velat
              få reda på om Åsa Torstensson var nöjd med, annars kan man ju
              se till att det blir konkurrens på lika villkor även på det spåret.
            </seg>
            <seg n="d5decd8f">
              Det som har hänt är att SJ har gjort en marknadsanpassning av
              priset. Det är det man har sagt och som jag har skrivit inom citationstecken
              i min interpellation. Man hänvisar till att regeringen öppnar
              den här marknaden för andra aktörer.
            </seg>
            <seg n="810b9ebc">
              Jag anser att det är viktigt att vi stimulerar fler att åka tåg,
              att åka kollektivt. Men för att människor ska ha råd att åka kollektivt
              är det också viktigt att det är rimliga priser. När man marknadsanpassar
              och jag hävdar att marknadsanpassningen i det här fallet verkar
              ge helt andra effekter än vad regeringen har tänkt sig måste man
              ställa frågan: Hur ser vi till att bidra till konkurrenskraftiga
              förhållanden gentemot bilresandet? Det är det man inte gör. Det
              är mycket billigare att ta bilen till Göteborg tur och retur än
              att ta tåget.
            </seg>
            <seg n="386b2775">
              Om regeringen tycker att det är en bra effekt av de förslag regeringen
              kommer med får regeringen stå för det, men jag tycker inte att
              det är en bra effekt. De tågpendlare som hör av sig till mig har
              varit bekymrade över att just deras val att resa med tåg har varit
              svårt under hela vintern och det underlättas inte av att priserna
              ökar med 60 procent. Då tycker jag att det är konstigt att regeringen
              tycker att det är helt okej att de ökar med 60 procent. Vad är
              alternativet för de här människorna? Alternativet är ju bilen
              eller buss, inte att åka något annat tåg.
            </seg>
            <seg n="9d8f5172">
              Jag skulle i alla fall vilja veta vad Åsa Torstensson menar med
              samhällsekonomiskt olönsam monopolprissättning för tågresor. Vad
              döljer sig bakom det svaret? Jag hoppas att hon kan utveckla det.
            </seg>
          </u>
          <note type="speaker" n="3d98b6b7">
            Anf. 28 Statsrådet ÅSA TORSTENSSON (c):
          </note>
          <u who="unknown" xml:id="i-2d7e8aaa30708077-6" n="c4ee1a4b">
            <seg n="2f31bb6b">
              Fru talman! I oktober detta år öppnas konkurrensen, Eva-Lena
              Jansson, och då avvecklas SJ:s monopol. Uppenbarligen har Eva-Lena
              Jansson svaret i sin egen frågeställning. SJ har monopol på den
              här resan. SJ höjer priserna utifrån sin egen ställning, och ingen
              annan har i dagsläget möjlighet att konkurrera. Det är svaret.
              Då är det SJ:s monopolställning som är allenarådande. Man gör
              en egen bedömning och höjer priserna.
            </seg>
            <seg n="9594df73">
              Däremot öppnar vi upp möjligheterna för att flera ska kunna konkurrera
              på våra spår. Det är klart att man som resenär efterfrågar olika
              service, olika priser, olika komfort. Det är ju en del av vad
              resenären efterfrågar.
            </seg>
            <seg n="b7311bd1">
              Sedan kopplar Eva-Lena Jansson också in vinterns situation. Då
              vill jag vara oerhört tydlig och säga att vintern i sig har varit
              dramatisk i många sammanhang, vissa dagar och vissa veckoslut.
              Men totalt sett ska vi naturligtvis ha tågtrafik som fungerar,
              även en vinter i Sverige. Det ligger nu på det nya Trafikverket
              att identifiera vad det är som man måste förbättra och utveckla
              för att tågtrafik i ett Vintersverige ska fungera. Det arbetet
              sker i flera olika sammanhang.
            </seg>
            <seg n="4b3e4e99">
              SJ säger också mycket tydligt till mig: Vi har också en hemläxa
              att göra. Det är inte bara spåren som det handlar om utan SJ har
              naturligtvis också ett ansvar för att vara attraktivt gentemot
              de resenärer som i dag har valt bort SJ men som SJ kommer att
              lägga all kraft på att återfå och skapa förtroende hos. Det är
              det som SJ, enligt den information som man ger till mig, arbetar
              mycket tydligt för.
            </seg>
            <seg n="ff7eab7c">
              Eva-Lena Jansson smiter ju undan frågeställningen som jag vill
              ha svar på, så att det blir lättare för dem som lyssnar på oss
              att förstå skillnaden. Är det Eva-Lena Janssons mening att riksdagen
              ska fatta beslut om priserna på tågresor i Sverige?
            </seg>
          </u>
          <note type="speaker" n="aad36232">
            Anf. 29 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-ced9e316ef8352b1-1" n="1a497695">
            <seg n="51de9c0f">
              Fru talman! Svaret på den frågan är nej. Svaret på frågan handlar
              egentligen om vilken trafikpolitik vi ska ha och om affärsintresset,
              marknaden, ska vara överordnat samhällsintresset. Jag hävdar att
              man med en tydlig ägarstyrning och med ett uppdrag till SJ kan
              bestämma sig för att det ska vara lönsamt att åka tåg i stället
              för att åka bil.
            </seg>
            <seg n="6de43b70">
              I sitt svar hänvisar Åsa Torstensson till att man kan göra det
              genom att ta ut skatter och avgifter av trafiken som motsvarar
              dess samhällsekonomiska marginalkostnader. Jag vet inte om det
              är biltullar, högre bensinskatt eller vad som avses. Det kan säkert
              Åsa Torstensson avsluta sitt inlägg med.
            </seg>
            <seg n="d350e009">
              Jag hade velat veta om inte Åsa Torstensson delar min uppfattning
              att just tågtrafiken och att man har kunnat pendla är av samhällsintresse.
              Vi pratar om en arbetsmarknad som utvidgas och att människor ska
              kunna ta sig till och från sitt arbete på ett snyggt och tryggt
              sätt, som Christina Axelsson brukar säga. Då är det också jätteviktigt
              att det är rimliga biljettpriser.
            </seg>
            <seg n="4785f941">
              Jag frågade om ministern ansåg att det är en samhällsekonomiskt
              olönsam monopolprissättning på de tågresor som sker från Helsingfors
              Central med Arlanda Express. Hon har svarat med den typen av formuleringar.
              Det vore bra om vi kunde få reda på om regeringen tänker ta bort
              den typen av samhällsekonomiskt olönsam monopolprissättning. Jag
              hävdar att samhället har ett ansvar för grundläggande infrastruktur
              och för kollektivtrafik. Då är det också viktigt att se till att
              priserna är sådana att människor har råd att pendla med tåg, det
              vill säga ett miljösmart sätt att pendla.
            </seg>
          </u>
          <note type="speaker" n="b8afec7f">
            Anf. 30 Statsrådet ÅSA TORSTENSSON (c):
          </note>
          <u who="unknown" xml:id="i-f86073c8ddd22588-0" n="c4ee1a4b">
            <seg n="ee9b3344">
              Fru talman! Eva-Lena Jansson har i sin interpellation lagt ansvar
              hos mig för att SJ höjer priserna på tågbiljetterna. Då är det
              väl rimligt att jag får svar från Eva-Lena Jansson om i vilken
              annan ordning som oppositionen tänker hantera tågpriserna framöver.
            </seg>
            <seg n="73320381">
              Den här regeringen har mycket tydligt lagt fokus på resenären.
              Det är därför vi har en åtgärdsplan som innebär att vi gör det
              lätt att växla mellan olika transportslag, vägjärnväg, bussjärnväg,
              allt i syfte att man ska förstå att det är fråga om hela resan.
              Det är inte bara stockholmare och göteborgare som kan gå till
              Centralen som nyttjar tågförbindelser. Det ska fungera på hela
              resan.
            </seg>
            <seg n="03eae60d">
              Vi har varit mycket tydliga med att lägga till resurser till
              drift och underhåll av järnvägsinfrastruktur. Detta hade Eva-Lena
              Jansson och den socialdemokratiska regeringen inte prioriterat.
              Det är inte tillräckligt, men vi har satt en hög nivå och nu fortsätter
              arbetet med att förbättra befintlig järnvägsstandard. Allt sker
              i syfte att de som väljer att ta tåget ska känna trygghet i att
              tåget kommer fram i tid.
            </seg>
            <seg n="5f38709a">
              Vi har mycket att återhämta efter den här vintern det är jag
              den första att bekräfta. Med de nya insatserna och åtgärderna
              har vi ett fokus tillsammans med ny kollektivtrafiklagstiftning
              att det ska bli enklare att resa, det vill säga bo på ett ställe
              och pendla till ett jobb någon annanstans.
            </seg>
          </u>
          <note n="08698676">
            Överläggningen var härmed avslutad.
          </note>
          <note n="a1f03315">
            6 § Hänvisning av ärenden till utskott och beslut om förlängd
            motionstid
          </note>
          <note n="829272ba">
            Föredrogs och hänvisades
          </note>
          <note n="bec8ecb5">
            Kammaren biföll talmannens förslag att motionstiden för denna
            proposition skulle förlängas till onsdagen den 28 april .
          </note>
          <note n="ea0864ce">
            7 § Anmälan om inkommen faktapromemoria om förslag från Europeiska
            kommissionen
          </note>
          <note n="319f71e1">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-2ab5c71c3efb9c82-0" n="c4ee1a4b">
            <seg n="7118a0fa">
              KOM(2010)65
            </seg>
          </u>
          <note n="dc438b5a">
            8 § Förnyad bordläggning
          </note>
          <note n="9e82c129">
            Föredrogs och bordlades åter
          </note>
          <note n="bd319ac6">
            9 § Bordläggning
          </note>
          <note n="fee63e68">
            Anmäldes och bordlades
          </note>
          <note n="49ca24fe">
            10 § Anmälan om interpellationer
          </note>
          <note n="417495b2">
            Anmäldes att följande interpellationer framställts
          </note>
          <note n="d2ec0f0c">
            den 9 april
          </note>
          <note n="2cd17bda">
            Torbjörn Björlund
          </note>
          <note n="3b462983">
            Monica Green
          </note>
          <note n="3b462983">
            Monica Green
          </note>
          <note n="fd80e845">
            den 12 april
          </note>
          <note n="d1a494e1">
            Ann-Christin Ahlberg
          </note>
          <note n="e0fe5de4">
            Interpellationerna redovisas i bilaga som fogats till riksdagens
            snabbprotokoll tisdagen den 20 april.
          </note>
          <note n="dc53c31d">
            11 § Anmälan om frågor för skriftliga svar
          </note>
          <note n="b64b2204">
            Anmäldes att följande frågor för skriftliga svar framställts
          </note>
          <note n="65d44c04">
            den 13 april
          </note>
          <note n="e221f855">
            Mikael Damberg
          </note>
          <note n="703fac0c">
            Ibrahim Baylan
          </note>
          <note n="e24d756e">
            Frågorna redovisas i bilaga som fogats till riksdagens snabbprotokoll
            tisdagen den 20 april.
          </note>
          <note n="d497c03d">
            12 § Anmälan om skriftliga svar på frågor
          </note>
          <note n="33e11228">
            Anmäldes att skriftliga svar på följande frågor inkommit
          </note>
          <note n="65d44c04">
            den 13 april
          </note>
          <note n="b2589348">
            Helene Petersson
          </note>
          <note n="c15be5bf">
            Karin Svensson Smith
          </note>
          <note n="74b645a7">
            Britta Rådström
          </note>
          <note n="8192eab5">
            Lars Mejern Larsson
          </note>
          <note n="f9d07e27">
            Svaren redovisas i bilaga som fogats till riksdagens snabbprotokoll
            tisdagen den 20 april.
          </note>
          <note n="ba72a52c">
            13 § Kammaren åtskildes kl. 14.52.
          </note>
          <note n="f6a530e3">
            Förhandlingarna leddes av andre vice talmannen.
          </note>
          <note n="5afe993e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
