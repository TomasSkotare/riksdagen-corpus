<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--53</head>
          <docDate when="2009-12-17">2009-12-17</docDate>
        </div>
      </front>
      <body>
        <div>
          <note n="271a1b22">
            ﻿
          </note>
          <note n="2f0123ed">
            Riksdagens protokoll
          </note>
          <note n="2ef2dbbb">
            2009/10:53
          </note>
          <note type="date" n="e2e77033">
            Torsdagen den 17 december
          </note>
          <note n="19829a69">
            Kl. 15:15 - 15:23
          </note>
          <note n="b6e747fc">
            1 § Hänvisning av ärenden till utskott
          </note>
          <note n="11e27381">
            Föredrogs och hänvisades
          </note>
          <note n="227b2d57">
            2 § Statsbudget för 2010
          </note>
          <note n="2d60ccd0">
            Föredrogs
          </note>
          <note n="f590da40">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="c8903e61">
            Talmannen konstaterade att ingen talare var anmäld.
          </note>
          <note n="f664c41d">
            Beslut
          </note>
          <note n="b3831d39">
            3 § Avslutning
          </note>
          <note n="aeb82e6e">
            Anf. 1 TALMANNEN:
          </note>
          <note n="1c37c90e">
            Ärade ledamöter! Det är snart dags för juluppehåll. Men även
            under nästa vecka ja, faktiskt också i morgon är det aktivitet
            här i kammaren med interpellationsdebatter både på måndag och
            på tisdag. Vi får även ett besök av generalsekreteraren för de
            samarbetande staterna runt Persiska viken på tisdag.
          </note>
          <note n="11f380da">
            Juluppehållet innehåller för de flesta av oss både många och
            långa samtal, inte minst om politik, och säkert också en hel del
            arbete. Men jag hoppas att ni får möjlighet att även umgås med
            nära och kära, något som kan ha varit svårt under de senaste mycket
            intensiva månaderna.
          </note>
          <note n="62475a7f">
            En ledamot har valt att lämna riksdagen under hösten.
          </note>
          <note n="cc4b46cc">
            Chatrine Pålsson Ahlgren valdes in i riksdagen 1991. Socialutskottet
            har varit hennes hemvist under alla dessa år naturligt för en
            person med ett starkt engagemang för välfärdsfrågor och en omvittnad
            omtanke om andra.
          </note>
          <note n="e63ff222">
            Det allra första anförandet hon höll här i plenisalen kan sägas
            ha satt tonen för hennes år i riksdagen. Det handlade om köerna
            i vården, en fråga som varit aktuell även under innevarande mandatperiod
            och där Chatrine varit med om att besluta om satsningar för att
            minska köerna.
          </note>
          <note n="70098c26">
            Vårdnadsbidraget och att äldre får ett större inflytande över
            sin omsorg är två andra frågor som engagerat Chatrine starkt.
          </note>
          <note n="15bfa9f7">
            Som sjuksköterska, dessutom verksam som sådan under flera av
            riksdagens sommaruppehåll, kan hon mycket väl sägas vara en god
            representant för verklighetens folk som hållit kontakt med sitt
            arbetsliv och med världen utanför riksdagen.
          </note>
          <note n="a7c15960">
            Hon har också engagerat sig i de svåra etiska avvägningar som
            finns inom vården, och i många år har hon varit ledamot i Statens
            medicinsk-etiska råd.
          </note>
          <note n="e83b960f">
            I sin riksdagsgrupp har hon också varit en uppskattad klubbmästarinna
            under flera mandatperioder.
          </note>
          <note n="03ff72a1">
            Chatrine Pålsson Ahlgren kommer även fortsättningsvis att ha
            uppdrag för Kristdemokraterna, både på nationell och på lokal
            nivå. Jag är övertygad om att hennes varma och generösa personlighet
            kommer att bidra även där.
          </note>
          <note n="aa5327c4">
            Å riksdagens vägnar vill jag tacka Chatrine Pålsson Ahlgen för
            hennes insatser.
          </note>
          <note n="2a2bf64e">
            Som redan sagts har det varit en ytterst intensiv höst. Att också
            perioder som gått har varit mycket intensiva och krävande kan
            man se i gamla protokoll. Det har sagts i nästan varje avslutningstal
            av varje talman under en mycket lång tid. Kanske får det betraktas
            närmast som ett normalläge.
          </note>
          <note n="c6d0e241">
            Men denna höst har på många sätt varit än mer arbetstyngd, då
            EU-ordförandeskapet som bekant har påverkat även riksdagens arbete
            ganska påtagligt.
          </note>
          <note n="c216b2cf">
            De olika utskottskonferenserna som anordnats i riksdagen och
            den konferens som gemensamt med Europaparlamentet anordnats i
            Bryssel har varit väl genomförda och fått mycket stor uppskattning.
          </note>
          <note n="9c302254">
            I helgen genomfördes det sista mötet under ordförandeskapet för
            riksdagens del en extraordinärt inkallad EU-talmanskonferens här
            i Riksdagshuset. EU-ländernas talmän tillsammans med kandidatländernas
            talmän och EU-parlamentets talman diskuterade Lissabonfördragets
            påverkan på de nationella parlamenten och hur samarbetet mellan
            de nationella parlamenten kan stärkas.
          </note>
          <note n="932c1502">
            Frågor som stod på dagordningen var ett utökat informationsutbyte
            och en effektiv granskning av EU-ärenden, subsidiaritetskontrollen
            genom de nationella parlamenten och även EU-talmanskonferensens
            roll och formerna för de nationella parlamentens deltagande i
            tillsynen inom områdena frihet, säkerhet och rättvisa.
          </note>
          <note n="f72f8b57">
            Mötet i helgen var en start på diskussionen kring hur de nationella
            parlamenten kan öka sin samordning i dessa frågor. En viktig fråga
            är hur de interparlamentariska mötena mer tydligt kan inriktas
            på vad som ska upp till beslut i unionen under det kommande halvåret.
          </note>
          <note n="914a4a5f">
            Trots att de olika nationella parlamenten kan välja att hantera
            den starkare beslutskontrollen på olika sätt är det viktigt att
            lyfta frågorna på så sätt att de nationella parlamenten i ett
            tidigare skede kan diskutera de stora europeiska frågorna.
          </note>
          <note n="51cb60ef">
            Under hösten har vi också till slut fattat beslut i en fråga
            som legat mig varmt om hjärtat, nämligen frågan om ett nytt pensionssystem
            för ledamöterna som efter många mycket långa och intensiva utredningar
            nu till sist är på plats och inom kort kan komma i verkställighet.
          </note>
          <note n="8eae2822">
            Jag vill tacka ledamöterna för det gångna året. Jag tycker att
            det har varit en god stämning i kammaren, om än med en och annan
            incident men vi är ju i ett parlament.
          </note>
          <note n="6415ea65">
            Jag vill också tacka gruppledarna och övriga ledamöter i riksdagsstyrelsen.
          </note>
          <note n="48a8706b">
            Jag vill även rikta ett tack till förvaltningen med riksdagsdirektören
            i spetsen för ett gott stöd under året och för ett hängivet arbete.
          </note>
          <note n="142a8158">
            Jag vill passa på att önska er alla en riktigt god jul och ett
            gott nytt år. På återseende efter helgerna för dem av er som inte
            ses redan i morgon bitti på interpellationsdebatten eller på måndagens
            eller tisdagens debatter här i kammaren.
          </note>
          <note n="5077b01f">
            (Applåder)
          </note>
          <note n="accf286e">
            4 § Kammaren åtskildes kl. 15.23.
          </note>
          <note n="4628c022">
            Förhandlingarna leddes av talmannen.
          </note>
          <note n="113264ff">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
