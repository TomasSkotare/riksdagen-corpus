<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--86</head>
          <docDate when="2009-03-11">2009-03-11</docDate>
        </div>
      </front>
      <body>
        <div>
          <note n="7f46153d">
            ﻿
          </note>
          <note n="875998d3">
            Riksdagens protokoll
          </note>
          <note n="837d6084">
            2009/10:86
          </note>
          <note type="date" n="df2ed41b">
            Torsdagen den 11 mars
          </note>
          <note n="b8c60e5d">
            Kl. 12:00 - 19:59
          </note>
          <note n="e6aa91fe">
            1 § Justering av protokoll
          </note>
          <note n="e55c6535">
            Justerades protokollet för den 5 mars.
          </note>
          <note n="301d6586">
            2 § Utökning av antalet suppleanter i miljö- och jordbruksutskottet
          </note>
          <note n="2335e9ae">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i miljö- och jordbruksutskottet
            skulle utökas från 26 till 27.
          </note>
          <note n="c76d1ab4">
            Kammaren medgav denna utökning.
          </note>
          <note n="a68b1a5b">
            3 § Val av extra suppleant i miljö- och jordbruksutskottet
          </note>
          <note n="d711331e">
            Företogs val av extra suppleant i miljö- och jordbruksutskottet.
          </note>
          <note n="9383aac8">
            Kammaren valde i enlighet med valberedningens förslag till
          </note>
          <note n="5dd6cad5">
            suppleant i miljö- och jordbruksutskottet
          </note>
          <note n="97ae69c8">
            4 § Meddelande om ändring i kammarens sammanträdesplan
          </note>
          <note n="6f8490e2">
            Tredje vice talmannen meddelade att måndagen den 22 mars kl.
            15.00 skulle bordläggningsplenum äga rum.
          </note>
          <note n="4ab354aa">
            5 § Meddelande om namnändring
          </note>
          <note n="ec079617">
            Tredje vice talmannen meddelade att Fredrik Lundh (s) ändrat
            namn till Fredrik Lundh Sammeli .
          </note>
          <note n="773260d1">
            6 § Hänvisning av ärende till utskott
          </note>
          <note n="d8ed3028">
            Föredrogs och hänvisades
          </note>
          <note n="057e9263">
            7 § Anmälan om inkomna faktapromemorior om förslag från Europeiska
            kommissionen
          </note>
          <note n="76d7866a">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="ecca34c8">
            KOM(2010)4
          </note>
          <note n="a59982cd">
            KOM(2009)154
          </note>
          <note n="b05cceed">
            8 § Mellanöstern och Nordafrika
          </note>
          <note n="72fef392">
            Föredrogs
          </note>
          <note type="speaker" n="4b4fe7ee">
            Anf. 1 CARINA HÄGG (s):
          </note>
          <u who="carina_hagg_4f0222" xml:id="i-c5de84d6cf8e1556-0" n="f0d5b2f7">
            <seg n="7ff7a9cc">
              Fru talman! Utrikesutskottet besökte i går kväll Folke Bernadotteakademin.
              Vi erinrades om att Folke Bernadotte var den förste som dödades
              i FN:s tjänst. Konflikten i Mellanöstern lever däremot vidare
              och återfinns även i dagens betänkande. I går hörde vi att Israel
              godkänt ytterligare 1 600 bosättningar i det ockuperade östra
              Jerusalem.
            </seg>
            <seg n="907392f7">
              Det understryker mer än väl behovet av konfliktförebyggande insatser.
              Det är något som inte nog kan understrykas, inte heller försoningsprocessen.
              Det handlar om att med kunskap om historien kunna ta nya steg
              och att arbeta för framtiden.
            </seg>
            <seg n="58556867">
              I dag har vi att behandla utrikesutskottets betänkande Mellanöstern
              och Nordafrika med ett antal motioner från innevarande och tidigare
              riksdagsår som behandlar frågor som Iran. Det är ett land som
              vi ofta håller debatter om här i kammaren, huvudsakligen ganska
              samstämmigt. Vi talar om demokratirörelsen, och många av oss lyfte
              upp kvinnorna den 8 mars, den internationella kvinnodagen.
            </seg>
            <seg n="327fa119">
              Iran är något som jag bedömer att vi dess värre kommer att få
              återkomma till. Utvecklingen är djupt oroande.
            </seg>
            <seg n="52bab9aa">
              Fru talman! Till betänkandet har också förts motioner som har
              lett till reservationer. Jag väljer att yrka bifall till två reservationer.
              De har för oss socialdemokrater sin grund i ett beslut på vår
              partikongress i slutet av 2009.
            </seg>
            <seg n="cda31451">
              Den första är reservationen om Västsahara. Den andra är Folkmord
              kristna i det osmanska riket 1915. Det är också en rödgrön reservation.
            </seg>
            <seg n="905f26b8">
              Förra veckan förlängde vi Sveriges bidrag till marina insatser
              utanför Somalias kust. Då talade vi om utfiskning. Nu är vi på
              Afrikas västra kust, och utfisket är åter i blickpunkten.
            </seg>
            <seg n="a9cb3b86">
              Europaparlamentets juridiska experter har sagt i ett rättsligt
              yttrande om fiskeavtalet att det strider mot folkrätten, eftersom
              intäkterna från fisket inte kommer det västsahariska folket till
              del. Det synliggör ett problem och omvärldens oförmåga att hantera
              frågor kring Afrikas sista koloni, Västsahara.
            </seg>
            <seg n="e1f72fbd">
              De är medlemmar i Afrikanska unionen, AU, medan Marocko står
              utanför. Jag beklagar att regeringen inte tog chansen under ordförandeskapet
              i EU, när den också var i Marocko, att agera. Vi menar att tiden
              är inne för att ta ytterligare ett steg.
            </seg>
            <seg n="46d15154">
              Vi rödgröna skriver att många i Sverige sedan länge stött kampen
              för ett fritt och självständigt Västsahara och att Polisario måste
              fortsätta att föra en demokratisk kamp. De behöver också fortsatt
              omvärldens stöd.
            </seg>
            <seg n="9d3f5ae4">
              Vi önskar demokrati och respekt för de mänskliga rättigheterna
              för Västsaharas folk. Första steget på den vägen måste vara att
              Marockos orättfärdiga ockupation av Västsahara upphör. Västsaharas
              frihet har i flera år engagerat det socialdemokratiska partiet
              och dess sidoorganisationer.
            </seg>
            <seg n="0ba88fe3">
              Vi stöder arbetet för ett fritt och självständigt Västsahara.
              Vi vill att ockupationen upphör, folkomröstningen genomförs liksom
              förhandlingar mellan partierna, muren på ockuperat område rivs
              och att de marockanska kränkningarna av mänskliga rättigheter
              i Västsahara får ett slut. Sverige måste utöka sina relationer
              med det västsahariska folket samt erkänna Västsaharas självständighet
              och verka för detta i EU.
            </seg>
            <seg n="6a40ece8">
              Handelsminister Ewa Björling har däremot av någon outgrundlig
              anledning uttryckt sig mycket kritiskt till Västsahara och bland
              annat kallat landet för ett territoriellt tomrum. Det är ett anmärkningsvärt
              uttalande som vi hoppas att andra här kan korrigera.
            </seg>
            <seg n="bf2219dc">
              Vi vet att nuvarande regeringskollegan Birgitta Ohlsson har uttryckt
              sig till Västsaharas förmån. Vi hoppas att det är något som partiet
              kommer att stå fast vid här.
            </seg>
            <seg n="fa4ebde2">
              Man har också understrukit att Malmström ska göra skillnad i
              det här som kommissionär. Det är dags att visa att Folkpartiet
              gör skillnad och röstar för den rödgröna reservationen.
            </seg>
            <seg n="b5e98015">
              Fru talman! Jag kommer inte att kunna behandla alla delområden
              i betänkandet utan får fokusera på ytterligare två. Ett är reservationen
              om folkmordet i det osmanska riket.
            </seg>
            <seg n="8bbdfaaf">
              Här har den moderatledda regeringen brutit samman i två särskilda
              yttranden av tre partier. Det är brasklappar där de tvår sina
              händer från regeringens politik. Det är något som inte inger respekt
              för ett regeringsparti.
            </seg>
            <seg n="d63d205b">
              Samtidigt vet vi att det inte endast är riksdagsledamöter som
              uttrycker sig på möten i enlighet med det som vi uttrycker i vår
              reservation. Det här är också något som har skrivits i motioner.
              Statsminister Fredrik Reinfeldt var inte återhållsam när han var
              i opposition och var i Södertälje 2006. Han talade om att erkänna
              folkmordet bara han kom till regeringsmakten.
            </seg>
            <seg n="c818502d">
              Folkpartiets Fredrik Malm tillhör dem som har varit tydliga i
              den här frågan. Det finns många andra som inte heller har lagt
              band på sig. Nu återstår att se om man kommer att rösta för det
              man har uttryckt mycket tydligt eller om man kommer att rösta
              på ett annat sätt än vad man har sagt sig ha som uppfattning.
            </seg>
            <seg n="040654f4">
              Vi däremot skriver om de fruktansvärda händelserna 1915 i det
              dåvarande osmanska riket. De uppmärksammades tidigt av det internationella
              samfundet. 1915 fördömde de allierade brottet mot armenierna som
              ett brott mot humaniteten och mänskligheten. Det var något som
              senare bidrog till utvecklingen av brottsbegreppet brott mot mänskligheten
              som använts efter andra världskriget.
            </seg>
            <seg n="2fb1db25">
              Som utskottet konstaterar i sitt betänkande skulle dessa händelser
              1915 sannolikt betraktas som ett folkmord enligt 1948 års konvention
              om den hade varit i kraft vid det aktuella tillfället. Den förföljelse
              och de massakrer som skedde 1915 hör till en fruktansvärd lista
              över övergrepp som folk har utsatts för. Dessa händelser har återverkningar
              för människor i dag. Forskning och en fri och öppen diskussion
              om det som skedde är viktiga medel för att kunna få till stånd
              en försoningsprocess.
            </seg>
            <seg n="e961e764">
              Till skillnad från folkmord som har skett i modern tid såsom
              de i Rwanda, Darfur och Srebrenica finns det betydande svårigheter
              när det gäller att klarlägga skeenden som avgör skuldfrågor för
              händelserna 1915. Länge var arkiven stängda för forskare. Offentliga
              diskussioner var därför inte möjliga.
            </seg>
            <seg n="c226ff65">
              I dag har vi att ta ett ytterligare steg. Det bygger på att man
              i dag har en större tillgång till arkiv och också på att relationerna
              mellan Turkiet och Armenien är av en mer positiv art. Vi välkomnar
              de steg som har tagits till närmande och avtalsprocesser.
            </seg>
            <seg n="7caed8e8">
              Folkmord är ett brott mot folkrätten och medför ett vittgående
              ansvar. Det är väsentligt att denna fråga kan hanteras på ett
              ansvarsfullt sätt som kan främja en hållbar utveckling och inte
              minst vara stödjande mellan folket i Turkiet och Armenien och
              människor i diasporan runt om i världen, så också i Sverige. Ett
              erkännande i modern tid av ett historiskt folkmord måste prövas
              noga och omsorgsfullt.
            </seg>
            <seg n="9a6ed62a">
              Vi anser att riksdagen borde tillkännage för regeringen sin mening
              att regeringen noggrant ska undersöka de moraliska, politiska
              och rättsliga aspekterna på ett erkännande av folkmordet 1915.
            </seg>
            <seg n="8dc25c0f">
              Vi känner med alla dem som mist nära och kära under denna oroliga
              period i det osmanska rikets mäktiga historiska upplösning där
              det moderna Turkiet som vi känner det kom att födas och strax
              tog vid ett land som vi har goda och nära relationer med och som
              vi vill välkomna till EU.
            </seg>
            <seg n="0ecac14a">
              Men den diskussionen hör hemma i ett senare arbete, i ett EU-betänkande,
              och jag stannar därför här i den delen.
            </seg>
            <seg n="cac7cb60">
              Jag vill bara nämna att vi understryker återigen och välkomnar
              de närmanden som finns mellan Armenien och Turkiet. Jag noterar
              att detta också är en diskussion som förekommer mycket utanför
              denna kammare. Jag har läst många intressanta debattartiklar i
              den här frågan, inte minst i dag.
            </seg>
            <seg n="069cecf6">
              Fru talman! Även frågan om folkmordet på kurderna i Irak 1988
              behandlas i betänkandet. Vi socialdemokrater menar att betänkandetexten
              beskriver de fällande domarna för folkmord och brott mot mänskligheten
              angående al-Anfal. Dessa händelser har erkänts som ett folkmord,
              och i betänkandetexten kan vi läsa: Utskottet konstaterar att
              för att öka det lokala ägarskapet bör rättsprocesser i första
              hand äga rum i nationella domstolar. Ett sådant förfarande kan
              även bidra till försoningsprocesser. Sverige tillhör de stater
              som, i enlighet med Romstadgans principer för ICC, anser att internationella
              jurisdiktioner endast bör träda in i fall där det nationella rättssystemet
              saknar vilja eller förmåga att åtala misstänkta förövare.
            </seg>
            <seg n="adc58792">
              Utskottet understryker sitt stöd för en utveckling i Irak emot
              ett system byggt på rättsstatens principer, med rättssäkerhet
              och fungerande nationella domstolar. Utskottet konstaterar att
              en rättegång har ägt rum i Irak med anledning av de militära attackerna
              mot kurder 1988.
            </seg>
            <seg n="cd4172e7">
              Det blev fällande domar, men jag beklagar konsekvent överallt,
              när helst det händer och oberoende av vad grunden är, att man
              har utdömt dödsstraff och tar konsekvent avstånd från dödsstraffet
              i sig. Men jag välkomnar att det har skett en rättsprocess.
            </seg>
            <seg n="b87813de">
              Vi har ytterligare uttryckt detta i texten Sveriges relationer
              med världens länder .
            </seg>
            <seg n="9ceb0ed1">
              Vi är många som har uppmärksammat den 16 mars och som även framdeles
              kommer att uppmärksamma den dagen för att visa på folkmordens
              konsekvenser, de grymheter som skett och också understryka vikten
              av att vi arbetar för nedrustning och kampen mot massförstörelsevapen.
            </seg>
            <seg n="0cbc5316">
              Fru talman! Vi välkomnar att dessa händelser har erkänts som
              folkmord.
            </seg>
            <seg n="1ce04349">
              Jag yrkar för tydlighetens skull än en gång bifall till reservationerna
              4 och 5.
            </seg>
          </u>
          <note n="7d850b48">
            I detta anförande instämde Nikos Papadopoulos (s).
          </note>
          <note type="speaker" n="60cf06ac">
            Anf. 2 HANS LINDE (v):
          </note>
          <u who="hans_linde_3886bf" xml:id="i-b4659bd4d08163df-0" n="3885182e">
            <seg n="78b0671d">
              Fru talman! Få regioner har plågats av auktoritära ledare och
              väpnade konflikter i samma utsträckning och grad som Mellanöstern.
              Diktaturerna i Iran, Syrien och Saudiarabien, våldet på de ockuperade
              palestinska områdena, i Irak och Jemen samt det utbredda förtrycket
              mot kvinnor, hbt-personer, etniska och religiösa minoriteter,
              fackföreningsaktiva med flera är exempel på detta.
            </seg>
            <seg n="fc13fd72">
              Men utvecklingen i Mellanöstern är långt ifrån nattsvart. I enskilda
              länder har vissa framsteg gjorts. Folkliga rörelser för demokrati
              och jämställdhet, där människor gått samman för sina egna intressen
              och sina egna rättigheter, inger hopp. Studenterna som trotsar
              regimen på Teherans gator, kurderna som kräver sina rättigheter
              i Turkiet och palestinierna som inte gett upp hoppet om att en
              dag få leva i frihet visar att ett annat Mellanöstern är möjligt
              och att fröet till förändring redan är sått.
            </seg>
            <seg n="7e92832e">
              Men det är viktigt att understryka att dagens Mellanöstern inte
              har uppstått i ett politiskt vakuum. Kampen om regionens olja
              och andra naturresurser har lett till omfattande stormaktsinblandning
              i regionen, vilket har bidragit till sociala och ekonomiska problem,
              till väpnade konflikter och stärkta auktoritära regimer.
            </seg>
            <seg n="8f872610">
              I Irak har USA:s anfallskrig och efterföljande ockupation drivit
              miljontals irakier på flykt och kostat kanske så många som en
              miljon irakier livet. I Palestina har 43 år av ockupation skapat
              ett samhällssystem på Västbanken, Gazaremsan och i östra Jerusalem
              som svårligen kan beskrivas som något annat än apartheid. Utanför
              Västsaharas kust tömmer europeiska fiskare vattnen i strid med
              folkrätten samtidigt som de västsahariska flyktingarna i lägren
              i Algeriet kämpar för att mätta sina barn.
            </seg>
            <seg n="d402c52d">
              Inte heller vårt land har varit konsekvent i försvaret av de
              mänskliga rättigheterna i regionen. För bara ett par veckor sedan
              stod Sveriges utrikesminister i denna talarstol och välkomnade
              vad han kallade den demokratiska omvandlingen av Turkiet, samtidigt
              som politiska partier förbjuds och demokratiskt valda politiker
              arresteras i samma land. I Iran deltog den svenska ambassadören
              vid presidentinstallationen för Ahmadinejad, samtidigt som oppositionella
              misshandlas i landets fängelser.
            </seg>
            <seg n="1ba3753f">
              Retoriken i väst om demokrati och mänskliga rättigheter har alltför
              ofta offrats, och offras fortfarande, när tillgången till olja
              ska säkras eller när nya allierade i USA:s så kallade krig mot
              terrorismen ska vinnas. Saudi-Arabien kan därför fortsätta med
              sin könsapartheid, Tunisien kan fortsätta fängsla oppositionella
              och makten i Egypten koncentreras i familjen Mubaraks händer med
              västs tysta medgivande.
            </seg>
            <seg n="864b1e95">
              Det Mellanöstern vi i dag ser är inte vårt eget samhälles antites
              eller motsats utan i hög grad resultatet av en politik vi har
              fört i Europa och USA, där de egna ekonomiska och politiska intressena
              alltför ofta gått före folkens frihet i regionen. Vill vi därför
              bidra till politisk förändring i Mellanöstern, demokratisering
              och ökad respekt för de mänskliga rättigheterna börjar arbetet
              här hemma, på vår egen hemmaplan.
            </seg>
            <seg n="78466697">
              Fru talman! Utrikespolitik beskrivs ibland som en politik av
              ord, och det är helt sant att utrikespolitik i stor utsträckning
              handlar just om att förhålla sig till och beskriva sin omvärld.
              Vår möjlighet i denna kammare är ofta begränsad när det gäller
              att fatta beslut som har direkt påverkan på människor som lever
              utanför vårt lands gränser.
            </seg>
            <seg n="b19ad67f">
              Men det finns också tydliga undantag. Vi äger möjligheten att
              i vissa fall i denna kammare fatta beslut som kommer ha långtgående
              och direkt påverkan på människor långt bortom vårt lands gränser.
              På riksdagens bord i dag ligger flera sådana möjligheter.
            </seg>
            <seg n="27aaa866">
              Vi skulle kunna bryta den kultur av straffrihet som har skapats
              under Israels ockupation av Palestina, där grova brott mot folkrätten
              och de mänskliga rättigheterna har kunnat passera utan konsekvenser.
              Vi skulle kunna göra det genom att stödja Goldstonerapporten och
              i FN agera för att alla som gjorde sig skyldiga till krigsförbrytelser
              under Israels anfallskrig mot Gaza ställs inför rätta.
            </seg>
            <seg n="cdc94549">
              Vi skulle också kunna skicka ett tydligt budskap av hopp till
              de västsahariska flyktingarna som sen 1975 levt under Marockos
              ockupation eller under ytterst svåra förhållanden i läger i Algeriet
              genom att erkänna Västsahara, Afrikas sista koloni.
            </seg>
            <seg n="b96ce1a4">
              Vi skulle kunna ge upprättelse till offren och de överlevande
              efter Saddam Husseins Anfalkampanj 1988 genom att erkänna detta
              folkmord som just ett folkmord på kurderna och uppmärksamma den
              16 mars, årsdagen av den fruktansvärda gasattacken mot den kurdiska
              staden Halabja och uppmärksamma det som en internationell dag
              mot massförstörelsevapen.
            </seg>
            <seg n="c0b380a5">
              Fru talman! Alla dessa frågor jag har nämnt förtjänar var och
              en för sig kanske en helt egen riksdagsdebatt. Men jag vill ändå
              använda min talartid här i dag i denna debatt till att fokusera
              på en fråga, nämligen folkmordet 1915 i Turkiet.
            </seg>
            <seg n="33925830">
              År 1915 mördade den dåvarande turkiska ledningen kanske så många
              som 2,5 miljoner armenier, assyrier/syrianer, kaldéer, pontiska
              greker med flera. Syftet var uppenbart och medvetet: att utrota
              dessa folk, utplåna deras kulturer och skapa ett etniskt och religiöst
              homogent Turkiet.
            </seg>
            <seg n="7d355af6">
              Den dåvarande svenska ambassadören i Istanbul skrev hem till
              Helsingfors i en rapport att ungturkarna vilja begagna tillfället,
              då av olika skäl ingen effektiv påtryckning utifrån behöver befaras,
              för att en gång för alla göra slut på den armeniska frågan. Sättet
              härför är enkelt och består i den armeniska nationens utrotande.
            </seg>
            <seg n="bf20c19c">
              Att det som skedde 1915 var ett folkmord har det egentligen aldrig
              rått något tvivel om i vårt land. Det som saknats har varit den
              politiska viljan att också ta konsekvenserna av denna insikt och
              erkänna detta folkmord.
            </seg>
            <seg n="2ec784c3">
              Det vanligaste argumentet som vi har mött mot ett erkännande
              är att vi som politiker och riksdagsledamöter inte ska skriva
              historia. Det är ett helt sant argument. Vi som politiker ska
              inte skriva historia. Världen är i dag full av exempel där regimer
              försöker slå fast olika historiebeskrivningar. Dagens Turkiet
              är tyvärr ett sådant exempel.
            </seg>
            <seg n="9826ac3c">
              Precis som vi som är riksdagsledamöter och politiker inte ska
              skriva historia har vi ett ansvar, jag skulle sträcka mig så långt
              som att kalla det en plikt, att förhålla oss till historiska faktum,
              att kalla saker för deras rätta namn och att kalla ett folkmord
              för just ett folkmord.
            </seg>
            <seg n="aded6835">
              Varför är då ett erkännande så viktigt? Världens mörka historia
              visar med tydlighet att vi måste ta lärdom av det som har skett
              för att förhindra att liknande förfärliga händelser inträffar
              på nytt. Arbetet med att förhindra folkmord måste börja med att
              vi gör upp med dem som redan har begåtts och lär av historien.
            </seg>
            <seg n="9d1ab58f">
              Frågan om folkmordet är också intimt förknippad med många av
              de problem som vi i dag ser i Turkiet och dagligen får rapporter
              om. Det handlar om trakasserier mot etniska och religiösa minoriteter,
              det exkluderande politiska systemet som utestänger dessa grupper
              från möjligheten till påverkan och den mörka statens långa skuggor.
              Ska Turkiet fullt ut kunna bli en demokratisk stat måste man också
              göra upp med sin historia.
            </seg>
            <seg n="e91eb80c">
              Fru talman! Frågan om folkmordet handlar också och kanske nästan
              framför allt om att ge offren och deras ättlingar upprättelse.
              För de drabbade och för deras barn, barnbarn och barnbarnsbarn,
              varav många bor här i Sverige, är folkmordet fortfarande ett levande
              trauma och ett öppet sår. Utan att offren får upprättelse och
              får sitt lidande bekräftat riskerar detta trauma att leva vidare
              generation efter generation.
            </seg>
            <seg n="50905785">
              Vi som inte själva drabbades av folkmordet 1915 och saknar släktingar
              som drabbades kanske aldrig fullt ut kan förstå detta trauma.
              En av de många armenier, syrianer, kaldéer och pontiska greker
              som har hört av sig de senaste veckorna beskrev det mycket väl
              i sitt mejl till mig.
            </seg>
            <seg n="04e5ef1f">
              Så här skrev Suzanne: Vi kan inte gå vidare med våra liv, utan
              sitter fast i destruktionens minne. Min högsta önskan är att mitt
              land, Sverige, någon gång inom snar framtid ska visa vägen och
              skipa rättvisa. Hjälp oss att sörja klart. Befria oss från smärtan.
              Jag vill tro att vi har kraften för att stå emot förnekandet.
            </seg>
            <seg n="d838300c">
              Jag delar Suzannes förhoppning. Jag tror att vi i Sverige har
              kraften att stå emot förnekandet. Jag tror att vi i Sverige har
              modet att i dag vid voteringen erkänna folkmordet 1915 på armenier,
              assyrier/syrianer, kaldéer och pontier. Jag vill därför yrka bifall
              till reservation 4.
            </seg>
            <seg n="1929e1da">
              Fru talman! Låt mig kort avsluta med följande. Vi ser i dag två
              allt tydligare alternativ i svensk utrikespolitik. Det understryks
              av det betänkande vi har på bordet framför oss. Mot en borgerlighet
              som har lutat sig tillbaka på Utrikesdepartementet för att betrakta
              sin omvärld och låta andra föra vår talan ser vi i dag en rödgrön
              utrikespolitik. Vi ser att vårt land fortfarande kan spela en
              roll i världen, att arbete för demokrati, rättvisa, frihet och
              fred varken börjar eller slutar vid Gibraltar sund, Uralbergen
              eller för den delen Bosporen.
            </seg>
            <seg n="d93ac9d8">
              Vi behöver inte vänta till valet i september för att vårt land
              ska spela roll och för att vi ska göra skillnad. Det kan vi göra
              redan i dag genom att rösta för ett erkännande av Västsahara,
              genom att rösta för ett erkännande av Anfalkampanjen som ett folkmord
              på kurderna och genom att tillsammans rösta för ett erkännande
              av folkmordet 1915 på armenier, assyrier/syrianer, kaldéer och
              pontier.
            </seg>
          </u>
          <note n="8267819b">
            I detta anförande instämde Kalle Larsson (v).
          </note>
          <note type="speaker" n="e24b6ca5">
            Anf. 3 BODIL CEBALLOS (mp):
          </note>
          <u who="bodil_ceballos_1a35e5" xml:id="i-2da839ddddae9a80-0" n="d1607eb5">
            <seg n="39163aa4">
              Fru talman! Det är alltid lika svårt att hitta en ny vinkling
              när man kommer efter två redan bra inlägg. Vi har en gemensam
              politik, som både Carina och Hans har talat om tidigare. Vi har
              blivit mejlbombarderade de senaste veckorna av människor som anser
              att vi ska erkänna folkmordet på bland annat armenierna och av
              dem som inte vill det. Jag vill därför här klargöra Miljöpartiets
              ståndpunkt.
            </seg>
            <seg n="597b1916">
              I de brev som har kommit står det bland annat att det inte är
              riksdagens uppgift att besluta eller lagstifta om folkmord. Det
              är det heller ingen som har påstått. Att folkmord sker beslutas
              av den som utför det. Folkmordet på armenierna beslutades av någon.
              Det var inte Sveriges riksdag som gjorde det.
            </seg>
            <seg n="9761eb9a">
              Ibland beslutas det om folkmord via dekret och lag. Så var fallet
              under Anfalkampanjen i Irak. Ibland kan det vara militära beslut.
              Sveriges riksdag beslutar inte om folkmord, och vi lagstiftar
              absolut inte för något folkmord men däremot emot.
            </seg>
            <seg n="60b112da">
              Det som vi gör i dag är att vi tar ställning till ett antal motioner
              som har lämnats in till riksdagen och som uppmanar vår regering
              att agera för att få Turkiet att erkänna en historisk händelse
              som inträffade för snart 100 år sedan. Det sker i syftet att landet
              ska kunna gå vidare i den försoningsprocess som landet behöver
              och som vi menar är nödvändig för att förbättra relationerna mellan
              olika grupper i Turkiet och mellan Turkiet och Armenien och för
              att underlätta Turkiets EU-medlemskap.
            </seg>
            <seg n="45676307">
              Det har skett många folkmord och brott mot mänskligheten genom
              historien, och de allra flesta nämns sällan. Vissa har förtigits
              helt, och andra har uppmärksammats av olika skäl. Den mest uppmärksammade
              av de alla är folkmordet på judarna under andra världskriget.
              Det var också det som ledde till att en internationell rättsregel
              tillkom för att straffa och förebygga folkmord. Historien skulle
              inte få upprepa sig.
            </seg>
            <seg n="098321e1">
              Nu har vi sedan 1948 en konventionstext som definierar vad ett
              folkmord är. Det står så här: I denna konvention förstås med folkmord
              envar av följande gärningar förövad i avsikt att helt eller delvis
              förinta en nationell, etnisk, rasmässigt bestämd eller religiös
              grupp såsom sådan nämligen,
            </seg>
            <seg n="3ed30437">
              Med grund i den formuleringen menar vi att det som hände i det
              dåvarande osmanska riket 1915 utifrån den forskning som finns
              otvivelaktigt skulle ha bedömts som folkmord om det hänt i dag.
              På samma sätt har Anfalkampanjen mot kurderna i Irak av irakisk
              domstol år 2007 bedömts som folkmord. Många andra grymheter under
              olika krig, under olika flagg där olika etniska grupper drabbats
              under seklernas gång skulle kunna bedömas som brott mot mänskligheten.
            </seg>
            <seg n="e82db1fb">
              Just i dag är det dock bara två av dessa folkmord som vi diskuterar
              här i kammaren. Det gäller folkmordet mot armenier, assyrier/syrianer,
              kaldéer och pontiska greker samt Saddam Husseins Anfalkampanj
              mot kurder.
            </seg>
            <seg n="c6b28253">
              Fru talman! Få är nog de länder som har helt rent mjöl i påsen,
              och inte heller våra länder i Norden och övriga EU-länder. Det
              som har hänt har hänt och kan inte göras ogjort. Däremot kan vi
              erkänna gamla oförrätter och be om ursäkt. Det är varje lands
              ansvar att göra det gentemot sin egen befolkning.
            </seg>
            <seg n="fb233fd9">
              Det är svårt att i dag ställa nuvarande makthavare eller medborgare
              i ett land till svars för vad deras förfäder har gjort. Däremot
              kan de ge de drabbades efterlevande den upprättelse det innebär
              att erkänna det som faktiskt skett. Att förneka ett historiskt
              skeende leder inte till försoning utan vidgar snarare klyftorna.
            </seg>
            <seg n="e2479178">
              Turkiet har, precis som Carina Hägg tog upp tidigare, tagit steg
              mot en större öppenhet i den här frågan. Det är någonting som
              vi ser mycket positivt på och som vi också uppmuntrar. Alla partier
              i Sveriges riksdag är för ett turkiskt medlemskap i EU. Som EU-land
              är vi kanske det som allra mest driver på i den riktningen. Den
              uppfattningen förändras inte av att vi anser att Turkiet bör erkänna
              det osmanska rikets historia som jag tidigare sade i syfte att
              nå en försoning mellan folkgrupperna. Att Sveriges riksdag, USA:s
              kongress, Italien etcetera erkänner folkmordet är inte det som
              de drabbade är allra mest betjänta av eftersom upprättelse nås
              när förnekelsen upphör på hemmaplan. Våra beslut kan däremot tjäna
              som en påtryckning på Turkiet att tänka om i frågan.
            </seg>
            <seg n="7de29f51">
              Fru talman! Vi håller därför inte med utskottsmajoriteten om
              att vi för att inte stöta oss med Turkiet ska låta bli att kalla
              denna 95 år gamla händelse som i dag skulle ha kallats folkmord
              just för folkmord. Sverige och Turkiet har nära förbindelser och
              ett ömsesidigt förtroende. Om å ena sidan en uppmaning från Sveriges
              riksdag att Sveriges regering ska erkänna folkmordet skulle störa
              det förtroendet är det naturligtvis beklagligt. Å andra sidan
              får inte politiska hänsynstaganden innebära att man inte vågar
              kalla saker vid deras rätta namn. Jag är övertygad om att det
              moderna Turkiet kan skilja mellan äpplen och päron. På kort sikt
              kommer ett beslut att röra upp känslor, men på lång sikt är jag
              övertygad om att det bidrar till den försoning vi alla eftersträvar.
              Jag yrkar därför bifall till reservation 5.
            </seg>
            <seg n="062bb4a3">
              Fru talman! Folkmord som begås i dag bedöms i domstol, i första
              hand i nationella domstolar. Det är vi i utskottet överens om.
              När det gäller Anfalkampanjen dömdes Kemiske Ali 2007 för folkmord
              i irakisk domstol. Alla partier här i Sverige tar avstånd från
              det straff, det vill säga dödsstraffet, som Kemiske Ali dömdes
              till, men det innebär inte att vi ifrågasätter själva bedömningen
              av brottet som sådant. I det fallet har Miljöpartiet och Vänsterpartiet
              valt att markera extra genom att också reservera oss till förmån
              för en motion om att erkänna Anfalkampanjen som folkmord.
            </seg>
            <seg n="93eee395">
              Jag vet att Socialdemokraterna inte har någon annan uppfattning
              än vi i själva sakfrågan, att det som har skett är att beteckna
              som folkmord enligt folkrätten. Däremot har vi inte skrivit ihop
              oss i en reservation eftersom brottet redan är erkänt av irakisk
              nationell domstol och Socialdemokraterna menar att det är på nationell
              nivå som frågan bäst avgörs. Ett erkännande här i Sveriges riksdag
              är så att säga överkurs, menar man. Det har man egentligen rätt
              i, men vi vill ändå markera tydligare än så.
            </seg>
            <seg n="fb091a43">
              Fru talman! Få frågor har väl dragits i långbänk så mycket som
              frågan om Västsaharas självständighet. Inget parti i riksdagen
              har, såvitt jag vet, talat emot Västsaharas rätt till självbestämmande.
              Ändå sitter det så långt inne att ta steget att för svensk räkning
              erkänna landet. Regeringen menar att erkännande av stater är ett
              folkrättsligt begrepp. Så är naturligtvis fallet. För att erkänna
              en stat kräver Sverige att det finns ett territorium, ett folk
              och en effektiv maktutövning. I Västsaharas fall finns det onekligen
              ett territorium och ett folk. Om västsaharierna i stället för
              att ha lagt ned vapnen och litat på en av FN utlovad folkomröstning
              hade fortsatt den väpnade kampen hade man kanske också haft den
              effektiva maktutövningen över territoriet och folket. I dag måste
              man i stället förlita sig på FN och Minurso.
            </seg>
            <seg n="73661e10">
              Fredliga medel har alltså i västsahariernas fall lett till att
              i stället för att omvärlden har visat sitt stöd har man sakta
              förlorat stödet för självständighet till förmån för stöd till
              ockupationsmakten Marocko, som EU-länderna har starka nära politiska
              och ekonomiska förbindelser med. Västsaharierna håller på att
              förlora sitt land, och vi och FN står vid sidan om och tittar
              på. Vi hänvisar till förhandlingar, och det pratas och pratas
              men ingenting händer.
            </seg>
            <seg n="cc457586">
              Fru talman! Jag är den första att försvara folkrätten. Det är
              oerhört viktigt att folkrätten finns och att den följs för att
              lösa de tvister som uppstår mellan länder och i länder. Men även
              folkrätten är en levande materia som genom praxisbeslut förändras.
              Så sker med all lagstiftning. I fallet med vilka kriterier som
              behövs för att erkänna en stat är det inte helt ovanligt att det
              tänjs en hel del på folkrätten beroende av vad som anses politiskt
              korrekt i en viss stat. Varför är det annars så att vissa erkänner
              Kosovo och inte andra? Hade Kosovo en effektiv maktutövning? Varför
              erkänner vissa Sydossetien och Abchazien men inte andra? Har de
              en effektiv maktutövning? Folkrätten är densamma för oss alla,
              men tolkningen går isär.
            </seg>
            <seg n="218eb3e3">
              Det finns egentligen ingenting som hindrar Sverige att erkänna
              Västsahara, som många andra länder faktiskt redan har gjort förutom
              att Marocko kan ta illa upp. Då är vi tillbaka i samma resonemang
              som när det gällde Turkiet. Ska vi låta politiska hänsyn styra
              hur vi tolkar folkrätten, eller ska vi kalla saker vid deras rätta
              namn? Västsahara är Afrikas sista koloni. Landet skulle avkoloniseras
              1975 men hamnade i klorna på Marocko och Mauretanien, nu bara
              Marocko. Landet plundras på naturresurser som inte kommer västsaharierna
              till del. En stor del av befolkningen lever i läger sedan 30 år
              tillbaka. Det är dags att gå från ord till handling. Det är dags
              att erkänna Västsahara. Jag yrkar därför bifall till reservation
              4.
            </seg>
          </u>
          <note n="3bee50aa">
            I detta anförande instämde Esabelle Dingizian (mp).
          </note>
          <note type="speaker" n="bf545f0b">
            Anf. 4 GUSTAV BLIX (m):
          </note>
          <u who="gustav_blix_fd11c4" xml:id="i-3e44d8a57a424105-0" n="3284ffb4">
            <seg n="6ccc562f">
              Fru talman! Vi debatterar här ett femtiotal motioner om utvecklingen
              i Mellanöstern och Nordafrika. De flesta motionerna behandlar
              vi genom ett så kallat förenklat förfarande för att gå djupare
              in på bara några av alla dessa viktiga frågor. Låt mig ändå inleda
              med en generell iakttagelse av utvecklingen i denna del av världen.
              Den är verkligen spännande och också kontrastrik.
            </seg>
            <seg n="de5722d5">
              Det har nu gått ett antal år sedan FN-organet UNDP för första
              gången publicerade sin Arab Human Development Report . Den kom
              2002. Rapporten konstaterade bland annat att arabvärlden sannolikt
              är den minst fria delen av världen. Demokratierna är få, de politiska
              fångarna många. Samtidigt präglas regionen av en ung och snabbt
              växande befolkning som tyvärr ofta lever i fattigdom, får för
              lite eller för dålig skolgång och där inte minst kvinnors och
              flickors rättigheter och möjligheter är starkt begränsade.
            </seg>
            <seg n="932db56d">
              I den senaste rapporten från 2009, sju år senare, förefaller
              tyvärr denna del av världen ha halkat ännu längre efter omvärlden.
              Men det finns också ljusglimtar. Trots kriget och terrorn från
              al-Qaida och andra grupper gick över 60 procent av irakierna för
              att rösta i parlamentsvalet i förra veckan. Det är en viktig seger
              för demokratin över hot och förtryck. Nu har irakierna haft fler
              fria val sedan Saddam Hussein föll än de flesta andra länder i
              regionen har haft någonsin.
            </seg>
            <seg n="17b5bd3f">
              Sverige har en unik relation till Irak, inte minst på grund av
              de närmare 170 000 människor i Sverige som på ett eller annat
              sätt har sina rötter där. Därför är det bra att regeringen nu
              stärker vår närvaro genom att öppna ambassaden i Bagdad och ett
              konsulat i Irbil.
            </seg>
            <seg n="7a6ccc06">
              Fru talman! Få frågor har debatterats så mycket i denna kammare
              som konflikten mellan Israel och Palestina. Det råder inget tvivel
              om att vi inte är där vi skulle vilja vara i fredsprocessen. Därför
              är det viktigt att Sverige är aktivt. Det är vi för att få till
              stånd en fredlig lösning på konflikten. Vårt viktigaste verktyg
              i detta arbete är vårt medlemskap i Europeiska unionen. Därför
              är det bra att EU under det svenska ordförandeskapet antog nya
              slutsatser till stöd för nya fredsansträngningar och inte minst
              för ett öppnande av Gaza så att inte bara humanitärt bistånd utan
              också varor och människor kan röra sig till och från Gaza. Samtidigt
              måste vi också se till att det inte smugglas in vapen och annat
              som kan bidra till nya angrepp på Israel. Här måste Sverige, EU
              och omvärlden vara beredda att hjälpa till om vi behövs.
            </seg>
            <seg n="6ef8dcd2">
              Fru talman! I förra veckans debatt om nedrustning berörde jag
              delvis utvecklingen i Iran. Det finns all anledning att påminna
              om inte bara de allvarliga hot som de iranska ansträngningarna
              för att skaffa kärnvapen utgör utan också om den fasansfulla situationen
              för mänskliga rättigheter i landet. Det finns också anledning
              att kritisera det iranska stödet till grupper som Hizbullah och
              Hamas, som bidrar till våld och terror i denna del av världen.
              Världen måste samlas till ett kraftfullt och gemensamt agerande
              gentemot Iran och till stöd för det iranska folkets rätt till
              fred, frihet och värdighet.
            </seg>
            <seg n="62d9e34e">
              Jag vill också kort ta upp frågan om Västsahara, där flera motioner
              har krävt ett erkännande av Sahariska arabiska demokratiska republiken.
              Det är inte riksdagens uppgift att göra folkrättsliga ställningstaganden,
              till exempel att erkänna andra länder. Däremot stöder vi fortsatt
              västsahariernas rätt till självbestämmande och vill se en fredlig
              politisk lösning.
            </seg>
            <seg n="7dccda34">
              Fru talman! Den kanske mest uppmärksammade frågan som vi har
              att ta ställning till i dag är om riksdagen ska erkänna folkmord
              på dels kurder i Irak 1988, dels armenier, assyrier/syrianer,
              kaldéer och pontiska greker i samband med det osmanska imperiets
              sönderfall och upplösning.
            </seg>
            <seg n="d190a5c0">
              Vi har här hört, och kommer sannolikt att få höra, mycket starka
              vittnesmål och ohyggliga berättelser från tiden runt första världskriget
              och mer nutida exempel från dagens Irak.
            </seg>
            <seg n="7ef1b52b">
              Jag håller med om mycket av det som har sagts och kommer att
              sägas här. Det är en otrolig tragedi som har inträffat i denna
              del av världen, och jag och Moderaterna känner väldigt starkt
              för detta. Dessa massakrer har inte bara drabbat de direkta offren
              utan slagit sönder familjer, gemenskaper ja, hela folk och länder.
              Om det var så enkelt att vi kunde läka såren genom enkla beslut
              i politiska församlingar vore det bra, men så enkelt är det inte.
            </seg>
            <seg n="516af3f1">
              Först och främst är det inte lika lite som i fallet Västsahara
              denna riksdags uppgift att göra den typ av folkrättsliga ställningstaganden
              som efterfrågas. Därför föreslår utrikesutskottets majoritet,
              där Moderaterna ingår, att vi ska avslå motionerna om erkännande
              av folkmord.
            </seg>
            <seg n="d8484a3a">
              Det som krävs är inte voteringar som söndrar utan försoning och
              förlåtelse. Det kan vi aldrig rösta fram här i Sverige, hur mycket
              vi än skulle vilja. Ska vi få försoning är det viktigaste som
              kan ske att de massakrer som drabbat bland annat kurder, armenier,
              assyrier/syrianer, kaldéer och pontiska greker kan diskuteras
              öppet. Om detta ska bli möjligt krävs, förutom öppenhet, förutsättningslös
              historisk forskning. Det internationella forskarsamfundet måste
              ges bästa möjliga förutsättningar för oberoende studier och diskussion
              om etniska och religiösa minoriteter i Irak, Turkiet, Armenien
              och andra berörda länder.
            </seg>
            <seg n="d5f272e4">
              Folkmord definieras främst i folkmordskonventionen från 1948.
              Frågan om brott begåtts mot denna och andra konventioner ska avgöras
              av juridiska instanser genom saklig prövning och bevis, men inte
              av folkvalda politiker i ett parlament.
            </seg>
            <seg n="f4307e89">
              När det gäller krav på att erkänna de militära attackerna 1988
              på kurder i Irak som folkmord konstaterar utskottet att irakisk
              domstol 2007 meddelade fällande dom gällande folkmord och brott
              mot mänskligheten. Även om Sverige, precis som många talare har
              varit inne på, valt att inte stödja denna domstol på grund av
              kvarvarande brister bland annat vad gäller dödsstraff är detta
              ett tecken på den pågående försoningsprocess som finns i Irak
              en process om vi moderater både välkomnar och aktivt försöker
              stödja.
            </seg>
            <seg n="78c2fdd0">
              I dag anser många ledande historiker att det sannolikt var ett
              folkmord som ägde rum 1915, och det skulle antagligen ha klassats
              som sådant om folkmordskonventionen från 1948 varit på plats vid
              den tidpunkten. På senare år har det dock tagits viktiga steg
              framåt för att åstadkomma försoning mellan folk från olika delar
              av det osmanska imperiet. Att diskutera behandlingen av armenierna
              och andra folkgrupper under det osmanska rikets sista år var länge
              tabubelagt i Turkiet. Exempel på detta är rättsprocessen mot Orhan
              Pamuk 2005 och mordet på Hrant Dink 2007. Under senare år har
              dock en positiv utveckling skett. Bland annat har konferenser
              arrangerats i ämnet och en rad böcker publicerats. Frågan har
              vidare debatterats i medierna och uppmärksammats av turkiska enskilda
              organisationer.
            </seg>
            <seg n="caf2aa7f">
              Fru talman! Turkiet och Armenien träffade dessutom i oktober
              2009 en överenskommelse om att upprätta diplomatiska förbindelser
              samt att tillsätta en historiekommission för att granska de historiska
              källor som beskriver händelseförloppet i samband med det osmanska
              rikets sönderfall. Vi moderater ger vårt fulla stöd till denna
              process.
            </seg>
            <seg n="c9476308">
              Däremot befarar vi att krav från andra länder på Turkiet om ett
              erkännande om folkmord mot armenier och liknande beslut riskerar
              att störa en begynnande och ömtålig nationell process i Turkiet
              och kan skapa problem för den försoningsprocess som nyligen påbörjats
              mellan Armenien och Turkiet.
            </seg>
            <seg n="0001a030">
              Fru talman! Om detta fanns det tidigare en bred samsyn i Sveriges
              riksdag, tills den socialdemokratiska partiledningen förlorade
              i denna fråga på sin partikongress i höstas. Men vi moderater
              står fast vid vikten av försoning, och att denna sker framför
              allt genom försoning mellan människor och inte genom att politiker
              ska skriva historia. Vi kommer därför att rösta på utrikesutskottets
              förslag till beslut när det kommer till omröstning i dag.
            </seg>
            <seg n="f24c6bad">
              Det är, som sagt, inte politiker som ska skriva historien. Vår
              uppgift är mer att se framåt och se vad vi kan bidra med för att
              en verklig försoning och förändring kan komma till stånd.
            </seg>
          </u>
          <note n="ab8cc283">
            Med detta, fru talman, vill jag yrka bifall till utskottets förslag
            till beslut i betänkande UU9 om Mellanöstern och Nordafrika.
          </note>
          <note type="speaker" n="9f596347">
            Anf. 5 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-1" n="3885182e">
            <seg n="2e00bdb5">
              Fru talman! Först får man gratulera Gustav Blix och Moderaterna.
              Hade det varit tillåtet i kammaren hade jag nästan velat applådera.
              Det är trots allt imponerande att det enda politiska parti i denna
              kammare som tydligt säger nej till ett erkännande av folkmordet
              1915 har lyckats få sina tre samarbetspartier inom den borgerliga
              alliansen att vika sig i denna fråga. Det är nästan så att jag
              önskar att Gustav Blix skulle kunna ge mig några tips om hur detta
              går till det skulle kanske skulle vara välkommet i det rödgröna
              samarbete som vi har.
            </seg>
            <seg n="419dff1f">
              Men någonstans måste jag ändå fråga mig: Varför är det så att
              Moderaterna så hårdnackat motsätter sig ett erkännande av folkmordet
              1915 på armenier, assyrier/syrianer, kaldéer och pontier? Det
              är inte bara så att ni själva säger nej, utan ni har också tvingat
              era tre samarbetspartier att vika sig och rösta emot sina kongressbeslut.
              Det måste någonstans finnas ett oerhört starkt skäl till att man
              så tydligt driver denna linje.
            </seg>
            <seg n="8e3c1957">
              Frågan till Gustav Blix är: Vad är det egentligen Sverige har
              att förlora på att vi röstar ja till ett erkännande senare här
              i dag? Det kommer inte att skapa några kostnader för Sverige.
              Vi kommer inte att bryta mot någon internationell lagstiftning.
              Redan har ett 20-tal länder runt om i världen erkänt folkmordet
              utan att det har fått några konsekvenser för de länderna. Det
              finns ingenting som förhindrar denna kammare att rösta för ett
              erkännande. Vi har som riksdagsledamöter makten att motionera
              och rösta för våra motioner.
            </seg>
            <seg n="745581fc">
              Det enda skäl jag kan se som är legitimt för att vi skulle säga
              nej är att det skulle bli lite obekvämt och lite obehagligt för
              Carl Bildt när han åker till Ankara och dricker cocktailar med
              den turkiska ledningen. Men är inte det ett pris som vi borde
              vara beredda att betala för att ge de drabbade upprättelse, för
              att de ska kunna läka sina sår? Vad tycker Gustav Blix, som säger
              att ett beslut här i kammaren skulle skapa söndring? Varför lyssnar
              du inte på de drabbade? Det är ju de som driver detta krav. Det
              är inte vi från oppositionen som tydligast har drivit kravet på
              erkännande. Det är assyrier/syrianer, kaldéer, pontier och armenier
              själva.
            </seg>
          </u>
          <note type="speaker" n="64304ab1">
            Anf. 6 GUSTAV BLIX (m) replik:
          </note>
          <u who="gustav_blix_fd11c4" xml:id="i-3e44d8a57a424105-1" n="3284ffb4">
            <seg n="35cdfd3c">
              Fru talman! Jag har fått väldigt många mejl i den här frågan,
              och jag måste säga att jag verkligen har försökt lyssna. Jag har
              lyssnat, och det är starka berättelser. Jag förstår den känslan.
              Vore det så enkelt att vi med ett enkelt beslut i denna kammare
              skulle åstadkomma den försoning som vi vill se vore kanske läget
              ett annat. Men det är inte det vi åstadkommer med detta.
            </seg>
            <seg n="5af1ad68">
              Vi riskerar tvärtom en ömtålig process, inte minst den nationella
              processen i Turkiet, där Turkiet behöver gå vidare och göra upp
              med sin historia. Om detta är vi överens. Där vill Sverige vara
              konstruktivt, och vi försöker på många sätt bidra till detta.
              Det är en viktig fråga.
            </seg>
            <seg n="eaa95f3c">
              Det stämmer inte att vi har tvingat någon. Vi är fyra partier
              i alliansen som alla har tagit ställning i ett beslut, där det
              tidigare var fem partier som så sent som för ett och ett halvt
              till två år sedan var beredda att ha den uppfattningen, nämligen
              att detta inte är en fråga för nationella parlament att avgöra.
              Det handlar inte bara om vilken författning vi har och hur vi
              brukar jobba politiskt. Det är också utifrån respekt för den konvention
              vi har skrivit under. I botten på detta ligger en folkmordskonvention,
              och i den stipulerar vi inte bara det som Bodil Ceballos var inne
              på, nämligen vad är ett folkmord och när ska det erkännas, utan
              också vem som har att avgöra detta. Det är inte politiker som
              ska göra det i omröstningar. Det ska vi göra i juridiska instanser.
            </seg>
            <seg n="246be950">
              Jag skulle välkomna en sådan förändring, på samma sätt som vi
              har välkomnat den prövning som har skett i Irak vad gäller det
              som hände i Kurdistan med alla de brister som fanns där.
            </seg>
            <seg n="aea0e41f">
              Det finns ingen enkel lösning på detta. Jag har full förståelse
              för dem som känner en frustration och en irritation över att vi
              inte är beredda att ta detta, men det är utifrån respekt och att
              stå upp för viktiga principer.
            </seg>
            <seg n="444a2911">
              Min fråga tillbaka till Hans Linde är: Låt oss säga att vi tar
              ett beslut med någon enstaka rösts övervikt, som har hänt i det
              amerikanska utrikesutskottet, vad har vi då åstadkommit i försoning?
              Vad har vi åstadkommit i försoning genom att politiker med enkel
              majoritet säger det eller det? Vad är resultatet av detta? I stället
              vill vi tänka principiellt och långsiktigt men också se till att
              vi får en försoning till stånd.
            </seg>
          </u>
          <note type="speaker" n="f389f5c1">
            Anf. 7 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-2" n="3885182e">
            <seg n="7717c708">
              Fru talman! Jag tycker att det är mycket modigt av Gustav Blix
              att stå i riksdagens talarstol och göra sig till talesperson och
              själv avgöra vad som krävs för försoning för dem som drabbades
              av folkmordet 1915. Jag tycker att det är modigt av Gustav Blix
              att sätta sig över offren och säga att han själv bäst kan avgöra
              hur sådant ska läka.
            </seg>
            <seg n="4d4be864">
              Jag tror inte att det är politiker vi som har etnisk bakgrund
              här i Sverige som kan avgöra den frågan. Det måste någonstans
              vara offren själva som ska avgöra vad som krävs för att de ska
              känna att deras trauma kan komma till ett slut och att deras sår
              ska kunna läka. Den tydliga signal vi entydigt får från armenier,
              assyrier/syrianer, kaldéer och pontier är att de vill ha ett erkännande
              i Sveriges riksdag.
            </seg>
            <seg n="8a6dd5bd">
              Det kanske inte skulle förändra så mycket på marken i Turkiet,
              men det skulle innebära att vi i Sveriges riksdag skulle skicka
              en tydlig signal till offren och deras efterlevande om att vi
              ser deras lidande: Vi bekräftar det lidande ni har varit med om,
              och vi ger er upprättelse.
            </seg>
            <seg n="e4790719">
              Gustav Blix talar om respekt. Men det är inte lite förakt han
              visar mot armenier, assyrier/syrianer, kaldéer och pontier när
              han säger att ett krav på erkännande skulle skapa söndring i Turkiet.
              Det är ju inte vi i Vänsterpartiet, Socialdemokraterna och Miljöpartiet
              som främst har drivit detta krav. Det har ju varit offren själva.
              Nu säger Gustav Blix att de krav som nu reses av armenier, assyrier/syrianer,
              kaldéer och pontier är krav som skulle skapa söndring i Turkiet.
              Det finns inte någon som helst respekt i ett sådant uttalande!
            </seg>
            <seg n="e5ca2f6c">
              Slutligen skulle jag trots allt vilja ställa en fråga till Gustav
              Blix. Carl Bildt sade nyligen så här i Sveriges Radio inför sitt
              besök i Ryssland: Glömmer vi bort historien kommer vi att förlora
              möjligheten att forma framtiden. Det är kanske bland det klokaste
              Carl Bildt har sagt. Konkurrensen kanske inte är överväldigande,
              men trots allt. Varför gäller detta Ryssland? Varför gäller det
              inte Turkiet?
            </seg>
          </u>
          <note type="speaker" n="ba7cbeab">
            Anf. 8 GUSTAV BLIX (m) replik:
          </note>
          <u who="gustav_blix_fd11c4" xml:id="i-3e44d8a57a424105-2" n="3284ffb4">
            <seg n="16f7bfd5">
              Fru talman! Det är klart att det också gäller Turkiet. Jag vill
              inte på något sätt sätta mig över någon i detta. Jag blir ledsen
              av en del av de tolkningar som Hans Linde gör av det jag sade,
              för jag tycker inte att det var det jag sade.
            </seg>
            <seg n="87739e6f">
              Jag ska vara tydlig och säga att vi visst har sett det lidande
              som finns, och vi känner mycket starkt både vi i Moderaterna och
              jag personligen med de berättelser som vi har hört och de erfarenheter
              som människor har gått igenom. Men jag tror inte att politiker
              med en votering med en smal majoritet eller ens med en bred majoritet
              för den delen kan bidra till den försoning som krävs. Den försoningen
              måste ske mellan de berörda människorna. Sverige försöker på många
              sätt bidra till att den försoningen kan ske. Vi har gjort det
              i andra delar av världen. Vi har gjort det i Irak, i Kurdistan.
              Vi gör det nu också i våra relationer med Turkiet. Men vi kan
              inte lösa det genom en enkel omröstning i Sveriges riksdag. Det
              här är en process som måste ske mellan de inblandade människorna.
            </seg>
            <seg n="f228d3d9">
              Jag vill också vara tydlig med att vi inte förnekar något. Vi
              säger heller inget om vad som inte har hänt. Men det är inte politikers
              uppgift utan historikers, debattörers, journalisters och författares
              sak att avgöra detta. Där gläds vi av att det har tagits steg
              i rätt riktning både i Turkiet och i relationen mellan Turkiet
              och Armenien när det gäller detta. Jag välkomnar den processen.
            </seg>
            <seg n="876f0b13">
              Vi vill på alla sätt bidra till att den här frågan löses, men
              den kan inte lösas av oss här och nu genom en enkel knapptryckning.
              Om detta har vi varit överens i alliansen. Vi har varit överens
              om det över partigränserna med Socialdemokraterna. Jag beklagar
              att vi inte har en bredare majoritet som stöder det i denna kammare
              i dag, för jag tycker att detta är en principiellt viktig fråga.
              Vilka är det som ska skriva historien är det historiker eller
              politiker? Jag är beredd att stå upp för den princip som vi har
              haft hittills.
            </seg>
            <seg n="193f2586">
              Jag vill med detta också säga att det här är en viktig och svår
              fråga, men ibland måste man också stå upp för det man tror på.
            </seg>
          </u>
          <note type="speaker" n="b6355751">
            Anf. 9 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-1" n="f0d5b2f7">
            <seg n="be95860c">
              Fru talman! Detta är en fråga som jag har mött i kammaren men
              också utanför kammaren, på olika orter i Turkiet och i Mellanöstern.
              Det här är ingen ny fråga. Däremot har frågan tagit ett nytt steg
              och ett kliv.
            </seg>
            <seg n="652c7761">
              Jag vet inte vem Gustav Blix företräder här, men det kan inte
              vara majoriteten. Jag vet heller inte om han företräder Moderaterna,
              men jag har respekt för att han ger uttryck för sin uppfattning.
              Men jag lyfter också in alla de motioner som under årens lopp
              har kommit från borgerliga ledamöter och som till innehållet stämmer
              överens med innehållet i den reservation som vi rödgröna har lagt
              fram och yrkat bifall till i dag. Vi har också sett det i anföranden
              i och utanför kammaren, inte bara från folkpartister, centerpartister
              som Kerstin Lundgren eller kristdemokrater, utan också statsminister
              Fredrik Reinfeldt har gett uttryck för det här på precis samma
              sätt, och det finns också på band. Det är otvetydigt så.
            </seg>
            <seg n="9dc325b8">
              Jag har respekt för att man kan förändra sina positioner i demokratiska
              processer, men att ha en politik i opposition och en annan när
              man regerar tycker jag är anmärkningsvärt. Jag tycker att regeringsmakten
              har fallit samman i den här frågan, i olika partiers olika ståndpunkter.
              Det skrivs särskilda yttranden där man tar avstånd från den gemensamma
              politiken. Det finns ledamöter som i kammaren har sagt att de
              kommer att rösta på ett annat sätt. Vad är egentligen regeringens
              linje i den här frågan? Tar Gustav Blix avstånd också från statsministerns
              uttalanden?
            </seg>
            <seg n="bd8c30bb">
              Detta blir väldigt förvirrat. Med respekt och ansvar för den
              här frågan tycker jag att det är bra och ganska nödvändigt att
              man från majoritetens sida kan redovisa en ståndpunkt. Jag känner
              inte att det har gjorts så långt. Gustav Blix får gärna ta en
              chans till. Varsågod att tala om: Vad är Moderaternas linje? Tar
              du avstånd från statsministerns tidigare uttalande?
            </seg>
          </u>
          <note type="speaker" n="6fd1d9a0">
            Anf. 10 GUSTAV BLIX (m) replik:
          </note>
          <u who="gustav_blix_fd11c4" xml:id="i-3e44d8a57a424105-3" n="3284ffb4">
            <seg n="fdb594a1">
              Fru talman! Jag tycker att jag i mitt anförande och i replikskiftena
              har varit tydlig om att jag står upp för precis det som vi i utskottets
              majoritet skriver, nämligen att detta inte är en fråga som folkrättsligt
              ska avgöras av riksdagen. Det är en fråga för historiker, inte
              politiker.
            </seg>
            <seg n="6edee531">
              Det finns inget i detta som är konstigt, tycker jag: Det är dessutom
              en uppfattning som Carina Hägg och Socialdemokraterna var beredda
              att ställa upp för under den här mandatperioden, och man har varit
              med och röstat för den. Då undrar man: Hur kommer det sig att
              de har ändrat sig nu, så här några månader före valet? Jag vet
              att ni har haft en intern process i demokratisk ordning i era
              partier. Det finns i de andra partierna också. Och utifrån respekt
              för den demokratiska processen upplever jag att mina allianskamrater
              har velat förtydliga varför de gör sina ställningstaganden. Jag
              tycker att det är bra att de gör dessa förtydliganden om de känner
              att de har det behovet.
            </seg>
            <seg n="ec62f373">
              Jag har inga som helst problem att stå upp för det beslut vi
              har att fatta här i dag och som vi i Moderaterna stöder. Sedan
              tycker jag att Carina Hägg tar i med väldigt stora ord när hon
              hela den här mandatperioden har tillhört ett parti som har ställt
              upp på den här linjen.
            </seg>
            <seg n="060e5d98">
              Jag skulle också vilja fråga Carina Hägg en sak. Jag ställde
              också denna fråga till Hans Linde, men jag tyckte inte att jag
              fick ett svar. Det handlar om en princip: Ska det vara politiker
              eller andra som prövar detta?
            </seg>
            <seg n="4f807cd7">
              Det finns en folkmordskonvention som vi håller högt och som också
              är tydlig om vad som är ett folkmord. Men den är också tydlig
              om vilka som ska avdöma detta. Är det politiker i parlament, eller
              är det oberoende domstolar med juridiska experter som ska göra
              en prövning av bevisen? Carina Hägg, är folkmordskonventionen
              viktig för dig också när det gäller hur den implementeras och
              inte bara när det gäller vad som står i den om vad som är ett
              brott?
            </seg>
          </u>
          <note type="speaker" n="9ca5c07e">
            Anf. 11 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-2" n="f0d5b2f7">
            <seg n="f252c7ad">
              Fru talman! Det finns många som ställer sig frågan: Är det någon
              mening i att engagera sig politiskt? Spelar medlemskapet i ett
              parti någon roll? Spelar processerna med motioner och harvandet
              med texter någon roll? Det kan kännas lite abstrakt, och vi kommer
              sedan till beslut. Så har vi gjort i mitt parti.
            </seg>
            <seg n="b05cbf33">
              Mitt partis kongress är det högsta beslutande organet, och kongressen
              har fattat ett beslut i den här frågan. Det är bakgrunden till
              det ställningstagande vi gör i dag.
            </seg>
            <seg n="2f0c1d6c">
              Jag förstår att Gustav Blix inte vill svara på hur man ställer
              sig inom högeralliansen eller ens inom Moderaterna utan väljer
              att bolla tillbaka frågan till sådant som jag redan mycket tydligt
              har svarat på.
            </seg>
            <seg n="f147fba2">
              Den borgerliga majoriteten har ju fallit samman i den här frågan.
              Vad är uppfattningen? Tar Gustav Blix avstånd också från statsministerns
              ställningstagande? Det han nu läser upp står inte i paritet med
              vad Fredrik Reinfeldt sade som oppositionsledare. Då lovade han
              ett erkännande bara han kom till makten. Nu har ni makten. Vad
              gör ni av makten?
            </seg>
          </u>
          <note type="speaker" n="1ab39b7b">
            Anf. 12 GUSTAV BLIX (m) replik:
          </note>
          <u who="gustav_blix_fd11c4" xml:id="i-3e44d8a57a424105-4" n="3284ffb4">
            <seg n="d67c76f0">
              Fru talman! Jag tycker att jag har svarat på dina frågor, Carina
              Hägg, om vad Moderaternas synpunkt på detta är. Jag har inte från
              dig hört något exakt citat av vad statsministern skulle ha sagt
              om detta, så jag vill inte gå in i den debatten. Men jag tycker
              att det är märkligt att man tar sig stora ord när det finns en
              demokratisk process i det här parlamentet. Vi har under mandatperioden
              landat i ett ställningstagande från bland andra Socialdemokraterna
              om att vi ska hålla fast vid principen om att folkmordskonventionen
              är viktig, inte bara när det gäller vad som är ett folkmord utan
              också när det gäller hur den saken ska prövas.
            </seg>
            <seg n="ad5e0a45">
              Detta sade Carina Hägg ingenting om i sitt anförande och inte
              heller nu i sin replik, trots att hon fick en direkt fråga från
              mig. Jag tycker att det är lite tråkigt, för jag tycker att det
              här är en viktig fråga, inte bara frågan om vad som hände.
            </seg>
            <seg n="09de68ad">
              Och det vill vi gå till botten med, och det vill vi att historiker
              och andra öppet ska kunna diskutera. Vi vill också att man ska
              få till stånd en försoning mellan de berörda och att offren, med
              familjer och andra, ska få upprättelse. Men det får man inte genom
              att i ett parlament med några enstaka rösters övervikt åt ena
              eller andra hållet avgöra den här typen av historiskt laddade
              frågor.
            </seg>
            <seg n="210667f3">
              Låt oss i stället använda historien och titta ordentligt på vad
              det är som har hänt. Och låt försoningsprocessen ha sin gång i
              de här länderna. Den processen vill vi stödja på alla sätt vi
              kan.
            </seg>
          </u>
          <note type="speaker" n="12c6dc17">
            Anf. 13 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-1" n="d1607eb5">
            <seg n="ef6f3db5">
              Fru talman! Vi nämner här ordet försoning flera gånger om. Det
              är det som det handlar om, men vi har väldigt olika bilder av
              hur vi ska nå den försoningen. Den bild som jag upplever kommer
              från Gustav Blix är att man tar förövarens utgångspunkt.
            </seg>
            <seg n="0ddffe50">
              Det finns två sätt att se på saken. Försoning kan man nå genom
              att man lägger locket på och glömmer bort. Om några generationer
              är det då ingen som längre kommer ihåg det här. Eller så kan man
              nå försoning om man faktiskt diskuterar frågan, om man är öppen
              med den och om man erkänner att det som har skett har skett.
            </seg>
            <seg n="801be61b">
              Segraren i olika krig, som oftast också är förövaren, vill ju
              hellre lägga locket på och hoppas att saker och ting så småningom
              går över. Det andra sättet är just att erkänna. Men det som Gustav
              Blix säger är att man stöttar modellen som innebär att man ska
              lägga locket på genom att inte försöka trycka på Turkiet.
            </seg>
            <seg n="29e3dc73">
              Vi har under många år sett att Turkiet vill lägga locket på i
              den här frågan. Att andra länder utanför faktiskt erkänner folkmordet
              som ett sådant kan få Turkiet att ändra uppfattning, så att man
              faktiskt får till stånd den här dialogen med de grupper som det
              handlar om, för det handlar om dialogen däremellan.
            </seg>
            <seg n="a3459e59">
              Jag sade i mitt förra inlägg att det inte är vårt erkännande
              som leder till försoning, men ett erkännande från omvärlden kan
              få Turkiet att vilja fördjupa den dialog som man ändå har påbörjat
              lite grann. Det är väl det som vi måste nå. Jag skulle vilja veta
              på vilken grund Gustav Blix menar att försoningen nås genom att
              inte erkänna folkmordet.
            </seg>
          </u>
          <note type="speaker" n="25acf14e">
            Anf. 14 GUSTAV BLIX (m) replik:
          </note>
          <u who="gustav_blix_fd11c4" xml:id="i-3e44d8a57a424105-5" n="3284ffb4">
            <seg n="bdc34cac">
              Fru talman! På vilket sätt har jag försvarat förövarens utgångspunkt?
              På vilket sätt har jag förnekat att någonting har hänt? På vilket
              sätt har jag lagt locket på?
            </seg>
            <seg n="a3027c3e">
              Jag tycker att jag på alla sätt, i det ställningstagande som
              vi nu gör, tvärtom visar att vi vill se en öppen forskning och
              en öppen debatt och att den här frågan löses av historiker och
              inte av politiker.
            </seg>
            <seg n="aedfa1a5">
              Dialogen har börjat i Turkiet. Den har också börjat mellan Turkiet
              och Armenien. Ett exempel på det är att man nu har slutit ett
              avtal om att öppna diplomatiska förbindelser och att tillsätta
              en gemensam historiekommission.
            </seg>
            <seg n="0081eb61">
              Här ligger vi på. På olika sätt ligger vi på. Sverige är en god
              vän till Turkiet och samtalar med Turkiet och andra länder om
              det här och andra viktiga frågor. Men vi gör det inte genom folkrättsliga
              ställningstaganden i Sveriges riksdag, och vi gör det inte genom
              att rösta om historien.
            </seg>
            <seg n="62f1ec07">
              Försoning uppnår vi när människorna är beredda att samtala och
              genom dialogens form kan komma överens om, erkänna och berätta
              vad som har hänt. Detta är någonting som vi välkomnar och stöder.
              Men vi tror inte att vi bidrar till detta genom att här i Sveriges
              riksdag fatta ett beslut om hur historien har sett ut. Vi tror
              inte det.
            </seg>
            <seg n="36bd0b97">
              Men jag förnekar ingenting, och jag lägger inte locket på. Det
              är tvärtom. Vi välkomnar öppenheten. Vi välkomnar debatten. Vi
              välkomnar en fortsatt dialog och också demokratisering av de berörda
              länderna. Det här är en viktig del av den resan, men den resan
              måste de göra själva. Vi ska hjälpa dem på vägen. Men vi ska inte
              lägga hinder på vägen. Det är det jag tror att vi kan göra genom
              att fatta ett beslut i denna kammare som också kan påverka en
              ömtålig nationell process, bland annat i Turkiet. Där landar vi
              i det ställningstagande vi gör. Jag tycker att vi gör det utifrån
              goda principiella utgångspunkter.
            </seg>
          </u>
          <note type="speaker" n="614370ee">
            Anf. 15 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-2" n="d1607eb5">
            <seg n="7a11cd5c">
              Fru talman! Jag menar att Gustav Blix i det här fallet utgår
              från nuvarande Turkiets bild av läget men inte från de drabbades
              bild av läget. Ska man nå en försoning måste man naturligtvis
              också utgå från de drabbades bild. Det är inte bara Turkiet det
              handlar om, utan om många ställen i världen.
            </seg>
            <seg n="36ddd449">
              Forskningen säger också att det sista steget i folkmordet är
              förnekelsen av folkmordet. Därför behöver vi se till att vi också
              får de drabbades bild. Det ska inte vara segraren i det som hände
              för snart hundra år sedan som ska diktera villkoren för hur processen
              ska vara eller för hur dialogen ska föras. Vi kan ta ställning
              för att de drabbade ska ha samma möjlighet att föra den här dialogen
              och lyfta fram frågan. Det är de drabbade som till stor del har
              lyft fram frågan runt om i världen. Och vi som parlamentariker,
              här och i andra länder där man också diskuterar frågan, kan vara
              en påtryckare för att de faktiskt ska få den upprättelse som de
              måste få för att kunna gå vidare.
            </seg>
            <seg n="71f3a507">
              Jag tror inte på någon annan modell för försoning. Jag kan se
              ett nära exempel, nämligen inbördeskriget i Spanien. Just nu gräver
              man upp massgravar för att de drabbade ska kunna begrava sina
              döda. Det behövs och det krävs för att man ska kunna nå den nationella
              försoningen.
            </seg>
            <seg n="b87a25b4">
              Det är inte långt ifrån oss. Man har gjort det här. Man gör upp
              med sin historia. Och det bör varje land göra som har betett sig
              illa mot sin egen befolkning. Jag tycker att det är oerhört viktigt.
              Försoning nås bara när man har fått en upprättelse, ett erkännande.
              Något annat sätt finns inte.
            </seg>
          </u>
          <note type="speaker" n="1fd63d97">
            Anf. 16 GUSTAV BLIX (m) replik:
          </note>
          <u who="gustav_blix_fd11c4" xml:id="i-3e44d8a57a424105-6" n="3284ffb4">
            <seg n="71a02266">
              Fru talman! I detta håller jag helt med Bodil Ceballos. Det är
              precis det som vi vill se. Vi vill se den försoningen. Vi vill
              se den nationella processen. Vi vill se att man tittar på sin
              egen historia, precis som vi också har gjort här i Sverige. Men
              vi har säkert fortfarande en del kvar som vi inte pratar tillräckligt
              om.
            </seg>
            <seg n="daa6b5b1">
              Det här är känsliga nationella processer. Dem måste man ha respekt
              för. Det är den respekten vi också vill visa genom att vi inte
              fattar ett beslut här, 349 folkvalda politiker i ett annat land,
              om vad som har hänt.
            </seg>
            <seg n="6ec7b157">
              Vi vill se en öppenhet. Vi vill se en forskning. Vi vill se en
              försoningsprocess. Vi välkomnar den process som sker, men vi visar
              också respekt för den processen och vet att den är svår och att
              den är ömtålig och att vi inte ska klampa in.
            </seg>
            <seg n="bb466a0f">
              Sedan har vi en sak till i detta, och det är folkmordskonventionen.
              Sedan när är det så att partier i denna riksdag står upp för att
              det är politiker som ska sitta som domare? Sedan när är det politiker
              som ska fälla avgöranden i den här typen av frågor? I folkmordskonventionen
              är vi tydliga med vad det är som utgör ett folkmord men också
              med: Hur ska detta prövas? Och det är inte av parlament eller
              kommittéer genom utslagsröstning i voteringar. Det finns bättre
              vägar att nå den försoning som vi alla vill se.
            </seg>
            <seg n="f0ada9ff">
              Vi vill se den försoningen. Vi vill se det närmandet. Vi vill
              se en bättre framtid och ett närmande inte bara mellan de här
              länderna och staterna utan också mellan människorna där. På samma
              sätt har ju också vi här i Sverige lämnat en del av våra oförrätter
              bakom oss.
            </seg>
            <seg n="560d9c38">
              Vi är överens om vad vi vill, Bodil Ceballos, men jag tror att
              vi har olika vägar dit.
            </seg>
            <seg n="88dca823">
              Vi står upp för den princip som jag har talat om här. Det är
              inte politiker som ska skriva historien, och det är inte politiker
              som ska döma i den här typen av frågor. Det ska andra göra. Men
              vi välkomnar processen. Vi vill se öppenheten. Vi vill se forskningen.
              Vi vill se debatten, i Turkiet, i Armenien och i andra berörda
              länder och här i Sverige. Men beslutet och försoningen måste ske
              bland de berörda.
            </seg>
          </u>
          <note type="speaker" n="ab4eb6d7">
            Anf. 17 KERSTIN LUNDGREN (c):
          </note>
          <u who="kerstin_lundgren_736c5a" xml:id="i-e83312bc66fee8f2-0" n="dd5d959d">
            <seg n="d836fb39">
              Fru talman! Mellanöstern och Nordafrika som vi diskuterar i detta
              motionsbetänkande är en del av vår värld med lång historia och
              många fasansfulla händelser men också mycket fantastiskt genom
              tiderna.
            </seg>
            <seg n="4f540002">
              Alla vi som hoppas och drömmer om två stater ett demokratiskt
              och välmående Israel och ett demokratiskt och välmående Palestina
              inom säkra och erkända gränser blev ledsna och chockade när vi
              den 9 mars hörde att nya byggnader fått klartecken av den israeliska
              regeringen. Detta beslut måste fördömas, och vi måste uppmana
              den israeliska regeringen att ompröva det ställningstagandet.
            </seg>
            <seg n="83cd64c4">
              Den springa i dörren som Arabförbundet, USA, FN och EU försökte
              öppna för nya fredsförhandlingar stängdes tyvärr brutalt genom
              det beslut som den israeliska regeringen tog.
            </seg>
            <seg n="eb9a35e4">
              Människor och länder som är pressade kan hamna i farliga situationer.
              Här krävs ett ledarskap och ett mod att våga tala om verkligheten
              och inte låta de ultrareligiösa krafterna styra. Jag hoppas få
              se mer i förre premiärminister Olmerts anda under den kommande
              tiden. Jag hoppas att vi på nytt kan få hysa hopp om en fredsprocess
              värd namnet mellan Israel och Palestina.
            </seg>
            <seg n="52b6c80c">
              Fru talman! Betänkandet berör en rad olika frågor. Jag ska kort
              beröra och göra nedslag inom några områden. Iran är ett land där
              mänskliga rättigheter trampats på under många år och där för regimen
              misshagliga personer fängslas, torteras och dödas.
            </seg>
            <seg n="133ece5e">
              Samtidigt ser vi bilder av det iranska folkets engagemang och
              vilja att förändra och göra ett annat Iran möjligt. Alla de som
              jobbar så intensivt för en förnyelse och förändring av Iran är
              värda vårt stöd. Vi hoppas alla att det iranska folket ska få
              demokrati och en rättsstat värd namnet.
            </seg>
            <seg n="23caa623">
              Självklart har Iran rätt att besluta om kärnkraft och välja den
              vägen, men till en ny kärnvapenstat säger vi nej. Vi behöver inte
              fler utan färre kärnvapenstater. Vi behöver ett Mellanöstern som
              är kärnvapenfritt. En utveckling av iranska kärnvapen skulle innebära
              en öppning för kapprustning i en region där så mycket är riskabelt.
              Sanktioner kan inte uteslutas, fru talman, men låt oss välja FN-vägen
              om det ska vara framgångsrikt.
            </seg>
            <seg n="335f0d43">
              Irans grannland Irak har nyligen genomfört val. Människor har
              trotsat de terrorister som har hotat att stänga vallokaler med
              bomber och gått i mängder för att säga sin mening och rösta fram
              ett nytt parlament och ge möjlighet till en förstärkt demokratisk
              utveckling. Låt oss hoppas att detta val leder till en regering
              som mäktar med uppdraget att föra Iraks demokrati vidare och samla
              Irak och dess invånare, oavsett etnisk och religiös bakgrund,
              till en bättre framtid. Det finns så många möjligheter.
            </seg>
            <seg n="af2fc0c7">
              Självklart handlar det också om kurdernas och de kristnas möjligheter
              att fortsatt leva i Irak. Vi har självstyre i Kurdistan. Hur Irak
              formerar sitt inre är en fråga för Iraks regering och parlament.
              Det är dock viktigt att vi finns där långsiktigt. Jag är glad
              att vi har öppnat en ambassad i Bagdad och ett honorärkonsulat
              i Erbil.
            </seg>
            <seg n="1cdc1f74">
              Fru talman! Det krävs respekt, tolerans och öppenhet för att
              kunna bygga ett välmående Irak och ett välmående kosmopolitiskt
              Mellanöstern på nytt.
            </seg>
            <seg n="09dee2bc">
              Västsahara har redan varit uppe i debatten, och jag kan bara
              instämma i stödet för självbestämmande. Det är en lösning grundad
              på folkrätten och den internationella domstolens ställningstagande.
              Men precis som redan konstaterats är ett erkännande något som
              måste vägas mycket noggrant. Det måste hålla vid en prövning i
              den internationella domstolen senare. Det är därför inte en fråga
              för beslut här i riksdagen i dag utan en fråga för regeringen.
              Frågan måste vägas noggrant, precis som vi har gjort i andra sammanhang,
              för att kunna möta en prövning i en internationell rättsprocess.
            </seg>
            <seg n="dd15f432">
              Turkiet är ett land med stora utmaningar. Det är ett land som
              jag hoppas, fru talman, att vi ska få hälsa som medlem i Europeiska
              unionen. Det är ett land som jag hoppas ska leva upp till Köpenhamnskriterierna
              för att göra det möjligt. Precis som för alla andra stater som
              ansöker om medlemskap i EU är det Köpenhamnskriterierna som gäller.
              Det handlar om demokrati och rättsstat. Det handlar självklart
              också om minoriteters rätt, etniska såväl som religiösa minoriteter.
            </seg>
            <seg n="7ce8a574">
              Fru talman! Jag har följt utvecklingen i Turkiet från lite olika
              utgångspunkter under rätt lång tid främst som Södertäljebo men
              under senare år även som riksdagsledamot och jag kan konstatera:
              Rom byggdes inte på en dag och inte heller demokrati och rättsstat
              i Turkiet.
            </seg>
            <seg n="3f6e663d">
              För mig som motionerat som enskild ledamot om folkmordet och
              den massaker, förföljelse och fördrivning av armenier, assyrier/syrianer,
              kaldéer och pontiska greker som ägde rum 1915 har det varit och
              är viktigt att driva på för att öppna debatten om historien. Det
              är ett politiskt ansvar.
            </seg>
            <seg n="f59de782">
              Det är viktigt att notera att debatten har blivit öppnare, även
              om vi också sett motstånd och bakslag. Jag tänker på Orhan Pamuk
              och mordet på Hrant Dink som tydliga bevis på det. Men, precis
              som vi konstaterar i utskottets förnyade text, har vi kunnat se
              både konferenser och böcker i ämnet, debatt i medierna och turkiska
              enskilda organisationer som agerat i frågan. Det var också glädjande
              när turkiska intellektuella 2008 gjorde ett upprop på Internet
              och bad armenierna om ursäkt för händelserna 1915.
            </seg>
            <seg n="71d71d84">
              Fru talman! Vi har också skäl att med glädje notera den överenskommelse
              som träffades, efter den så kallade fotbollsdiplomatin, mellan
              Armenien och Turkiet i oktober 2009 och de två protokoll som då
              skrevs bland annat innehållande en gemensam historiekommission
              med uppgift att granska, definiera och också utfärda rekommendationer
              för vad som hänt i historien. Det var ett viktigt steg, och vi
              har alla skäl att främja detta och starkt stryka under vikten
              av att båda stater går vidare och ratificerar protokollen.
            </seg>
            <seg n="a789d8f0">
              Jag har läst, hört och fått signaler om att det befaras pågå
              ett svartepetterspel för att man ska undvika att behöva ta protokollen
              till sina respektive parlament för ratifikation och att man skyller
              på varandra som orsak.
            </seg>
            <seg n="aab593b6">
              Jag hoppas att vi inte ska bli en del i det spelet, fru talman.
              Jag tycker att det är viktigt att vi skiljer på lagstiftande,
              ramgivande och dömande makter.
            </seg>
            <seg n="817edb15">
              Nationella parlament och regeringar har naturligtvis ett ansvar
              att sköta det som hänt inom deras territorier.
            </seg>
            <seg n="4ca17bed">
              Nationella domstolar spelar en viktig roll. Det noterar vi också
              från utskottets sida när det gäller Anfal och vad som hände kurderna
              i Irak och kemiske Ali och det beslut som den domstolen fattade.
              Det är viktigt för försoning att man klarar det i sin egen domstolsprocess.
            </seg>
            <seg n="eb161c6e">
              Vi har också ett internationellt rättssystem. Vi har ICJ, Internationella
              Juristkommissionen, som ju är den väg som folkmordskommissionen
              visar för att hantera folkmord. Vi har också numera ICC som är
              en internationell brottmålsdomstol. ICJ dömer och prövar stater
              och utfärdar rekommendationer, som de har gjort i frågan om Västsahara.
              Vi som har anslutit oss till Romstadgan har nu genom ICC möjlighet
              att döma personer som begår brott mot mänskligheten, som folkmord.
            </seg>
            <seg n="2144627b">
              Jag hoppas att både Turkiet och Armenien vill ansluta sig till
              ICC.
            </seg>
            <seg n="c992a63a">
              Fru talman! Som utskottet har sagt är det inte politiker som
              ska döma. Vi ska skapa förutsättningar för domstolar att göra
              det.
            </seg>
            <seg n="87420662">
              När den 100-åriga Feride Rhawi i Södertälje berättar vad som
              hänt ska hon och alla andra veta att vi tror på hennes berättelse,
              att vad som hände faktiskt hände.
            </seg>
            <seg n="9fcf86ab">
              Vårt ställningstagande här i dag innebär ingen förnekelse av
              det. Vårt ställningstagande i dag bygger på att domstolar skipar
              rättvisa och dömer och regeringar fattar folkrättsliga beslut.
            </seg>
            <seg n="e11b151b">
              Vårt ställningstagande är ett uttryck för ett hopp om att såväl
              Turkiet som Armenien går vidare och ratificerar protokollen och
              att man inte stänger dörrar utan, precis som vi, värnar och öppnar
              dörrar för att läka sår, ge upprättelse och försoning.
            </seg>
          </u>
          <note type="speaker" n="2b3268de">
            Anf. 18 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-3" n="f0d5b2f7">
            <seg n="79ad2bb2">
              Fru talman! Jag ska inte ställa många frågor till Kerstin Lundgren.
              Vi har haft anledning att diskutera detta tidigare, och frågan
              kanske på olika sätt kommer att vara föremål för diskussion och
              funderingar framdeles.
            </seg>
            <seg n="ac250c32">
              Jag tycker att en del frågor inte är rent privata eller något
              som man säger i ett slutet rum, även om det är uppgörelser. Jag
              tycker att det är viktigt att vi får reda på det som Kerstin Lundgren
              skriver i det särskilda yttrande som har lämnats in. Ett särskilt
              yttrande är ju inte något som man kan rösta om, utan ett uttryck
              för något som man som politiker uttrycker i skrift fogat till
              ett betänkande.
            </seg>
            <seg n="0a8493d8">
              Under denna mandatperiod har majoriteten gjort en överenskommelse
              om att vidmakthålla en linje. Kerstin Lundgren talar om att hon
              kommer att förhålla sig till frågan på ett speciellt sätt. Jag
              vet inte om Kerstin Lundgren avser att rösta med oss och inte
              enligt Gustav Blix linje i omröstningen senare i dag. Det återstår
              att se.
            </seg>
            <seg n="60e0a6da">
              Men jag skulle vilja veta vad det är för överenskommelse och
              när den gjordes. Kerstin Lundgren tillhör ju dem som har pläderat
              för att erkänna folkmordet och också gjort det i motionsform.
              Då måste man ju mena något med det. Om man är sitt partis företrädare
              i utrikespolitiska frågor och skriver en motion till Sveriges
              riksdag i en fråga som man vet är uppmärksammad och där man har
              ett stort ansvar måste det stå för något. Vad står det för i förhållande
              till det som finns i texten? När gjordes uppgörelsen och av vem?
              Varför skrev Kerstin Lundgren en motion som uppenbarligen antingen
              går emot uppgörelsen eller också har uppgörelsen skett senare?
            </seg>
          </u>
          <note type="speaker" n="20644a1a">
            Anf. 19 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-e83312bc66fee8f2-1" n="dd5d959d">
            <seg n="e6c50cb8">
              Fru talman! Jag skrev en motion som enskild ledamot innan jag
              hade fått partiets uppdrag att sitta i utrikesutskottet. Jag tycker
              att det är viktigt att kunna göra det som enskild ledamot även
              om man har att företräda hela partiets uppfattning som ledamot
              och utrikespolitisk talesperson.
            </seg>
            <seg n="acd0ff58">
              Jag tycker också att det är viktigt att vi tar det politiska
              ansvaret för att föra debatten framåt. Det är viktigt. Den får
              inte tystna. Det krävs att man kommer vidare. Vi har ett politiskt
              ansvar att driva frågan på ett sätt som förhoppningsvis leder
              till framgång där framgången har störst betydelse i relationen
              ArmenienTurkiet.
            </seg>
            <seg n="8c69c867">
              Vi kom överens även med Socialdemokraterna, men de valde på sin
              kongress att byta hållning. I samband med att vi behandlade den
              här typen av motioner förra gången gjorde vi, i likhet med Folkpartiet
              liberalerna, Kristdemokraterna och Moderata samlingspartiet, en
              överenskommelse om att frågan skulle behandlas så här.
            </seg>
            <seg n="2e903dbb">
              Jag är förvånad över att Carina Hägg är så nyfiken på just detta.
              Vi har en hållning, och den har vi sagt att vi ska ha den här
              mandatperioden. Vad som händer i framtiden får framtiden visa.
            </seg>
          </u>
          <note type="speaker" n="a59a9080">
            Anf. 20 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-4" n="f0d5b2f7">
            <seg n="11e719fd">
              Fru talman! Jag tycker att politiska beslut så långt som möjligt
              ska redovisas öppet. Inför valet 2006 var det många löften i den
              här frågan. Det har naturligtvis också betydelse för vad som händer
              under mandatperioden. Om man under en mandatperiod gör en uppgörelse
              som inte redovisades för väljarna som en samlad alliansuppfattning
              inför valet 2006 blir det intressant att fråga om detta.
            </seg>
            <seg n="9faf18f0">
              När och i vilka frågor gör majoriteten upp? Det kan redovisas
              i betänkandetexten. När man lägger in det här som ett särskilt
              yttrande väcker det naturligtvis frågor, särskilt som Kerstin
              Lundgren inte vill redogöra för när detta skedde och på vilket
              sätt. Ingår fler delfrågor i överenskommelsen, eller är det så
              kort som det står i texten?
            </seg>
          </u>
          <note type="speaker" n="a16016c2">
            Anf. 21 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-e83312bc66fee8f2-2" n="dd5d959d">
            <seg n="5a093cc3">
              Fru talman! Övertolka inte uttrycken. Se det helt enkelt som
              ett resultat av en överenskommelse kopplad till utrikesutskottets
              ställningstagande när den här motionen var uppe till behandling
              senast. Då var det en överenskommelse som också Socialdemokraterna
              stod bakom. Vi har valt att stå fast vid den överenskommelsen,
              och vi gör det den här mandatperioden.
            </seg>
            <seg n="2e43cb0c">
              Vad som händer under den kommande mandatperioden får vi se. Det
              är ingen storstilad överenskommelse undertecknad av partiledare.
              Det är en överenskommelse i utrikesutskottet.
            </seg>
          </u>
          <note type="speaker" n="41a0675d">
            Anf. 22 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-3" n="3885182e">
            <seg n="67ffa796">
              Fru talman! Jag har läst Kerstin Lundgrens särskilda yttrande
              i denna fråga om folkmordet 1915. Jag har lyssnat på ett tio minuter
              långt anförande. Jag måste säga att min fråga kvarstår: Vad tycker
              egentligen Centerpartiet i dag om folkmordet 1915 på armenier,
              assyrier/syrianer, kaldéer och pontier?
            </seg>
            <seg n="bfcaaa05">
              Vi har inte fått något klart besked vare sig i anförandet eller
              i det särskilda yttrandet från Kerstin Lundgren om vad som är
              partiets hållning.
            </seg>
            <seg n="686ac3b1">
              Kerstin Lundgren sade: Politiker ska inte döma, politiker ska
              inte skriva historia. Vi har hört det från den borgerliga kanten
              flera gånger och får säkert höra det igen.
            </seg>
            <seg n="f855710d">
              Det är egentligen ganska märkligt. Kerstin Lundgrens egen utrikesminister,
              Carl Bildt, har ju inte tvekat att sätta en tydlig etikett på
              det som hände 1915. Vi har haft flera debatter med Carl Bildt
              här i kammaren om just folkmordet 1915. Då har Carl Bildt valt
              att använda begreppet armenisk tragedi.
            </seg>
            <seg n="7f632ffd">
              Är det en etikett på denna händelse som Centerpartiet och Kerstin
              Lundgren håller med om?
            </seg>
            <seg n="5f890763">
              Jag tycker att det är en uppseendeväckande beskrivning av det
              som hände 1915 att kalla det armenisk tragedi. Man osynliggör
              assyrierna/ syrianernas, kaldéernas och pontiernas lidande. I
              en tragedi finns det ingen förövare.
            </seg>
            <seg n="7ba526c4">
              Jordbävningen på Haiti, tsunamin och förlisningen av Estonia
              var tydliga tragedier. Att mörda miljoner människor med det uttalade
              syftet att utplåna dem, deras kultur och deras språk kan jag omöjligt
              beskriva som en tragedi. Det kan bara beskrivas som ett folkmord.
            </seg>
            <seg n="255fe932">
              Jag vet att Kerstin Lundgren är från Södertälje och kanske har
              haft större möjlighet än jag att träffa överlevande efter folkmordet
              1915, armenier, assyrier/syrianer, kaldéer och pontier.
            </seg>
            <seg n="5a741827">
              När Kerstin Lundgren hör alla berättelser om vad som hände 1915
              tycker Kerstin Lundgren att det är en beskrivning av en armenisk
              tragedi eller är det en beskrivning av ett folkmord?
            </seg>
          </u>
          <note type="speaker" n="1d4ad9e7">
            Anf. 23 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-e83312bc66fee8f2-3" n="dd5d959d">
            <seg n="bb40f955">
              Fru talman! Grundläggande är att vi vill driva på för att nå
              en försoning och för att nå ett resultat i Turkiet och i Armenien
              för att man där ska ta hand om det som är den egna historien.
              Det är viktigt, precis som har sagts tidigare, att man gör det.
              Man måste göra upp med sin historia, och man måste gå vidare.
            </seg>
            <seg n="76fddcd7">
              Fru talman! Jag hoppas att man väljer att gå den väg som Folkmordskommissionen
              anvisar och att gå den väg som innebär att tvister mellan fördragsslutande
              parter angående tolkningen, tillämpningen eller uppfyllandet av
              denna konvention, där inbegripet tvister som angår en stats ansvarighet
              för folkmord eller annan i artikel 3 uppräknad gärning, skola
              hänskjutas till internationella domstolen där någon av de tvistande
              parterna så fordrar.
            </seg>
            <seg n="27ccff84">
              Jag hoppas att man ska välja den vägen, för det är den väg som
              folkrätten anvisar, och det är den väg som vi tycker är den riktiga,
              inte att politiker ska döma. Det finns många regimer och många
              system runt om i världen där politiker väljer att ställa sig i
              domstols ställe. Låt inte oss beträda den vägen.
            </seg>
            <seg n="49b4fb32">
              Fru talman! Med detta är det inte tal om en tragedi eller förnekelse.
              Det handlar naturligtvis om att det 1915, Svärdets år man talar
              om seyfo var människor som fördrevs och massakrerades. Det var
              en del i en medveten politik. Jag hoppas att man ska kunna komma
              till rätta med det i en försoningsprocess.
            </seg>
          </u>
          <note type="speaker" n="aaba621e">
            Anf. 24 HANS LINDE (v) replik:
          </note>
          <u who="hans_linde_3886bf" xml:id="i-763e6e80065039a6-0" n="3885182e" next="i-5ffc2e6d35a16599-0">
            <seg n="0cc0e644">
              Fru talman! Jag har fortfarande inte fått ett svar från Kerstin
              Lundgren på min fråga: Vad är Centerpartiets hållning? Hur beskriver
              man från Centerpartiets sida det som hände 1915?
            </seg>
            <seg n="5c3580d1">
              Jag håller med om att det kommer att finnas frågor som berör
              domstolar. Det är frågor om ersättningar och att bedöma enskilda
              skuldfrågor. Men hur vi beskriver det som hände 1915 kan vi inte
              förhålla oss neutrala till, det kan vi inte säga nja till. Vi
              har ett ansvar som politiker det sade jag tidigare från talarstolen
              och en plikt att förhålla oss till historiska faktum, precis som
              vi i denna kammare förhåller oss till Förintelsen som var ett
              folkmord på det judiska folket, precis som vi förhåller oss till
              det som hände i Srebrenica och precis som vi förhåller oss till
              det som hände i Rwanda har vi också ett ansvar att förhålla oss
              till det faktum att det som hände 1915 var ett folkmord på armenier,
              assyrier/syrianer, kaldéer och pontier.
            </seg>
            <seg n="6418daf4">
              Både Kerstin Lundgren och Gustav Blix har tidigare här talat
              om det internationella rättssystemet. Man pratar gång på gång
              om 1948 års folkmordskonvention. Men vad som aldrig nämns från
              majoritetens sida är FN-konventionen om icke tillämpbarhet av
              lagstadgade begränsningar för krigsbrott och brott mot mänskliga
              rättigheter som skrevs under 1968 och trädde i kraft 1970. Där
              slår man oerhört entydigt fast att det inte finns någon preskriptionstid
              när det gäller folkmord. I denna FN-konvention sägs det tydligt
              att det går att fastställa folkmord retroaktivt. Varför denna
              tystnad om denna FN-konvention från Kerstin Lundgren som jag vet
              har ett stort engagemang för det internationella rättssystemet?
            </seg>
            <seg n="9dd00085">
              Slutligen måste jag trots allt fråga Kerstin Lundgren följande.
              Hon säger att detta är en uppgift för domstolar och inte för politiker.
              Det är drygt 20 länder som har erkänt folkmordet, bland andra
              Tyskland och Frankrike. Det senaste erkännandet gjordes från representanthusets
              utrikesutskott i USA. Tycker Kerstin Lundgren att dessa länder
              och dessa institutioner har fattat fel beslut och agerat på ett
              felaktigt sätt?
            </seg>
          </u>
          <note n="a752cb00">
            Anf. 25 TREDJE VICE TALMANNEN:
          </note>
          <u who="hans_linde_3886bf" xml:id="i-5ffc2e6d35a16599-0" n="3885182e" prev="i-763e6e80065039a6-0">
            <seg n="c2cdc89d">
              Jag får erinra om att meningsyttringar från läktaren inte är
              tillåtna.
            </seg>
          </u>
          <note type="speaker" n="7dcd7900">
            Anf. 26 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-e83312bc66fee8f2-4" n="dd5d959d">
            <seg n="4c38df8c">
              Fru talman! Det är helt riktigt, som Hans Linde säger, att det
              finns en FN-konvention där det sägs att man inte ska ha någon
              preskriptionstid för folkmord eller krigsförbrytelser. Den gäller
              bara för dem som har anslutit sig till den. Det är många länder
              som har valt att stå vid sidan om, precis som det är många länder
              som har valt att stå vid sidan om ICC därför att man tycker att
              man ska välja andra sätt att lösa detta.
            </seg>
            <seg n="a56c3f32">
              Från min utgångspunkt och från Sveriges utgångspunkt borde vi
              välja en annan väg, nämligen rättssystemet. Jag kan då konstatera
              att det är därför som vi har haft denna Europarådskonvention där
              man bland annat har försökt fylla i den lucka som gäller förbud
              mot preskription av folkmordsbrott. Men den är bara tillämplig
              om brottet var straffbart enligt nationell lag när det skedde.
              Detta är knepigt.
            </seg>
            <seg n="5fcb9125">
              Fru talman! Jag hoppas att man, förutom en försoningsprocess
              på hemmaplan i Turkiet, Armenien, Grekland och så vidare, ska
              kunna få en prövning i den internationella juristkommissionen.
              Det skulle vara ett sätt att lösa konflikter om man inte klarar
              det i den egna nationella domstolen.
            </seg>
            <seg n="ec3667eb">
              Hur knepigt det är med folkmordsfrågorna visar sig i att det
              är två folkmord som vi har att debattera här i riksdagen i dag
              utifrån motioner. I det ena fallet väljer Socialdemokraterna att
              gå med Vänstern och Miljöpartiet. I det andra fallet väljer Socialdemokraterna
              att inte rösta här i kammaren.
            </seg>
            <seg n="40a0b741">
              Jag tycker att vi måste hantera detta på ett mer rättsenligt
              sätt. Då handlar det om att välja den internationella folkrättens
              väg.
            </seg>
          </u>
          <note type="speaker" n="bbd1a1f9">
            Anf. 27 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-3" n="d1607eb5">
            <seg n="02ef0ec7">
              Fru talman! Jag blir lite konfunderad. Det låter som om vi parlamentariker
              inte har någonting med detta att göra. Vi ska inte tycka något,
              och vi ska inte göra något. Jag menar att det är just därför som
              vi är här. Vi är valda av människor runt om i landet för att representera
              ett visst parti och en viss uppfattning. Det är det som vi gör.
            </seg>
            <seg n="d1948a79">
              Regeringen som vi har i dag sitter på majoritetens uppdrag. Det
              är ni som bestämmer vad regeringen ska tycka. Det är inte regeringen
              som bestämmer vad ni ska tycka. Formellt sett är det så. Det är
              ni som ger regeringen uppdraget att vara regering, och det är
              ni som ska styra regeringen, inte tvärtom.
            </seg>
            <seg n="ead5ff80">
              Då blir det lite konstigt när vi i vissa fall har precis samma
              uppfattning på båda sidorna här i kammaren. Jag upplever det som
              att ni ändå låter regeringen styra.
            </seg>
            <seg n="a1dd72b4">
              Jag begärde ordet för att jag vill säga något om Västsahara.
              Jag kan inte riktigt förstå vad problemet är med att erkänna Västsahara
              enligt folkrätten. Ju längre tid som går innan Västsahara erkänns,
              desto svårare blir det för landet därför att Marocko får mer och
              mer inflytande över politiken i Västsahara som man redan har haft
              under lång tid. Västsahara står längre från ett självstyre nu
              än vad man har gjort tidigare, skulle jag vilja påstå.
            </seg>
            <seg n="f647fc4f">
              Marocko har nära band till EU, men man får inte vara med i Afrikanska
              unionen, om det inte har skett någon förändring under den senaste
              tiden, just på grund av att man inte erkänner Västsahara och på
              grund av att man ockuperar Västsahara. Det borde vara viktigt
              med dessa relationer också. Jag skulle därför vilja höra lite
              mer om vad som är problemet i fråga om ett erkännande av Västsahara?
            </seg>
          </u>
          <note type="speaker" n="b3fe524f">
            Anf. 28 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-e83312bc66fee8f2-5" n="dd5d959d">
            <seg n="bcd8c4ca">
              Fru talman! Självklart ska vi tycka, tala och debattera. Det
              är en viktig uppgift. Men vi alla har också att förhålla oss till
              regeringsformen och riksdagsordningen och jobba utifrån det, och
              regeringen styr riket när man har fått det mandatet.
            </seg>
            <seg n="3bd34094">
              När det gäller om regeringen ska välja vägen att erkänna Västsahara
              har vi en folkrättslig grund. Jag tycker att det var riktigt att
              göra som Sverige gjorde, att oerhört noga och oerhört varsamt
              gå fram när det handlade om erkännandet av Kosovo för att försöka
              säkra förutsättningarna att också en konflikt här skulle kunna
              tas till domstol för prövning precis som man faktiskt har gjort
              för att få ett erkännande när det gäller förenligheten med internationell
              rättsordning.
            </seg>
            <seg n="346241de">
              Det är naturligtvis detta som också är dilemmat när det gäller
              Västsahara. Erkännande av stater ska inte gå till på det sätt
              som till exempel Ryssland gjorde när man ensidigt erkände Sydossetien
              och Abchazien. Det är inte den vägen vi vill gå. Men nu ska vi
              på intet sätt jämföra med Västsahara. Där finns det ett domslut
              från den internationella domstolen som pekar ut en väg så det
              är absolut inte likvärdigt.
            </seg>
            <seg n="e7074eba">
              Fru talman! Om Sverige i ett uttalande i riksdagen skulle göra
              ett erkännande måste det också gå att leva upp till det för regeringen.
              Det måste också hålla vid en prövning senare. Där är, fru talman,
              inte förutsättningarna i dag. Därför väljer vi den väg vi väljer.
            </seg>
          </u>
          <note type="speaker" n="f806a0e8">
            Anf. 29 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-4" n="d1607eb5">
            <seg n="cd4a47df">
              Fru talman! Det haltar ändå lite grann. Ett erkännande av stater
              måste tolkas likadant egentligen av alla länder. Det är ju samma
              regelverk vi följer. När vi inte ens gör det i EU-länderna vi
              erkänner exempelvis inte samma stater är det någonting som är
              lite konstigt. Spanien har till exempel inte erkänt Kosovo. Man
              är rädd för att Katalonien och Baskien då också kräver självständighet
              och får stöd för det kravet från oss andra.
            </seg>
            <seg n="5a89d1cc">
              Jag menar att det är olika tolkning länderna emellan om när man
              ska erkänna en stat eller inte. En gång i tiden hade vi kanske
              ännu striktare regler för när länder ska erkännas eller ej regler
              som vi började luckra upp lite grann när det handlade om Baltikum,
              om jag inte missminner mig. Det är i alla fall min minnesbild.
            </seg>
            <seg n="db67d3af">
              I övrigt är det naturligtvis bra om vi kan få olika frågor till
              domstol. Som Hans Linde tidigare sade finns det ingen preskription
              när det gäller folkmord. Däremot är det omöjligt att i det här
              läget liksom lagföra de individer som beslutade om de olika sätten
              att bete sig mot armenier och andra. De människorna lever inte
              längre, till skillnad från exempelvis kemiske Ali som levde när
              domslutet kom.
            </seg>
            <seg n="d19f714b">
              Det är alltså väldigt stor skillnad mellan de två olika folkmord
              som vi i dag diskuterar. Det är inte lika lätt att få ett domstolsutslag
              när det gäller Armenien som när det gällde Anfalkampanjen. Det
              måste vi också komma ihåg.
            </seg>
          </u>
          <note type="speaker" n="50a0e973">
            Anf. 30 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-e83312bc66fee8f2-6" n="dd5d959d">
            <seg n="a34678b3">
              Fru talman! När det gäller erkännande av stater är det naturligtvis
              så som Bodil Ceballos tidigare konstaterade. Folkrätten utvecklas
              av olika händelser.
            </seg>
            <seg n="7d38f347">
              Men från svensk sida och för Sverige som ett litet land är det
              naturligtvis oerhört viktigt att värna folkrätten och att försöka
              hävda den i det internationella systemet. Därför var vi så varsamma
              när det gällde att pröva frågan om Kosovos självständighet. Det
              är också därför som det naturligtvis krävs varsamhet i fråga om
              erkännande av andra stater, som i fallet Västsahara.
            </seg>
            <seg n="b90f5c14">
              Jag hoppas, fru talman, att den väg som FN visat med folkomröstning
              och självstyre kan nå framgång. Jag hoppas också att vi här kan
              få en debatt där fler länder tillsammans med Sverige är beredda
              att driva frågan, för det är vägen framåt för att nå en bättre
              framtid för det västsahariska folket.
            </seg>
            <seg n="e0351af6">
              Givetvis är det som hände armenier, assyrier/syrianer och grekiska
              pontier en historisk situation. Precis som Bodil Ceballos säger
              är det inte möjligt att föra någon enskild person till brottmålsdomstolen
              för att dömas som enskild. Men att döma mellan stater i tolkningen
              av folkmordskonventionen är ändå en väg som det vore värdefullt
              att pröva om och när frågan har hanterats vidare i Turkiets och
              Armeniens relationer.
            </seg>
            <seg n="540dc867">
              Det viktiga, fru talman, är också här att man i berört område
              kommer vidare detta för att kunna uppnå upprättelse och försoning
              och för att kunna gå vidare både som land och som enskild människa.
            </seg>
          </u>
          <note type="speaker" n="e2c2747a">
            Anf. 31 ERIK ULLENHAG (fp):
          </note>
          <note n="db11e6f8">
            Fru talman! Inledningsvis yrkar jag bifall till utskottets förslag
            i betänkandet i sin helhet.
          </note>
          <u who="erik_ullenhag_8c0a3a" xml:id="i-0dcd76eab770b2d9-0" n="7855d174" prev="i-44b8ef3750304eef-0">
            <seg n="bc8c6569">
              I dag diskuterar vi regionen Mellanöstern och Nordafrika där
              miljontals människor under en mycket lång tid har drabbats av
              ofrihet, förtryck och lidande. Miljoner människor har drabbats
              av återkommande konflikter, av krig och av mördande.
            </seg>
            <seg n="35ddd8c9">
              För mig som är född i ett fritt och rikt land förskonat från
              krig är det lite svårt att förstå hur det känns för den kurdiska
              mamman som ska berätta för sitt barn att man inte får tala kurdiska
              eller att pappan är fängslad därför att han har stått upp för
              den kurdiska frihetskampen.
            </seg>
            <seg n="eb224936">
              Jag har svårt att begripa känslan hos de civila i Gaza som drabbades
              av de senaste krigshändelserna i Gazakriget och den rädsla som
              fanns för att bomber eller granater skulle slå ned just bredvid
              dem själva.
            </seg>
            <seg n="3bfb4341">
              Jag har svårt att förstå hur det känns med den bristande framtidstro
              och det förlorade framtidshopp som faktiskt blir effekten av att
              gränserna in mot Gaza stängs.
            </seg>
            <seg n="12409942">
              På samma sätt är det svårt för mig att begripa hur det känns
              för den familj som lever i Sderot och som drabbas av Hamas kassamraketer
              och som när larmet går har femton sekunder på sig för att leta
              upp ett skyddsrum eller hur det är att gå med sina barn till en
              lekplats som är byggd som ett skyddsrum eftersom man vet att det
              fortsätter att regna kassamraketer.
            </seg>
            <seg n="4ed44157">
              Jag har svårt att begripa västsahariernas dröm om frihet samt
              det förtryck och det förnekande som de drabbas av när deras rätt
              till självbestämmande inte erkänns.
            </seg>
            <seg n="dc7fe4f0">
              När jag går genom ett soligt Helsingfors är det nästan omöjligt
              för mig att förstå känslan hos den unga kvinna i Teheran eller
              någon annanstans i Iran som drabbas av den religiösa polisen och
              som kan misshandlas enbart därför att hon väljer att klä sig eller
              bete sig på ett visst sätt eller väljer att tro på en Gud, eller
              hur det känns för en homosexuell iranier som inte själv får bestämma
              vem han eller hon älskar.
            </seg>
            <seg n="30a627fa">
              Men även om jag har svårt att begripa är det en skyldighet för
              oss som är födda i fred och frihet att ställa upp för de människor
              som inte haft samma tur. Här för Sverige en konsekvent utrikespolitik
              för att stå upp för demokrati, mänskliga rättigheter och de olika
              människor som förtrycks i regionen i fråga och runt om i världen.
            </seg>
            <seg n="9e3c1dd6">
              Jag tänker göra några nedslag på de områden som berörs i betänkandet.
            </seg>
            <seg n="7c2330e2">
              När det gäller konflikten mellan Israel och Palestina och fredsprocessen
              måste vi självklart vara tydliga med att vi nu de senaste dagarna
              har anledning att vara rejält kritiska mot den israeliska regeringen.
              Det är en provokation, precis som utrikesministern uttryckt, att
              det samtidigt som USA:s vicepresident landar i Israel för att
              påbörja en fredsprocess fattas beslut om ytterligare bosättningar.
              Där måste vi vara mycket tydliga. Ytterligare bosättningar är
              inte förenligt med en fortsatt lyckad fredsprocess.
            </seg>
            <seg n="1a614d2d">
              På samma sätt som vi behöver vara tydliga med att gränserna mot
              Gaza måste öppnas måste vi samtidigt, precis som moderater sagt
              här i talarstolen, vara tydliga om att vi ska ha kontroll över
              vapenexport och vapensmuggling. Väpnat våld får inte fortsätta
              inom Gaza, och Hamas måste erkänna staten Israel.
            </seg>
            <seg n="cb278fcb">
              Det känns trist att vi är i ett läge där fredsprocessen går så
              trögt, för människorna i Gaza och i Sderot ja, en absolut majoritet
              vill leva i fred. De ska ha vårt stöd.
            </seg>
            <seg n="ee4785b9">
              I sammanhanget blev jag lite förvånad när jag lyssnade på Hans
              Linde som gick upp och sade att den svenska regeringen inte spelar
              speciellt stor roll på den internationella scenen. Har Hans Linde
              missat att vi nyss hade EU-ordförandeskapet? Det svenska ordförandeskapet
              drev igenom slutsatser som gjort att EU har blivit betydligt aktivare
              till exempel i fredsprocessen PalestinaIsrael och när det gäller
              de möjligheterna att nå fred mycket aktivare än vi tidigare var.
            </seg>
            <seg n="197b3c1a">
              Ett annat område som behandlas i betänkandet är kurdernas situation.
              Kurder runt om i olika delar av Kurdistan förvägras rätten att
              tala sitt språk och att utöva sin kultur. Här behövs det en tydlighet
              gentemot alla regeringar och regimer som förtrycker kurder. Särskilt
              kan situationen för de statslösa kurder som lever i den syriska
              delen av Kurdistan lyftas fram liksom deras rättigheter.
            </seg>
            <seg n="7318b93a">
              Det senaste året har varit varierande vad gäller situationen
              i Mellanöstern och Nordafrika. En hel del hopp har tänts. Jag
              har personligen känt ett enormt stort hopp när jag har sett hur
              vanliga, unga iranier har gått ut på gatorna för att kräva frihet,
              demokrati och mänskliga rättigheter krävt det som är självklart
              för mig som är född i Sverige. Vårt stöd till demokratirörelsen,
              till den gröna rörelsen grönt har ju blivit färgen för hela demokratirörelsen
              måste fortgå. Vi behöver vara tydliga mot mullorna i Iran: Vi
              stöder de krafter som står upp för demokrati, rättssäkerhet och
              mänskliga rättigheter.
            </seg>
            <seg n="4c099544">
              Vad gäller Iran är det också centralt att det internationella
              samfundet klarar av att sätta press så att mullorna i Iran inte
              sitter på kärnvapen. Det skulle nämligen vara ett av de riktigt
              stora hoten mot världsfreden.
            </seg>
            <seg n="5f683545">
              För någon vecka sedan inträffade en annan positiv händelse Gustav
              Blix var inne på den nämligen valet i Irak. Det sker nu fria val
              i Irak, ett antal år efter att Saddam Hussein-regimen föll. Här
              har Sverige en roll att spela. Vi spelar en rätt viktig roll.
              Vi har öppnat en ambassad i Bagdad, och vi har öppnat ett konsulat
              i Erbil i den irakiska delen av regionala Kurdistan. Där spelar
              Sverige roll, och där kan vi dra nytta av de kontakter vi kan
              ha med alla som har flytt eller invandrat till oss en gång i tiden.
              Där kan vi stödja en återuppbyggnad.
            </seg>
            <seg n="4b4d58be">
              I takt med att soldaterna dras tillbaka från Irak och i takt
              med att Irak tar större och större ansvar för sin egen säkerhet
              behöver vi och andra länder i omvärlden ge stöd till återuppbyggnaden
              och rättssystemet och visa vår närvaro.
            </seg>
            <seg n="f31ffec7">
              En annan konflikt som speglas i betänkandet är den i Västsahara.
              Här handlar det om en tydlighet, som utskottsmajoriteten visar,
              i att det västsahariska folket har rätt till självbestämmande.
              Det handlar om en tydlighet i att stå upp för de internationella
              överenskommelser och beslut som finns kring folkomröstning om
              Västsaharas framtid, och det handlar om en tydlighet i att säga
              att det är västsaharierna själva som ska bestämma över sin egen
              framtid.
            </seg>
            <seg n="63787341">
              Det som diskuteras intensivast i dag handlar om folkmordet på
              armenier, assyrier/syrianer, kaldéer och pontiska greker 1915.
              I princip alla folkrättsforskare är tydliga med att det som skedde
              1915 var ett folkmord. De övergrepp och det mördande som drabbade
              människorna och det drabbar fortfarande efterlevande till armenier,
              assyrier/syrianer, kaldéer och pontiska greker var ett folkmord.
              Ändå landar Folkpartiet i att inte vilja att vi ska rösta i Sveriges
              riksdag om huruvida detta är ett folkmord. Varför inte? Därför
              att det är viktigt att värna folkrätten.
            </seg>
            <seg n="13eef6bf">
              Folkrättsliga bedömningar ska göras i internationella organ och
              den internationella domstolen. Allra bäst fungerar det när domstolar
              i de enskilda länderna tillämpar folkrätten, snarare än Sveriges
              riksdag. Vi ser den förvirring som uppstår bland vänsterpartierna.
              När Socialdemokraterna helt plötsligt har blivit pressade av Lars
              Ohly och de andra att byta ståndpunkt, vad händer då? Ja, i Sveriges
              riksdag ska de erkänna folkmordet 1915, men de tänker inte erkänna
              det folkmord och brott mot mänskligheten som Anfalkampanjen innebar,
              där bland annat 5 000 kurder gasades ihjäl i Halabja.
            </seg>
            <seg n="1ebdda0e">
              Fru talman! Jag brukar väldigt sällan hålla upp Göran Persson
              som exempel. Men Göran Persson sade en sak som var viktig när
              det gäller svensk utrikespolitik. Han sade: Vi i Socialdemokraterna
              släpper inte in Vänsterpartiet och ger dem inflytande i utrikespolitiken,
              för de är inte trovärdiga.
            </seg>
            <seg n="16e02379">
              Nu har detta skett. Nu har Lars Ohly fått trumfkortet, vetorätten,
              i hela vänsterpartiernas politik. Vad är effekten? Tänk tanken,
              mina vänner, att vi hade haft en vänsterregering för en tid sedan
              när Lars Ohly gick ut och demonstrerade med en palestinasjal där
              Israel hade raderats från kartan. Tror Hans Linde och Socialdemokraterna
              att vi hade haft större möjligheter att bidra till fred i Palestina
              och Israel om en person som i så fall hade suttit i Sveriges regering
              går omkring med en symbol vars budskap är att Israel inte har
              rätt att existera?
            </seg>
            <seg n="0612ba07">
              Ohly säger att han inte visste om vad som var på palestinasjalen,
              men jag ber om ursäkt om man vill leda Sverige och föra Sveriges
              röst i utrikespolitiken ska man faktiskt vara i en sådan situation
              att man vet vilken palestinasjal man sätter på sig när man är
              ute och demonstrerar.
            </seg>
            <seg n="b0840d6c">
              Vad har vi mer sett? Vi har sett överenskommelser för utrikespolitiken.
              Ja, överenskommelser och överenskommelser det finns ingen enighet
              om huruvida man ska finnas i Afghanistan eller inte. Jag skulle
              hävda att även diskussionen om erkännandet av folkmord är ett
              tecken på att Socialdemokraternas utrikespolitik blir allt mindre
              seriös och ansvarstagande i ett läge där Lars Ohlys vetorätt ökar.
              Det som sker nu är nämligen att Socialdemokraterna, som tidigare
              har strävat efter att stärka internationell rätt och att ha en
              folkrätt som inte bara rör stater utan också individer och där
              man i rättsliga instanser kan kräva sin rätt, har hamnat i att
              vi ska rösta om svensk utrikespolitik i Sveriges riksdag.
            </seg>
            <seg n="bdc1e8ed">
              Göran Persson hade väldigt rätt när han sade att det är en dum
              idé att låta Vänsterpartiet få inflytande över svensk utrikespolitik.
              En av de frågor vi ska debattera i valet i höst är vilken röst
              Sverige ska ha i världen. Ska vi fortsätta att vara en röst som
              på allvar spelar roll och som använder EU och andra verktyg för
              att påverka vår omvärld och stå upp för demokrati och mänskliga
              rättigheter? Eller ska vi hamna i en situation där vi kan ha Lars
              Ohly som utrikesminister?
            </seg>
            <seg n="02f32be9">
              Jag kan garantera er att Göran Persson hade rätt. Sveriges röst
              i världen skulle bli betydligt mindre tydlig och seriös ifall
              scenariot att Lars Ohly tog plats i regeringen skulle inträffa.
            </seg>
            <seg n="3e95d717">
              Återupptagna förhandlingar
            </seg>
          </u>
          <note n="f01b9c3b">
            Ajournering
          </note>
          <note n="3ad76190">
            Kammaren beslutade kl. 13.55 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note n="26a55cc7">
            Förhandlingarna återupptogs kl. 14.00.
          </note>
          <note n="7a2bb5fd">
            9 § Frågestund
          </note>
          <note n="a5db5229">
            Anf. 32 ANDRE VICE TALMANNEN:
          </note>
          <note n="fde38a82">
            Jag vill hälsa justitieminister Beatrice Ask, statsrådet Maria
            Larsson, jordbruksminister Eskil Erlandsson, miljöminister Andreas
            Carlgren och statsrådet Ewa Björling välkomna.
          </note>
          <note n="e7e04d9b">
            Stasiarkiven
          </note>
          <note type="speaker" n="69bebd61">
            Anf. 33 THOMAS BODSTRÖM (s):
          </note>
          <u who="thomas_bodstrom_00d151" xml:id="i-4be8248ce2523a3a-0" n="831743fd">
            <seg n="0cea9765">
              Fru talman! En fråga som i dag är väldigt aktuell är om vi ska
              öppna de så kallade Stasiarkiven. Det finns förstås väldigt mycket
              information i Sverige som kan vara av intresse för människor som
              bor här om hur vårt samhälle ser ut. Det är verkligen nutidshistoria.
              Samtidigt är det en svår avvägning. Det här kan skada och drabba
              människor, det kan vara människor som just avlidit och som inte
              får någon chans att försvara sig.
            </seg>
            <seg n="58f28385">
              Å andra sidan är intresset så starkt att man inte kan låta frågan
              bara bero. Därför tycker jag att det mest lämpliga vore att tillsätta
              en kommission och gå till botten med det här, utreda det ordentligt
              och se vad det kan vara för intressen. Bör vi öppna arkiven och
              ändå ta hänsyn till de människor som kan bli drabbade? Då får
              vi de svar på frågor som nu ställs utan att vi gör avkall på värnandet
              om den enskildes integritet och hänsynen till andra människors
              lidande.
            </seg>
          </u>
          <note type="speaker" n="81d90485">
            Anf. 34 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-0" n="7b7a911c">
            <seg n="7ca89b69">
              Fru talman! Säpo fick i början av 90-talet en viss information
              om innehållet i Stasis arkiv. De uppgifterna följdes senare upp,
              och det visade sig att de innehöll namn på ett femtiotal svenskar.
              Några var misstänkta för olovlig underrättelseverksamhet. Det
              inleddes förundersökningar. Samtliga förundersökningar lades ned.
            </seg>
            <seg n="4546ed95">
              Uppgifter om vilka som tidigare varit misstänkta för brott skyddas
              i regel av väldigt stark sekretess, till skydd för den enskilde.
              I de aktuella fallen är sekretessen avsedd att skydda även Säpos
              sätt att arbeta. Det är det som komplicerar det hela.
            </seg>
            <seg n="28a9152f">
              Den diskussion som vi haft de senaste veckorna grundar sig i
              ett intresse från forskare att ta del av materialet. Det kan ibland
              väga tyngre än de skäl som gäller för sekretess. Då kan man göra
              en ansökan till regeringen, som kan pröva frågan om det för forskningsändamål
              behöver lämnas ut uppgifter.
            </seg>
          </u>
          <note type="speaker" n="6fecb9ac">
            Anf. 35 THOMAS BODSTRÖM (s):
          </note>
          <u who="thomas_bodstrom_00d151" xml:id="i-4be8248ce2523a3a-1" n="831743fd">
            <seg n="5299fce5">
              Fru talman! Vi hade en liknande situation tidigare inför Säkerhetstjänstkommissionen.
              Då var det också så att vissa människor kunde bli lidande. Vi
              tillsatte en kommission som gjorde ett väldigt bra arbete och
              till och med hörde människor under ed. Det pågick under förra
              och förrförra mandatperioden. Då fanns det kanske inte läge att
              tillsätta en parallell kommission.
            </seg>
            <seg n="8354eb72">
              Men med tanke på de goda resultat som visades där och det starka
              intresse som finns tycker jag att det nu är en väldigt bra situation
              för att tillsätta en kommission. Det är inte så konstigt att det
              inte blev något med de tidigare undersökningarna; de flesta brotten
              är förstås preskriberade. Det kan finnas väldigt stort intresse
              ändå.
            </seg>
            <seg n="f77212fd">
              Såväl Stasi som KGB är av intresse i Sverige. Vi vet att Jan
              Guillou haft kontakter en bit in på 70-talet. Det är oerhört intressant
              att se om det finns andra ledande personer i Sverige som kan ha
              sådana förgreningar eller haft sådana förgreningar till Stasi
              och KGB. Jag tycker att man får den perfekta balansen med en kommission.
              Det är därför jag ställer frågan: Vore det inte bra att tillsätta
              en sådan kommission så att vi kan vända på alla stenar?
            </seg>
          </u>
          <note type="speaker" n="28f9b80a">
            Anf. 36 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-1" n="7b7a911c">
            <seg n="1cb7bb4a">
              Fru talman! Som Thomas Bodström väl känner till har frågan om
              sekretess, som Säpo har hävdat i fråga om utlämning av uppgifterna,
              prövats i domstol. Det kommer att gå till ytterligare en instans.
              Den prövningen bör naturligtvis göras.
            </seg>
            <seg n="ec313ea3">
              Jag försökte förtydliga i mitt svar tidigare att jag tycker att
              det ibland finns skäl för forskare att ta del av sådant material
              som skyddas av omfattande sekretess. Då finns det möjlighet att
              ansöka om tillstånd hos regeringen, som kan pröva en sådan fråga.
              Det i sig är ett viktigt besked i det korta perspektivet.
            </seg>
            <seg n="3b8dfee8">
              Jag tycker att det är för tidigt att i dag säga att man ska tillsätta
              en kommission just för detta ändamål. Jag anser nog inte att det
              är det primära. Däremot kan jag dela uppfattningen att det är
              intressant med den typ av forskning som har aktualiserat diskussionen.
            </seg>
            <seg n="54eeeb9f">
              Brottsofferfonden
            </seg>
          </u>
          <note type="speaker" n="411b4eb9">
            Anf. 37 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-9c25962f9357315c-0" n="b2c2226a">
            <seg n="51e897ec">
              Fru talman! Jag vill ställa min fråga till justitieministern.
            </seg>
            <seg n="830af8ff">
              Sedan många år blir den som döms till ett straff där fängelse
              ingår skyldig att betala 500 kronor till Brottsofferfonden. Det
              beloppet har varit lika i många år.
            </seg>
            <seg n="802f70ec">
              Fonden stöder olika projekt för brottsoffer. Läget har däremot
              blivit skarpare för brottsoffer i och med att brotten blir allt
              grövre i många fall. Ta till exempel en som har blivit utsatt
              för ett väpnat rån på sin arbetsplats. Detta kan sätta spår för
              livet och kanske kräver en lång rehabilitering. Jag menar att
              det är hög tid att höja beloppet.
            </seg>
            <seg n="78067093">
              Kommer justitieministern att vidta åtgärder i den riktningen?
            </seg>
          </u>
          <note type="speaker" n="e0d9f6f4">
            Anf. 38 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-2" n="7b7a911c">
            <seg n="f849c793">
              Fru talman! Jag har faktiskt inte funderat över saken, för att
              vara riktigt ärlig. Brottsofferfrågorna är oerhört centrala. Det
              var ett stort steg framåt för brottsofferfrågorna när Brottsofferfonden
              inrättades. Den gör ett fantastiskt bra arbete.
            </seg>
            <seg n="39424cac">
              Jag vågar inte svara på exakt hur ekonomin ser ut i dag. Det
              behövs alltid mer pengar. Det som är problemet är naturligtvis
              att intagna har väldigt begränsade resurser. Det måste vägas mot
              detta. Däremot finns det andra sätt att stödja brottsoffer, och
              där gör regeringen en rad olika insatser.
            </seg>
          </u>
          <note type="speaker" n="0dcbd3ca">
            Anf. 39 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-9c25962f9357315c-1" n="b2c2226a">
            <seg n="646f836d">
              Fru talman! Tack för det svaret, det verkar hoppingivande.
            </seg>
            <seg n="70d83af4">
              De som kör för fort på våra vägar riskerar att få betala böter
              på upp till 1 000 kronor eller mer. Jag kan tycka att de som har
              utsatt andra för brott borde ansvara för att rehabiliteringen
              blir så kvalificerad som möjligt. Det borde vara rimligt att höja
              beloppet. Därför menar jag att beloppet borde stå i rimlig proportion
              till böterna för fortkörning som också gör att andras liv sätts
              i fara.
            </seg>
            <seg n="6ff41aff">
              Regeringen borde undersöka förutsättningarna för detta.
            </seg>
          </u>
          <note type="speaker" n="39296127">
            Anf. 40 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-3" n="7b7a911c">
            <seg n="293a5022">
              Fru talman! Jag ska naturligtvis titta på det. Men när det gäller
              brottsoffer, rättskipning och hur man ser på den kränkning någon
              har blivit utsatt för är det viktigt att det lagförs och att domstolen
              fattar beslut. Vi har skärpt påföljderna för allvarliga brott,
              och det kommer en proposition till riksdagen snart som handlar
              om just de grova våldsbrotten. I någon mening är detta ännu viktigare
              för den som har blivit utsatt för ett brott än att det kommer
              pengar till Brottsofferfonden.
            </seg>
            <seg n="8dc6b6ee">
              Men det är en viktig verksamhet som man bedriver, och det är
              viktigt att avgift och verksamhet står i rimlig relation till
              varandra. Jag ska naturligtvis titta på det framöver.
            </seg>
            <seg n="59e630ee">
              Ekonomin för personer med funktionsnedsättning
            </seg>
          </u>
          <note type="speaker" n="0ed6a18c">
            Anf. 41 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_873351" xml:id="i-1b3a699f746865be-0" n="b3d6ece4">
            <seg n="629cf517">
              Fru talman! Jag har en fråga till statsrådet Maria Larsson. Det
              gäller personer med omfattande funktionsnedsättningar. Vi vet
              alla att de har en låg inkomst eftersom de inte har en arbetsinkomst
              som de kan stödja sin aktivitetsersättning på. De har väldigt
              höga hyreskostnader. Det är inte ovanligt att hyran kan ligga
              på uppemot 7 000 kronor i månaden, och maxlönen med aktivitetsersättning
              ligger på 7 500 kronor före skatt. Det innebär många gånger att
              dessa personer får söka försörjningsstöd eller att de helt enkelt
              är hänvisade till anhöriga för att få hjälp med hyran när livsmedelsomkostnader
              och annat är betalt.
            </seg>
            <seg n="a3e33189">
              LSS-kommittén, som lämnade sitt betänkande 2008, uppmärksammade
              det här problemet. De menar att det inte stämmer med principen
              att människor inte ska ha merkostnader till följd av funktionsnedsättningar.
              Det har man också uttalat i förarbetena till LSS.
            </seg>
            <seg n="fde153c8">
              Då kommer jag till min fråga till statsrådet: Kommer statsrådet
              att vidta några åtgärder för att komma till rätta med situationen
              med höga hyror för just de här personerna för att de ska kunna
              tillräknas goda levnadsvillkor?
            </seg>
          </u>
          <note type="speaker" n="225d0044">
            Anf. 42 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-8420991544dd6b0b-0" n="20c59347">
            <seg n="9c010b28">
              Fru talman! Tack för frågan! Låt mig först säga att LSS är en
              viktig lagstiftning som tillkom under den förra borgerliga regeringen
              och som har betytt väldigt mycket för många personer med funktionsnedsättning.
              Den har skapat en ny frihet i livet med en fantastisk möjlighet
              till ett mycket mer självständigt liv. Det är en reform som vi
              är stolta över och som vi kommer att fortsätta vårda.
            </seg>
            <seg n="308e33f3">
              Det är precis som frågeställaren säger, att LSS-kommittén har
              tittat på en rad olika frågor i anslutning till den lagstiftning
              som nu har några år på nacken. Det är nu dags för en utvärdering.
              Man har kommit med förslag till reformer och har bland annat tittat
              också på hyressättningen.
            </seg>
            <seg n="eca84e37">
              En del kommer vi att lägga fram förslag och en proposition om
              till riksdagen redan nu under våren, annat kommer att behandlas
              vid ett senare tillfälle. I just den här frågan har vi inte några
              färdiga förslag i dagsläget, så det är en fråga som vi får återkomma
              till.
            </seg>
          </u>
          <note type="speaker" n="168a7c62">
            Anf. 43 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_873351" xml:id="i-1b3a699f746865be-1" n="b3d6ece4">
            <seg n="1033a8b9">
              Fru talman! Jag får tacka för svaret. Det känns ändå hoppfullt
              att vi har tagit ett steg i rätt riktning när det kommer en proposition
              till våren. Nästa steg får vi ta sedan. Men det känns viktigt
              att följa upp det som även Riksrevisionen tog upp i en skrivelse
              2007, just att det här inte gagnar rättssäkerheten för de här
              personerna.
            </seg>
            <seg n="846375bc">
              Tack så mycket för svaret!
            </seg>
          </u>
          <note type="speaker" n="ae0efb5b">
            Anf. 44 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-8420991544dd6b0b-1" n="20c59347">
            <seg n="5e8cdfd0">
              Fru talman! Rättssäkerheten är en väldigt viktig aspekt att ha
              med sig. Vi har sett att det är stora olikheter i bedömningarna
              av behovet av LSS i olika delar av landet. Det har varit en angelägen
              uppgift att försöka hitta någon form av mer likvärdighet, en ökad
              rättssäkerhet i bedömningen. Det är också en av de uppgifter som
              Socialstyrelsen har fått att arbeta med för en ökad rättssäkerhet
              för den enskilde.
            </seg>
            <seg n="48c0b0ff">
              Rättssäkerhetsfrågorna är viktiga, också i det avseende som frågeställaren
              tar upp.
            </seg>
            <seg n="c3e804f5">
              Åtgärder mot hatbrott
            </seg>
          </u>
          <note type="speaker" n="4dec27aa">
            Anf. 45 MEHMET KAPLAN (mp):
          </note>
          <u who="mehmet_kaplan_47809b" xml:id="i-4866ee350b374dea-0" n="957da380">
            <seg n="a12b8036">
              Fru talman! Jag vill ställa min fråga till justitieminister Beatrice
              Ask.
            </seg>
            <seg n="5139c62b">
              Vi har under den senaste tiden i medierna fått reda på att hatbrotten
              har ökat mot judar i Malmö. Innan dess var det också skriverier
              om att muslimer i bland annat Södertälje har haft stora problem
              med förföljelse som också kan liknas vid hatbrott.
            </seg>
            <seg n="8ed15e39">
              Det här är två grupper i vårt samhälle som enligt Brottsförebyggande
              rådets statistik gång på gång haft problem med hatbrott. Med tanke
              på att Säpo det här året men också tidigare år har fått förstärkningar
              med hundratals miljoner kronor undrar jag hur man kvalitetssäkrar.
              Vad gör Säpo? Och vad är ministerns idé om hur vi ska komma till
              rätta med hatbrott mot minoriteter i Sverige?
            </seg>
          </u>
          <note type="speaker" n="580974c0">
            Anf. 46 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-4" n="7b7a911c">
            <seg n="31b26d46">
              Fru talman! Tack för denna fråga! Hatbrott är synnerligen allvarliga.
              De är inte så många till antalet, men desto större är den kränkning
              som de står för. Det är otroligt viktigt att arbeta med dem.
            </seg>
            <seg n="77e79c6b">
              Det konkreta svaret på frågan är att vi nu väntar på Brottsförebyggande
              rådets årsredovisning för 2009. Vi har tidigare inte sett våldsamma
              ökningar eller sänkningar, men det kan vara ganska snabba växlingar.
              Det finns en känsla, i vart fall utifrån de debatter som har varit
              under senare månader, att det kan ha skett en förändring. Därför
              är jag väldigt angelägen att få en korrekt statistik och en bedömning,
              och det ska komma en sådan i sommar.
            </seg>
            <seg n="03e928b4">
              Jag har gett ett uppdrag till myndigheten att följa upp den lagstiftning
              och det arbete som bedrivs i de olika rättsinstanserna när det
              gäller hatbrott. Om jag kommer ihåg rätt är det i slutet av året
              som det ska redovisas. Jag vågar inte säga exakt när. Men det
              måste göras en uppföljning av det arbete som bedrivs.
            </seg>
          </u>
          <note type="speaker" n="ea572c94">
            Anf. 47 MEHMET KAPLAN (mp):
          </note>
          <u who="mehmet_kaplan_47809b" xml:id="i-4866ee350b374dea-1" n="957da380">
            <seg n="6ef46389">
              Fru talman! Tack, Beatrice Ask! Min fråga handlar också om vad
              statsrådet har för idéer kring de attacker nu kommer vi ned på
              konkret nivå mot till exempel moskén i Malmö, mot moskén i Haninge,
              som nu senast drabbades av omfattande vandalisering. Samma sak
              gäller Malmö med gravskändningar på judiska gravplatser.
            </seg>
            <seg n="b94dfae7">
              Det behövs också ett symboliskt handlande, inte bara pengar som
              vi måste kvalitetssäkra. Statsrådet kanske bör besöka de här platserna
              och visa att vi menar allvar med vår kamp mot hatbrott mot minoritetsgrupper
              i Sverige för att vi ska kunna ha ett harmoniskt samhälle där
              vi tillsammans verkar för det allmännas bästa.
            </seg>
          </u>
          <note type="speaker" n="5e41491d">
            Anf. 48 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-5" n="7b7a911c">
            <seg n="53ff19cd">
              Fru talman! Jag var nyligen i Malmö, och precis innan jag gick
              hit hade jag faktiskt möte med en organisation just kring hatbrottsfrågorna,
              så vi försöker att visa det intresse och föra den diskussion som
              måste föras kring detta.
            </seg>
            <seg n="a2902d12">
              Det är lätt för mig att säga att polisen har ett ansvar och att
              vi ska göra det ena och det andra, men det är också en ledarskapsfråga
              och en fråga om vilken attityd man har till att människor inte
              alltid har den vidsynthet som man skulle kunna kräva.
            </seg>
            <seg n="b6d64084">
              Jag tror att det viktiga just nu är att fundera över hur fortbildning
              och aktiviteter inom polisen kan se ut för att man ska bli bättre
              på att utreda och hantera de här brotten. Vi har i grundutbildningen
              ett obligatoriskt inslag när det gäller hatbrott. Vi har också
              särskilda åklagare som är utsedda för att arbeta särskilt med
              frågorna. Men det är möjligt att det finns mer att göra på det
              här området för att ytterligare tydliggöra att de här brotten
              måste tas på stort allvar.
            </seg>
            <seg n="3221c0d5">
              Svenska skolföretag i England
            </seg>
          </u>
          <note type="speaker" n="fd762c84">
            Anf. 49 ANNA LILLIEHÖÖK (m):
          </note>
          <u who="anna_lilliehook_ba66ea" xml:id="i-32ff551a0a1cd4cc-0" n="8d104c3f">
            <seg n="ce95749a">
              Fru talman! Jag vill rikta min fråga till handelsministern.
            </seg>
            <seg n="b7f03064">
              I går kunde vi i en av morgontidningarna läsa att flera svenska
              skolföretag är på plats i England för att se på möjligheten att
              öppna friskolor där. Intresset visade sig stort från olika föräldragrupper.
              Det är väldigt glädjande att också vår skolsektor kan bli en exportsektor.
              Artikeln har rubriken England är bara början.
            </seg>
            <seg n="3a7538de">
              Min fråga till ministern är hur hon ser att hon kan understödja
              denna utveckling.
            </seg>
          </u>
          <note type="speaker" n="e828c89c">
            Anf. 50 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-43e17a55358fe0de-6" n="042a9058">
            <seg n="c43e72f7">
              Fru talman! Tack så mycket för frågan! Det här är ett viktigt
              område där vi nu kan se en ny exportpotential.
            </seg>
            <seg n="9fab4dce">
              Vi har traditionellt inriktat vår export på högteknologi. Det
              handlar mycket om IT och telekom, och det handlar om maskiner
              och stålindustri. Det är också det som är basen i vår export,
              basen i vår industri, som icke ska förglömmas. Men till detta
              vill vi också hitta nya områden för export.
            </seg>
            <seg n="5f5a7ff0">
              Jag har tidigare den här veckan pekat ut två viktiga områden.
              Det handlar om miljöteknik och det handlar om sjukvård. Ytterligare
              ett väldigt bra område är just utbildning, som är ren tjänsteexport,
              så det är naturligtvis ett område som jag fortsatt kommer att
              prioritera.
            </seg>
          </u>
          <note type="speaker" n="52116469">
            Anf. 51 ANNA LILLIEHÖÖK (m):
          </note>
          <u who="anna_lilliehook_ba66ea" xml:id="i-32ff551a0a1cd4cc-1" n="8d104c3f">
            <seg n="0ac4c374">
              Fru talman! Tack så mycket för svaret! Villkoret för tjänsteexport
              inom välfärdstjänsterna är naturligtvis att det byggs upp företag
              inom den här sektorn. Det betyder att den sektorn kanske behöver
              förändras även här hemma. Vi behöver då företag som går med tillräckligt
              överskott för att ha råd att ge sig ut i världen.
            </seg>
            <seg n="255800aa">
              I går behandlade vi här i kammaren ett förslag från det största
              oppositionspartiet om att förbjuda vinstutdelning i välfärdsföretag.
              De hänvisade till att vinsten ofta riskerar att uppstå genom att
              man väljer de duktigaste eleverna, att man väljer de friskaste
              patienterna eller möjligen att man gör avkall på kvaliteten. Då
              vill jag fråga ministern om hon inte ser en risk för detta om
              vår välfärdssektor ska förändras i en sådan riktning.
            </seg>
          </u>
          <note type="speaker" n="74688a5a">
            Anf. 52 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-43e17a55358fe0de-7" n="042a9058">
            <seg n="084c9ace">
              Fru talman! Jag ser inte den risken. Men låt mig först konstatera
              vikten av att vi säkerställer en bra skola för alla våra svenska
              barn och dessutom en skola som inte kostar.
            </seg>
            <seg n="fe629ea8">
              När vi har det klart tycker jag också att vi kan diskutera hur
              formen för skolan ska vara. Från regeringens sida är vi öppna
              för både den offentliga skolan, privata friskolor och kooperativ.
              Det är inte formen som skolan drivs i som är det viktiga, utan
              det handlar om att säkerställa kvaliteten. Där gör regeringen
              ett väldigt bra arbete redan i dag under ledning av vår skolminister
              Jan Björklund.
            </seg>
            <seg n="6ca47979">
              Det finns en stor exportpotential. Grundläggande för den är att
              det finns alternativ och referensramar hemma i Sverige så att
              vi kan visa ute i världen hur duktiga vi är. Nu vet jag genom
              erfarenhet från alla mina resor ut i världen att just utbildning
              är ett väldigt efterfrågat område. Men jag tror också att vi kan
              göra betydligt mer. Då är det också viktigt att det finns olika
              alternativ här hemma att visa upp. Vi får fortsätta att arbeta
              i den riktningen.
            </seg>
            <seg n="6531ffac">
              Det småskaliga kustnära fisket
            </seg>
          </u>
          <note type="speaker" n="1f9d7fec">
            Anf. 53 PETER JEPPSSON (s):
          </note>
          <u who="peter_jeppsson_ad061c" xml:id="i-3f7294ebe5f3a02b-0" n="1a8b71fb">
            <seg n="d310bcf0">
              Fru talman! Min fråga går till jordbruksministern.
            </seg>
            <seg n="f86d2c1d">
              Jordbruksministern har vid ett antal tillfällen, såväl här i
              kammaren som genom olika pressmeddelanden från departementet,
              talat om hur viktigt det småskaliga kustnära fisket är. I veckan
              svarade ministern på två skriftliga frågor som jag ställt, dels
              angående det kustnära fisket och de avslag som Fiskeriverket gör
              på ansökningar om fiskelicenser, dels om ålfisket.
            </seg>
            <seg n="29addc0f">
              Problemet är att antingen lyssnar inte Fiskeriverket på ministerns
              uttalade vilja eller så är ministern alltför otydlig gentemot
              verket. Trots ministerns uttalade intentioner slår Fiskeriverket
              i handling ihjäl det kustnära fisket.
            </seg>
            <seg n="34a7fb8c">
              Fru talman! I lördags var jag på årsmöte vid Sveriges Fiskares
              Riksförbunds avdelning 42 och 43 i Sölvesborgs kommun. Mötet talade
              sitt klara och tydliga språk. Om inget görs avseende licenser
              kommer det kustnära fisket att dö ut.
            </seg>
            <seg n="13c801c6">
              Vad menar ministern konkret med att det ska bli förbättringar
              för det småskaliga fisket?
            </seg>
          </u>
          <note type="speaker" n="dc15d2f2">
            Anf. 54 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-43e17a55358fe0de-8" n="23a56148">
            <seg n="79df8457">
              Fru talman! Det kustnära småskaliga fisket är viktigt ur många
              synvinklar och aspekter därav det uppdrag som regeringen har gett
              till Fiskeriverket att utreda vad som ska göras för att förbättra
              förutsättningarna för att vi ska få det fiske som vi vill ha utefter
              och längs våra kuster. Det vill vi ha av många skäl: av sysselsättningsskäl,
              av kulturella skäl och av traditionsskäl, men också därför att
              det ger en vidare sysselsättning i förädlingsindustri och liknande.
            </seg>
            <seg n="d63cb86b">
              När det gäller att dela ut tillstånd är det emellertid så att
              det är myndighetsutövning, som hanteras av ansvarig myndighet.
              De har att ta hänsyn till var tillgängliga resurser finns. Enkelt
              uttryckt: Finns det ingen fisk i havet så kan man inte dela ut
              några tillstånd att fiska. Fisk i havet har det i sin tur varit
              brist på.
            </seg>
            <seg n="0ce5ac99">
              Jag har lagt en otrolig kraft på att bygga upp bestånden, torsken
              i Östersjön för att ta ett exempel. Och jag har lyckats, vill
              jag påstå. Det är möjligt att fiska på ett annat sätt än vad som
              var möjligt för några år sedan, för då var fisken slut.
            </seg>
          </u>
          <note type="speaker" n="d37ee807">
            Anf. 55 PETER JEPPSSON (s):
          </note>
          <u who="peter_jeppsson_ad061c" xml:id="i-3f7294ebe5f3a02b-1" n="1a8b71fb">
            <seg n="a2da23b3">
              Fru talman! Jag tackar ministern för svaret. Problemet är att
              medan förbättringar för det småskaliga fisket utreds går det samtidigt
              mot en säker utplåning. Fiskeriverket har satt i system att kategoriskt
              ge avslag oavsett omständigheter. Unga fiskares möjligheter att
              ta över har stoppats, trots att det inte är fråga om någon utökning
              av fisket, utan om ett generationsskifte.
            </seg>
            <seg n="6abd7802">
              Det kustnära fisket ger en ansenlig mängd jobb till sjöss och
              i land, som ministern sade, till exempel i beredningsindustri
              och restauranger, och det ger liv åt Sveriges långa kust.
            </seg>
            <seg n="9e9f73c3">
              Den politiska signalen måste vara tydlig från departementet.
              Det är inte fråga om någon utökning av fisket, utan om att man
              behåller samma procent kustnära fiske. Kanske trålfisket kan släppa
              något och så vidare.
            </seg>
            <seg n="96ec7217">
              Min följdfråga blir: Vad avser ministern att göra så att det
              inte bara blir fina ord utan även resultat för att ytterligare
              tydliggöra regeringens vilja avseende det kustnära fisket?
            </seg>
          </u>
          <note type="speaker" n="204cab74">
            Anf. 56 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-43e17a55358fe0de-9" n="23a56148">
            <seg n="20504d5f">
              Fru talman! Återigen: Vad som göras skall är redan gjort. Jag
              har nämligen sett till att förstärka möjligheterna för den fisk
              som måste finnas i havet för att fiskarna ska kunna fiska där.
              Jag har dessutom gett Fiskeriverket i uppdrag att utreda förutsättningarna
              för att stärka det kustnära fisket när vi nu får mer fisk i havet
              som är möjlig att fiska.
            </seg>
            <seg n="7893cce4">
              Den utredning som regeringen beställt levererades för någon dag
              sedan. Den kommer att behandlas i vederbörlig ordning med remisser
              och liknande. De förslag som finns i utredningen ska självklart
              behandlas på det sätt som förslag brukar behandlas på av en regering.
              Bra förslag kommer säkert att bli verklighet, men mindre bra förslag
              kommer inte att bli verklighet.
            </seg>
            <seg n="05616aa0">
              Våldsutsatta kvinnor
            </seg>
          </u>
          <note type="speaker" n="6753e584">
            Anf. 57 ANNIKA QARLSSON (c):
          </note>
          <u who="annika_qarlsson_be4975" xml:id="i-da82fef13ec81b50-0" n="67cf8746">
            <seg n="97cf106f">
              Fru talman! Jag tänkte ställa en fråga som är kopplad till alliansregeringens
              handlingsplan mot mäns våld mot kvinnor. Vanligtvis riktas sådana
              frågor till Beatrice Ask, men i dag är jag ute efter tidigare
              insatser, så det är faktiskt folkhälsominister Maria Larsson som
              jag tänker ställa min fråga till i dag. Vi jobbar brett. Det är
              lite grann det som är unikt och speciellt med alliansregeringen.
            </seg>
            <seg n="08c3eafc">
              Nationellt centrum för kvinnofrid i Uppsala har uppdraget att
              arbeta med många delar av det här. Där jobbar man med forskning
              och klinisk verksamhet, men man har också kunskapssammanställning.
              Man har alla delar som behövs för att utarbeta metoder och arbetssätt
              som sedan kan implementeras i vården och i verksamheter runt om
              i hela Sverige. Man jobbar också med utbildningar för personal
              och så vidare.
            </seg>
            <seg n="103a691e">
              Det krävs insatser på alla olika nivåer för att vi ska få bukt
              med den här typen av problem, både akuta insatser, som Bea kanske
              är mer involverad i, och förebyggande insatser i ett tidigare
              skede.
            </seg>
            <seg n="44ed341e">
              Därför skulle jag vilja fråga statsrådet Maria Larsson om uppdraget
              som de har fått att hitta våldsutsatta kvinnor tidigare i vården.
            </seg>
          </u>
          <note type="speaker" n="298949e8">
            Anf. 58 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-8420991544dd6b0b-2" n="20c59347">
            <seg n="65ea88a6">
              Fru talman! Den satsning som regeringen har gjort på kvinnor
              som utsätts för våld i nära relationer är väldigt omfattande,
              både i ekonomiskt avseende vi har avsatt stora resurser under
              den här perioden och till innehållet, med väldigt många olika
              pusselbitar som tillsammans fogar ett mönster.
            </seg>
            <seg n="6b21fb2e">
              Vi är angelägna om att komma till rätta med den här problematiken.
              Det är alldeles för många kvinnor i vårt land som utsätts för
              hot och våld i nära relationer. Det här måste vi hitta metoder
              mot. Därför är det arbete som bedrivs på Nationellt centrum för
              kvinnofrid så viktigt.
            </seg>
            <seg n="0c2cc78e">
              Jag tycker att det är ett område där det har funnits en underlåtenhet.
              Vi har ofta angripit det akuta problemet, men här handlar det
              verkligen om att arbeta förebyggande med strukturerade metoder
              för att förhindra att våld sker. Därför är det ett väldigt angeläget
              arbete. Jag ser med spänning fram emot att få del av det här för
              att se till att vi får fram metoder som kan implementeras i alla
              våra kommuner på det lokala planet. Det är det som kommer att
              göra skillnad.
            </seg>
          </u>
          <note type="speaker" n="5c1c89b4">
            Anf. 59 ANNIKA QARLSSON (c):
          </note>
          <u who="annika_qarlsson_be4975" xml:id="i-da82fef13ec81b50-1" n="67cf8746">
            <seg n="ae00c15e">
              Fru talman! De kvinnor som är våldsutsatta har oftast en historia
              inom vården. Uppdraget handlar vad jag har sett om att gå in i
              både primärvård och sjukhusvård för att kunna ställa de där frågorna
              där man söker för andra saker.
            </seg>
            <seg n="191e99c1">
              Det här har varit ett laddat område. Därför är det uppdrag som
              nu har gått till NCK för att implementera arbetssättet så oerhört
              viktigt. Vid varje besök ska den här frågan ställas.
            </seg>
            <seg n="e1fe8f91">
              Jag vet att man jobbade med det inom mödravården. Där fördes
              mycket diskussioner innan man satte i gång arbetet med att faktiskt
              ställa frågan. Man kan fråga om alkoholvanor och mycket annat,
              men just den här biten har man inte frågat om. Men det är också
              ett arbetssätt som nu förs ut inom mödravården runt om i landet.
              Man får frågan om man är utsatt för våld eller hot på något sätt.
            </seg>
            <seg n="9e9e3d71">
              Jag förstår att det här uppdraget kommer att vara brett och också
              kommer att omfatta både primärvård och sjukvård. Finns det någon
              tidsplan för när det här kommer att vara på plats?
            </seg>
          </u>
          <note type="speaker" n="3e9801a6">
            Anf. 60 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-8420991544dd6b0b-3" n="20c59347">
            <seg n="4f25b32d">
              Fru talman! Ja, uppdraget är brett formulerat. Det inkluderar
              hela vårdkedjan. Inte minst är primärvården väldigt viktig. Det
              är ofta där man har möjlighet att först möta kvinnorna. Ska man
              arbeta i preventivt syfte och tidigt kunna komma in är primärvården
              en nyckelfaktor.
            </seg>
            <seg n="5cda59d1">
              Jag tycker också att det finns goda erfarenheter att hämta från
              Södersjukhuset, som har jobbat på ett väldigt aktivt och medvetet
              sätt med att möta kvinnor som har hamnat i en våldsutsatt situation
              och se till att säkra att man också kan gå till domstol och verkligen
              föra det till en fällande dom i vissa fall.
            </seg>
            <seg n="f025b0ce">
              Det är olika delar som måste komma på plats. Sjukvården arbetar
              i dag mer förebyggande, mer inriktat mot prevention, precis som
              Annika Qarlsson nämnde, när det gäller alkoholprevention, livsstilsförändringar
              och tobaksbruk. Att föra de där samtalen, både om livsstil och
              om livssituation, har vårdens företrädare blivit bättre på. Men
              det återstår mer att göra. Att se till att få ett verktyg för
              detta kommer att vara en angelägen förbättringsåtgärd.
            </seg>
            <seg n="4ce33a5b">
              Den biologiska mångfalden
            </seg>
          </u>
          <note type="speaker" n="3cc05420">
            Anf. 61 TINA EHN (mp):
          </note>
          <u who="tina_ehn_9c2cbf" xml:id="i-3f522f0e9734d63d-0" n="6739b4fb">
            <seg n="95b753fb">
              Fru talman! Min fråga är till miljöminister Andreas Carlgren
              angående biologisk mångfald och det den utsätts för nu.
            </seg>
            <seg n="9372dbb5">
              År 2010 är utsett till året för biologisk mångfald. Ändå är det
              så att det globalt och även nationellt pågår en förändring av
              den biologiska mångfalden. Artutrotningen är otroligt stor.
            </seg>
            <seg n="36b5f55c">
              Sverige är ett land med mycket skog. Där befinner sig en stor
              del av den biologiska mångfalden. I går tog partirepresentanter
              från tre olika riksdagspartier emot ett samlat upprop om att skydda
              Sveriges gammelskog utifrån att 2010 är det år då målet för levande
              skogar ska vara uppnått. Men Sverige är långt ifrån det målet.
              Det upprop som jag nämnde ställde sig 150 forskare och 16 organisationer
              bakom. Det var en namnlista med 5 000 namn.
            </seg>
            <seg n="a4f8f70b">
              Min fråga är: Vilka åtgärder och vilka mål anser miljöministern
              behövs för att Sverige ska klara sina egna förändringar och förluster
              av mångfalden, inte minst i skogen?
            </seg>
          </u>
          <note type="speaker" n="94aa24a0">
            Anf. 62 Miljöminister ANDREAS CARLGREN (c):
          </note>
          <u who="unknown" xml:id="i-43e17a55358fe0de-10" n="0bf4277a">
            <seg n="342f5880">
              Fru talman! Den biologiska mångfalden är helt avgörande. Därför
              har vi under den här perioden också sammanlagt satsat långt mer
              än som har gjorts tidigare. Den förra fyraårsperioden, då Tina
              Ehn och Miljöpartiet var med och styrde, satsades 6 miljarder
              kronor. Under den här mandatperioden har vi satsat sammanlagt
              7 ½ miljarder kronor.
            </seg>
            <seg n="3170003c">
              När det gäller just skogsskydd har vi sett problemet. Den dag
              jag klev in på Miljödepartementet talade alla om för mig att målet
              till 2010 var omöjligt att nå därför att alldeles för lite hade
              gjorts under de år som Miljöpartiet var med och styrde. Det har
              inneburit att vi nu i stället har sökt andra metoder, inte att
              i första hand använda skattebetalarnas pengar för att köpa upp
              mark från småskogsägare utan framför allt att använda den statliga
              mark som finns. Därmed har vi ökat takten och skyddat långt mycket
              mer och fördubblad skyddstakten jämfört med det som gällde tidigare.
            </seg>
          </u>
          <note type="speaker" n="98c6992f">
            Anf. 63 TINA EHN (mp):
          </note>
          <u who="tina_ehn_9c2cbf" xml:id="i-3f522f0e9734d63d-1" n="6739b4fb">
            <seg n="86aaf3ca">
              Fru talman! Jag har ju en lite annan syn på det hela. Man har
              flyttat en del av den frivilligt skyddade marken till formellt
              skydd. Det är sant. Man har också skurit ned anslaget till skogsskydd.
              Man har dessutom förordat ett intensifierat skogsbruk. Det ligger
              också ett stort hot över de gammelskogar som finns kvar.
            </seg>
            <seg n="f86cbaba">
              Samtidigt vill vi gärna att andra länder ska stoppa avverkningen
              av hotade områden. Vi är alla oroliga, inte minst för vad som
              händer i Amazonas. När man är ute och reser stöter man på den
              argumentationen när man pratar om skogsskydd i de här områdena.
            </seg>
            <seg n="4dcbedcc">
              Jag skulle vilja fråga om det är något som även miljöministern
              stöter på och om han anser att det är ett problem i sammanhanget?
            </seg>
          </u>
          <note type="speaker" n="83c69dc9">
            Anf. 64 Miljöminister ANDREAS CARLGREN (c):
          </note>
          <u who="unknown" xml:id="i-43e17a55358fe0de-11" n="0bf4277a">
            <seg n="2d2a5673">
              Fru talman! Först bara fakta: Anslaget har ökat från 6 miljarder
              kronor till 7 ½ miljarder. Det är inte en synsättsfråga, det är
              en faktafråga.
            </seg>
            <seg n="f3be18a8">
              Likadant är det när det gäller det antal hektar som skyddades.
              Under åtta nio år var det sammanlagt under 150 000 hektar. Vi
              har på de här tre åren, när jag har varit miljöminister, skyddat
              184 000 hektar. Det är en klart större andel på tre år jämfört
              med vad som gällde de tre tidigare åren.
            </seg>
            <seg n="84316f4e">
              Metoden har varit att använda statens mark, inte i första hand
              köpa upp mark från småskogsägare. Det är också det som gäller
              internationellt. Naturvårdens stora utmaning är att få med alla
              de brukare som är berörda och se till att skapa biologisk mångfald
              i samarbete med de människor som är berörda, inte en stat eller
              stora bolag som uppifrån bara trycker på människor lösningar.
              Den vägen har vi gått fram, och den vägen har vi nått mycket bättre
              naturvårdsresultat.
            </seg>
            <seg n="388075a5">
              Förebyggande arbete mot ungdomskriminalitet
            </seg>
          </u>
          <note type="speaker" n="694dd9ec">
            Anf. 65 HENRIK VON SYDOW (m):
          </note>
          <u who="henrik_von_sydow_d3eab3" xml:id="i-114aede53ffef70a-0" n="35092c83">
            <seg n="c88d8dde">
              Fru talman! Jag har en fråga till justitieminister Beatrice Ask.
            </seg>
            <seg n="022a9575">
              I går överlämnade länspolismästare Carin Götblad sin utredning
              om insatser för att förhindra att unga människor söker sig till
              ett liv på brottets bana, till kriminella gäng. Det handlar ju
              om flera olika insatser, att bekämpa arbetslöshet och socialbidragsberoende,
              att förhindra skolk i skolorna och se till att föräldrarna får
              en tydlig och viktig roll i det här arbetet. Det handlar förstås
              också om att nyckelaktörerna, socialtjänsten, skolan och polisen,
              samarbetar på ett effektivt sätt.
            </seg>
            <seg n="98778b79">
              Utredningen kom i går men jag är redan i dag nyfiken på hur justitieministern
              ser på Carin Götblads förslag.
            </seg>
          </u>
          <note type="speaker" n="8c501414">
            Anf. 66 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-12" n="7b7a911c">
            <seg n="e6db9b0b">
              Fru talman! Låt mig först säga att skälet till att regeringen
              har tillsatt den här utredningen naturligtvis är att vi är allvarligt
              bekymrade över den grova organiserade brottsligheten i Sverige.
              Det vi ser är att man rekryterar ungdomar.
            </seg>
            <seg n="e04bc267">
              Det den här utredningen nu redovisar är att man bedömer att vi
              har ungefär 5 000 unga män runt om i Sverige som ligger väldigt
              nära risken att bli kopplade till den grova brottsligheten. De
              är tungt belastade. Carin Götblad föreslår då en rad olika åtgärder
              som behöver vidtas.
            </seg>
            <seg n="3e45599c">
              Mycket finns ju redan i dag i verktygslådan, men man kopplar
              inte ihop det. Ett av de viktiga förslagen handlar om att ge socialtjänsten
              ett ansvar för att koppla ihop de olika instrument som finns i
              skolan, hos polisen och andra för att arbeta fokuserat på varje
              individ där man bedömer att det finns en risk.
            </seg>
            <seg n="b84bc272">
              Det krävs uthållighet i det här arbetet, och jag tror att hennes
              förslag är ett steg i rätt riktning. Men vi ska ju ha en remissomgång
              också.
            </seg>
          </u>
          <note type="speaker" n="1d6bf1ef">
            Anf. 67 HENRIK VON SYDOW (m):
          </note>
          <u who="henrik_von_sydow_d3eab3" xml:id="i-114aede53ffef70a-1" n="35092c83">
            <seg n="33660ce9">
              Fru talman! Tack så mycket för det svaret! Jag tror att det ligger
              väldigt mycket i detta och jag tror att det ligger väldigt mycket
              i de perspektiv som blir belysta i utredningen, just att vi ska
              ha en förebyggande politik mot att unga människor söker sig till
              kriminella gäng och organiserad brottslighet. Då är kampen mot
              bidragsberoende, kampen mot utanförskap och kampen för mer jobb
              otroligt viktig. På samma sätt är det otroligt centralt att vi
              har en skola som fokuserar på kunskap och att vi förhindrar skolk
              i skolorna.
            </seg>
            <seg n="3d8a5555">
              I detta spelar förstås polisen en väsentlig roll. De har självklart
              en viktig uppgift i detta. Och vi har ju bättre förutsättningar
              nu än någonsin tidigare vad gäller vårt rättsväsen. Under alliansregeringen
              har vi gått från drygt 17 000 poliser till 20 000 poliser. Vi
              har aldrig haft så många poliser i Sverige som vi har under Beatrice
              Asks tid som justitieminister. Nu kan vi ställa krav på svensk
              polis. Vi kan ställa krav på att den svenska polisen jobbar på
              ett effektivt och också förebyggande sätt för att förhindra att
              unga människor söker sig till kriminella gäng.
            </seg>
            <seg n="005f819f">
              Vad har justitieministern för synpunkter på det?
            </seg>
          </u>
          <note type="speaker" n="d2c689b7">
            Anf. 68 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-13" n="7b7a911c">
            <seg n="2e491359">
              Fru talman! Jag delar uppfattningen att man måste koppla ihop
              arbetslinjen och insatser i olika sammanhang för att få ett starkt
              nätverk för att förhindra rekrytering till kriminella grupperingar.
              Låt mig bara ta polisen som ett exempel av de förslag som lämnas
              i utredningen, där Carin Götblad förordar att man ska bygga på
              att öppna nya poliskontor där det inte finns någon polis i dag.
              Vi har ju förorter, hela kommuner, och områden med stora problem
              där det inte finns någon polis. Det finns inga ungdomspoliser.
              Nu har vi tillfört så många poliser och gett så mycket resurser
              att vi möjligen kan ställa krav på att det också inrättas verksamhet
              nära de här ungdomarna.
            </seg>
            <seg n="ec1b23ba">
              På Helsingforssmyndigheten har man tagit ett gott steg då man
              har öppnat 27 nya kontor under den här mandatperioden för att
              finnas närmare ungdomar och deras verklighet. Då blir det lättare
              att samarbeta också. Man kan ju inte sitta centralt och tro att
              man ska samarbeta ute i verkligheten med medborgarna. Jag tycker
              att det finns mycket att diskutera här. Jag hoppas verkligen att
              vi ska komma i gång med ett arbete väldigt snart, för det brådskar.
            </seg>
            <seg n="96eac34b">
              Yttrandefriheten
            </seg>
          </u>
          <note type="speaker" n="a25a367a">
            Anf. 69 CHRISTER NYLANDER (fp):
          </note>
          <u who="christer_nylander_5a0cc0" xml:id="i-f97e345c1ae76b82-0" n="f868a846">
            <seg n="ef03ebce">
              Fru talman! Extrema grupper hotar nu igen konstnären Lars Vilks.
              Det här är extremt oroande. För såväl demokratin som det skulpturala
              skapandet är yttrandefrihet helt centralt. Detta är inte ett isolerat
              fall. Det har hänt förut. Framför allt har vårt grannland Danmark
              drabbats flera gånger.
            </seg>
            <seg n="588e2c2f">
              Det är också så att det inte bara handlar om yttrandefrihet i
              just det här fallet, utan det handlar också om en bredare kontext.
              Det handlar om att folk kanske riskerar att inte säga det som
              de hade tänkt säga, att idka självcensur. Det finns i debatten
              till och med de som kräver ökad självcensur och kritiserar tidningarnas
              publiceringsbeslut.
            </seg>
            <seg n="b224214a">
              Det räcker inte med att yttrandefriheten finns inskriven i grundlagen.
              Det handlar också om att yttrandefriheten är reell. Därför vill
              jag fråga justitieministern: Vad kan regeringen göra för att befästa
              detta viktiga att yttrandefriheten både är en formell rätt och
              också en reell rätt?
            </seg>
          </u>
          <note type="speaker" n="5054df3d">
            Anf. 70 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-14" n="7b7a911c">
            <seg n="7acb9465">
              Fru talman! Det första som jag tror att regeringen måste göra
              i det perspektivet är att inte ha synpunkter på allt som publiceras
              eller inte publiceras. Det ligger i sakens natur att vi om statsråd
              har synpunkter på det får en felaktig utveckling. Yttrandefriheten
              har ett starkt skydd i den svenska grundlagen, och det ger envar
              rätt att faktiskt uttrycka sig i tal, skrift och bild.
            </seg>
            <seg n="ee8e102c">
              Men vi vet att detta också ställer till problem eftersom människor
              känner sig kränkta. Vi har som politiker anledning att värna en
              ton och ett sätt att diskutera så att människor inte behöver känna
              sig kränkta eller hotade på olika sätt. Vi diskuterade hatbrott
              här tidigare, och det ligger nära den här frågeställningen. Vi
              måste arbeta för dialog och respekt, och inte för kränkningar
              av olika slag. Där tror jag att regeringen lika väl som riksdagen
              kan ha betydelse.
            </seg>
          </u>
          <note type="speaker" n="56ac7d9f">
            Anf. 71 CHRISTER NYLANDER (fp):
          </note>
          <u who="christer_nylander_5a0cc0" xml:id="i-f97e345c1ae76b82-1" n="f868a846">
            <seg n="c4d26722">
              Fru talman! Jag tackar för svaret. Det man lär sig av den här
              typen av konflikter är att internationalisering och rivna gränser
              också innebär nya utmaningar för oss som land. Militanta och religiösa
              rörelser och andra extremister bryr sig inte om var gränserna
              går någonstans, utan de hotar också över landgränser.
            </seg>
            <seg n="7d9ad421">
              Därför blir också vårt uppdrag större. Det räcker inte att hävda
              yttrandefriheten bara i Sverige, utan vi måste också fundera på
              det internationella. Sverige bör på det internationella planet
              jobba mer för att stärka yttrandefriheten. Vi har redan nu ett
              internationellt samarbete för att hjälpa förföljda författare.
              Sverige bör kanske ytterligare öka tempot i det arbetet.
            </seg>
            <seg n="3c157242">
              Men man bör också fundera på att vidga begreppet så att det inte
              bara handlar om förföljda författare utan också förföljda konstnärer
              i stort och att stötta dem.
            </seg>
            <seg n="343e9b96">
              Jag skulle vilja ställa frågan till justitieministern: Kan regeringen
              tänka sig att initiera den typen av åtgärder för att hjälpa förföljda
              konstnärer som använder sin yttrandefrihet i andra länder?
            </seg>
          </u>
          <note type="speaker" n="2d57f94e">
            Anf. 72 Justitieminister BEATRICE ASK (m):
          </note>
          <u who="beatrice_ask_709106" xml:id="i-43e17a55358fe0de-15" n="7b7a911c">
            <seg n="b660ce87">
              Fru talman! Jag tror att det är mycket begärt att vi skulle kunna
              stötta konstnärer i andra länder. Jag har också svårt att se formerna
              för det.
            </seg>
            <seg n="cc812dad">
              Men i den kulturpolitik som bedrivs kan våra museer och institutioner
              naturligtvis på olika sätt ge sitt stöd till hotade och förtryckta
              konstnärer av olika slag, och gör också så. När man tittar på
              kultursidorna eller går på teatern märker man ofta att det finns
              ett engagemang för att lyfta fram konstnärer som i sitt hemland
              kanske inte har möjlighet att ge uttryck för sina åsikter, idéer
              eller tankar. Det är ett viktigt bidrag. Jag tror att Sverige
              kan betyda mycket där.
            </seg>
            <seg n="16b7c2e5">
              Jag vill också säga att internationaliseringen och den tekniska
              utvecklingen inte bara ställer oss inför utmaningar. Den innebär
              också stora möjligheter. Vi fick en rapport om det svenska besöket
              i Ryssland på morgonen i dag. En liten detalj som jag fastnade
              för var insikten om att mobiltelefoner börjar bli mycket vanligare
              bland unga människor. Det är fantastiskt på många sätt, för det
              innebär att man kan kommunicera bättre med varandra. Då ligger
              demokratin nära.
            </seg>
            <seg n="efe22b83">
              Utfiskning vid Västsaharas kust
            </seg>
          </u>
          <note type="speaker" n="c841a343">
            Anf. 73 HILLEVI LARSSON (s):
          </note>
          <u who="hillevi_larsson_9ae9e2" xml:id="i-1378ea3eb042f555-0" n="65a1437b">
            <seg n="5caaa98f">
              Fru talman! Jag vill ställa min fråga till handelsminister Ewa
              Björling. Precis utanför Kanarieöarna finns ett land i Afrika
              som heter Västsahara, som är ockuperat av Marocko. Det har redan
              tidigare varit känt att svenska fiskebåtar har varit med och fiskat
              ut vattnen närmast kusten utanför Västsahara. Sverige har som
              land sagt nej till all utfiskning vid Västsaharas kust med hänvisning
              till att det är ett brott mot folkrätten och FN:s regler. Man
              har inte frågat Västsaharas folk, som faktiskt lever där, om detta
              är okej. De får inte heller del av vinsterna.
            </seg>
            <seg n="1fb0f039">
              Nu finns även uppgifter om att det har fiskats upp fisk där som
              sedan har använts till fiskoljekapslar, som dessutom säljs i svenska
              hälsokostaffärer.
            </seg>
            <seg n="1ac83390">
              Min fråga till regeringen är: Hur ska vi se till så att politiken
              hänger ihop och att vi verkligen säger nej på alla plan till utfiskningen?
            </seg>
          </u>
          <note type="speaker" n="a6af4480">
            Anf. 74 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-43e17a55358fe0de-16" n="042a9058">
            <seg n="c96daf5b">
              Fru talman! Jag tackar för frågan. Det är en fråga som kanske
              på ett sätt också borde ställas till vår jordbruksminister Eskil
              Erlandsson eftersom den handlar om fiskeavtal. Det är han som
              har ansvar för den frågan inom EU.
            </seg>
            <seg n="2e692d20">
              Jag kan i stället svara mer generellt på hur vi bör agera när
              den här typen av händelser sker. Det handlar för mig mycket om
              att också arbeta med CSR Corporate Social Responsibility både
              när det gäller våra företag och hur vi agerar ute i världen. Det
              arbetet bedrivs på flera olika sätt. Det handlar om mänskliga
              rättigheter, arbetstagarens rättigheter på arbetsplatsen, antikorruption
              och miljöhänsyn.
            </seg>
            <seg n="49e68747">
              Detta är ett arbete som ska drivas av företagen. Det är deras
              huvuduppgift. Men vi som regering kan också vara med och pusha
              i arbetet genom FN och Global Compact.
            </seg>
          </u>
          <note type="speaker" n="3ad3d0bf">
            Anf. 75 HILLEVI LARSSON (s):
          </note>
          <u who="hillevi_larsson_9ae9e2" xml:id="i-1378ea3eb042f555-1" n="65a1437b">
            <seg n="604b21a3">
              Fru talman! Den del som handlar just om fiskoljekapslarna omega-3
              är en situation där man som konsument riskerar att medverka till
              folkrättsbrott och till att utfiskningen fortsätter. Man betalar
              ju till detta.
            </seg>
            <seg n="46b404ba">
              Jag tycker att det bästa vore att helt och hållet stoppa den
              här handeln. Det har visat sig att det hela kommer från Norge.
              Därför borde man kunna stoppa handeln vid Sveriges gräns med hänvisning
              till att vi inte medverkar till folkrättsbrott.
            </seg>
            <seg n="d009a942">
              Om detta inte är möjligt borde man som konsument åtminstone bli
              upplyst på förpackningen om att detta är utvunnet inte på ockuperad
              mark men på ockuperat vatten. Då kan man själv välja bort det.
              Men det bästa tycker jag vore att stoppa det helt.
            </seg>
            <seg n="ba9d31d2">
              Vi tycker också att man ska ta tag i frågan om de svenska fiskebåtarna.
              Det allra bästa är att inom EU verka för att fiskeavtalet sägs
              upp och att europeiska fiskare inte ska fiska ut vatten utanför
              Västsahara i strid med vad FN säger. EU:s rättstjänst har sagt
              positiva saker om detta. Jag hoppas att vi kan jobba vidare med
              det.
            </seg>
          </u>
          <note type="speaker" n="ff1d9fe5">
            Anf. 76 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-43e17a55358fe0de-17" n="042a9058">
            <seg n="3f1818a9">
              Fru talman! Jag tycker att det är viktigt att säga i det här
              fallet att vi naturligtvis inte ska handla med alla och inte heller
              överallt. Men det är också viktigt för den svenska regeringen
              att följa de regler och lagar som finns i dag. Det handlar om
              huruvida det finns FN-sanktioner och EU-sanktioner. Det finns
              också speciell lagstiftning när det handlar om krigsmateriel.
              Vi är noga med att följa alla de här lagarna.
            </seg>
            <seg n="70620305">
              Detta är en viktig fråga att kunna ta upp, och det gäller att
              vi har ordentlig information på de livsmedel som vi säljer till
              våra konsumenter så att de själva kan få ta ställning: Vill jag
              köpa det här eller inte?
            </seg>
          </u>
          <note n="54fa56d6">
            Tillgången till psykiatrisk behandling
          </note>
          <note type="speaker" n="8506dc07">
            Anf. 77 LARS-ARNE STAXÄNG (m):
          </note>
          <u who="lars-arne_staxang_5cb88b" xml:id="i-fbd452629e0b9a8c-0" n="9340aede">
            <seg n="28e951d1">
              Fru talman! Jag har en fråga till statsrådet Maria Larsson. Det
              är fortfarande ett faktum att tillgången på psykiatrisk behandling
              och vård i Sverige är begränsad på många håll. Därför är det mycket
              välkommet att alliansregering har tillfört kommuner och landsting
              drygt 1 miljard kronor till psykiatrin. Men tyvärr kan man konstatera
              att det fortfarande finns många brister. Det gäller framför allt
              äldre människors möjligheter att få tillgång till psykiatribehandling
              och vård.
            </seg>
            <seg n="e8c7d33e">
              Min fråga till statsrådet blir därför: Vad avser regeringen att
              göra inom det statliga uppdraget för att psykiatrin ska förbättras
              för dessa grupper i Sverige?
            </seg>
          </u>
          <note type="speaker" n="1deab81b">
            Anf. 78 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-8420991544dd6b0b-4" n="20c59347">
            <seg n="1b80dfe7">
              Fru talman! Jag tackar för frågan. Det är ett angeläget ämne
              som frågeställaren tar upp. Det är också ett frågeområde som har
              blivit mer bekant och välkänt under de senaste åren. Äldres försämrade
              psykiska hälsa är en stor utmaning. Det handlar mycket om depressioner
              men också om annan psykisk ohälsa.
            </seg>
            <seg n="5664d250">
              Låt mig först säga att de satsningar som regeringen har gjort
              för att förbättra den psykiska hälsan är så stora som 2,7 miljarder.
              Detta har vi gjort för att korta köerna till den psykiatriska
              behandlingen, som vi vet är alldeles för långa för alla ålderskategorier.
              Det gäller inte minst att korta köerna för barnen, som har behov
              av ytterligare minskningar av väntetiden.
            </seg>
            <seg n="54070265">
              När det gäller de äldres psykiska ohälsa har jag känt djup oro.
              Jag har gett ett uppdrag till Folkhälsoinstitutet att titta på
              det här. Hur kan man förebygga? Hur kan man arbeta medvetet för
              att kunna ge hjälp i ett tidigt skede?
            </seg>
          </u>
          <note type="speaker" n="c149a4cb">
            Anf. 79 LARS-ARNE STAXÄNG (m):
          </note>
          <u who="lars-arne_staxang_5cb88b" xml:id="i-fbd452629e0b9a8c-1" n="9340aede">
            <seg n="806c501a">
              Fru talman! Jag tackar för svaret. Detta är ett mycket angeläget
              ämne, precis som sades här. Det drabbar de äldre på fler än ett
              sätt, nämligen genom att bristen på vårdplatser gör att framför
              allt små kommuner har svårt att ta hand om dem som har psykiatriska
              problem. Det blir ofta så att man kör samman det hela med gemensamma
              vårdplatser, och det blir mycket störande för hela avdelningen.
            </seg>
            <seg n="5a113cda">
              Jag tackar för svaret och hoppas att vi kan utveckla situationen
              för dessa vårdkategorier.
            </seg>
          </u>
          <note type="speaker" n="50e26e91">
            Anf. 80 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-8420991544dd6b0b-5" n="20c59347">
            <seg n="00498691">
              Fru talman! En viktig del för att förbättra den vård och omsorg
              som ges till äldre med psykisk ohälsa både i hemmet och på äldreboenden
              är att stärka personalens kompetens.
            </seg>
            <seg n="1a5f4915">
              Jag besökte ett alldeles nytt demensboende för några veckor sedan
              där man hade ställt krav på att all vårdpersonal skulle ha tio
              poäng psykogeriatrisk kompetens. Det har visat sig vara väldigt
              framgångsrikt. Det blev en mycket attraktiv arbetsplats. Man talade
              om att det var en arbetsplats där man löste väldigt mycket av
              den problematik som uppstod med anledning av den psykiska ohälsan.
            </seg>
            <seg n="14de0941">
              Jag tror att kompetensfrågorna är en viktig del av lösningen
              när vi tittar på de här problemen framöver. Jag hoppas att vi
              också ska kunna sjösätta en bra kompetensutbildning för äldreomsorgens
              personal.
            </seg>
            <seg n="e42cf0d1">
              Maten i skolor och vårdinrättningar
            </seg>
          </u>
          <note type="speaker" n="f549c1ad">
            Anf. 81 MARIA KORNEVIK JAKOBSSON (c):
          </note>
          <u who="leif_jakobsson_fcf8ee" xml:id="i-7f7047e1e083a323-0" n="8d2b4688">
            <seg n="490654ca">
              Fru talman! Jag vill ställa min fråga till jordbruksministern.
            </seg>
            <seg n="2edf390d">
              Barn, gamla och sjuka serveras mat som de själva inte kan bestämma
              över på grund av sin beroendesituation i skolor, på institutioner
              och också i det egna hemmet.
            </seg>
            <seg n="32c3c239">
              Många kommuner har tyvärr på sina upphandlingslistor mat som
              kommer från länder där kött, fågel och fisk kan innehålla oanade
              mängder antibiotika och hormoner. Barnen får i sig dessa antibiotika
              och dessa hormoner som är ämnade för kycklingarna i till exempel
              Asien.
            </seg>
            <seg n="34492dfe">
              Min fråga till ministern är: Har jordbruksministern något förslag
              på hur vi kan garantera våra barn och äldre den kvalitet på livsmedlen
              som motsvarar de krav vi politiskt ställer på våra svenska livsmedelsproducenter?
            </seg>
          </u>
          <note type="speaker" n="ee676e51">
            Anf. 82 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-43e17a55358fe0de-18" n="23a56148">
            <seg n="64b68e7e">
              Fru talman! Jag instämmer i frågeställningen. Jag tycker att
              det är hur viktigt som helst att människor som inte kan bestämma
              över sin egen mathållning får god, nyttig och näringsriktig mat
              och därtill får en upplevelse i samband med maten. Detta är speciellt
              viktigt för människor som är funktionshindrade eller vårdtagare
              på ett vårdhem och som absolut inte har något alternativ och inte
              kan välja.
            </seg>
            <seg n="c42a1f83">
              Mitt råd till dem som tillhandahåller den här maten är att ställa
              krav på maten. Det kan man göra inom ramen för de lagar och förordningar
              som vi har nationellt och inom EU-samarbetet. Till politikerna
              säger jag: Ta makten över maten!
            </seg>
          </u>
          <note type="speaker" n="c56e9ce3">
            Anf. 83 MARIA KORNEVIK JAKOBSSON (c):
          </note>
          <u who="leif_jakobsson_fcf8ee" xml:id="i-7f7047e1e083a323-1" n="8d2b4688">
            <seg n="9dc51eaa">
              Fru talman! Tack för svaret, herr minister! Det är väldigt trevligt
              att få medhåll. Vi pratar med rätta om maten från jord till bord,
              men det fortsätter ju från bordet ned i magen.
            </seg>
            <seg n="c0a1355b">
              Har jordbruksministern någon plan för hur de grupper vi pratar
              om ska kunna bli serverade god och näringsriktig mat som lagas
              på fräscha råvaror, gärna närproducerade?
            </seg>
          </u>
          <note type="speaker" n="4ec421c4">
            Anf. 84 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-43e17a55358fe0de-19" n="23a56148">
            <seg n="9ac5a611">
              Fru talman! I regeringens vision Matlandet Sverige finns det
              fem fokusområden. Ett av dessa är den offentliga maten. I handlingsplanen
              när det gäller detta fokusområde handlar det om att vi nu ger
              pengar till Miljöstyrningsrådet så att man kan hjälpa upphandlarna
              att ställa de krav som man tycker att man ska ställa på den produkt
              som man köper in för att den ska vara i enlighet med den lagstiftning
              vi har.
            </seg>
            <seg n="ec88e034">
              Ett annat råd och tips jag kan ge är att ta lärdom av dem som
              har lyckats i sina upphandlingar. Det finns ett antal exempel
              i vårt land, och jag vet att de dessutom gärna delar med sig av
              sina erfarenheter. Jag tycker att det är viktigt att maten, förutom
              att vara sund, säker och näringsriktig, också är en upplevelse
              i det offentliga köket.
            </seg>
            <seg n="72659081">
              Biogasproduktionen i Sverige
            </seg>
          </u>
          <note type="speaker" n="007b91ef">
            Anf. 85 ALEKSANDER GABELIC (s):
          </note>
          <u who="aleksander_gabelic_93c6d0" xml:id="i-6eddc64a814ae9f8-0" n="9e9deec1">
            <seg n="928a9b42">
              Fru talman! Jag ställer min fråga till Andreas Carlgren. Jag
              kanske kunde ställa den till jordbruksministern också. Den rör
              biogasen.
            </seg>
            <seg n="7fb7d133">
              Biogasen är en fantastisk produkt som framställs av avloppsslam,
              matrester och restprodukter från lantbruket. Denna biogas kan
              användas för produktion av el, värme eller som drivmedel. För
              att nå miljö- och klimatmålen 2020 bör biogasproduktionen ges
              förutsättningar att öka kraftigt. Förra året producerades 1,4
              terawattimmar biogas i Sverige. Potentialen för rötning är tio
              gånger så stor enligt biogasbranschen.
            </seg>
            <seg n="a75991d6">
              Frågan är vilket mål regeringen vill ha för biogasproduktionen
              i Sverige 2020. Det är min fråga till Andreas Carlgren.
            </seg>
          </u>
          <note type="speaker" n="f358b159">
            Anf. 86 Miljöminister ANDREAS CARLGREN (c):
          </note>
          <u who="unknown" xml:id="i-43e17a55358fe0de-20" n="0bf4277a">
            <seg n="2bce22ff">
              Fru talman! Jag håller verkligen med om att det är viktigt att
              få fram mer biogas. Som tur är har vi också lyckats väldigt bra
              hittills under perioden. De här tre åren har vi sett en tredubbling
              av biogasanvändningen och försäljningen i Sverige. Vi har också
              ökat antalet tankställen med 50 procent under min tid som miljöminister.
              Vi har vidtagit ett antal åtgärder både för att öka produktionen
              och för att se till att biogasen kommer ut till människor. Det
              sker inte minst genom stöd i landsbygdsprogrammet när det gäller
              att producera biogas ute på gårdarna. Det handlar om att se till
              att vi ökar produktionen i samhället som helhet. Det handlar också
              om att tillsammans med branschens företrädare medverka till att
              vi klarar både distribution och tillgänglighet.
            </seg>
            <seg n="acd7e2dd">
              Nu i maj kommer vi också att få förslag från myndigheterna på
              en biogasstrategi. Jag räknar med att det blir grunden för regeringens
              fortsatta steg.
            </seg>
          </u>
          <note type="speaker" n="d2fd41d0">
            Anf. 87 ALEKSANDER GABELIC (s):
          </note>
          <u who="aleksander_gabelic_93c6d0" xml:id="i-6eddc64a814ae9f8-1" n="9e9deec1">
            <seg n="dee564a5">
              Fru talman! Tack för svaret, statsrådet! Jag noterar det sistnämnda
              som gäller Energimyndigheten och den delrapport som kom i går.
              Där kan man läsa om deras arbete för att få fram en nationell
              biogasstrategi, som statsrådet nämnde. I den står att myndigheten
              inte kommer att föreslå något särskilt mål för biogasproduktionen
              2020. Jag tycker att det framstår som mycket ologiskt om regeringen
              gett myndigheten i uppdrag att ta fram en strategi som ska öka
              biogasanvändningen men man inte talar om hur mycket.
            </seg>
            <seg n="584efd48">
              Fru talman! Det är viktigt att dra parallellen med vindkraften.
              Där har det varit helt avgörande för den produktionsökning som
              nu sker att man har både ett planeringsmål och ett långsiktigt
              styrmedel.
            </seg>
            <seg n="de116b11">
              Min fråga är om regeringen avser att ta fram ett sådant konkret
              mål som man har gjort för vindkraften, vilket har varit väldigt
              positivt. Det skulle vara mycket välkommet.
            </seg>
          </u>
          <note type="speaker" n="84e2b6ee">
            Anf. 88 Miljöminister ANDREAS CARLGREN (c):
          </note>
          <u who="unknown" xml:id="i-43e17a55358fe0de-21" n="0bf4277a">
            <seg n="4039aa9a">
              Fru talman! Det är verkligen nödvändigt att produktion och försäljning
              ökar. Som tur är har de också ökat kraftigt utan att vi har haft
              några fastställda mål för det. Vi får titta på vilka förslag Energimyndigheten
              har. Det har varit min uppfattning att det inte alltid är bäst
              att sätta mål för varje enskilt energislag. I stället har vi till
              exempel satt mål för andelen förnybara drivmedel. I dag går utvecklingen
              så snabbt att vi säkert också kommer att ha anledning att överväga
              att höja målen. Vi ska se till att vi ökar både försäljning och
              produktion kraftigt. Det bygger också på att det är så stora miljöfördelar,
              och dem ska vi ta vara på.
            </seg>
            <seg n="e3ba7561">
              Jakt och viltvård
            </seg>
          </u>
          <note type="speaker" n="3ee4425e">
            Anf. 89 BENGT-ANDERS JOHANSSON (m):
          </note>
          <u who="bengt-anders_johansson_342565" xml:id="i-c7a17a5f06a2214b-0" n="a48d1bad">
            <seg n="c1334421">
              Fru talman! Jag ska hålla mig inom viltvårds- och jaktområdet.
              Min fråga kommer då att rikta sig till jordbruksministern.
            </seg>
            <seg n="a40fe939">
              Under den förra mandatperioden hade vi en socialdemokratisk regering
              stödd av Miljöpartiet och Vänstern. Den skapade mer bekymmer än
              lösningar på det här området. Därför har jag just nu två ministrar
              framför mig som har levererat på ett antal punkter. Det gäller
              dels bly i ammunition, dels möjligheten för tamdjursägare att
              skydda sina tamdjur mot rovdjursangrepp. Det har också levererats
              en rovdjursproposition och en proposition om eftersök av trafikskadat
              vilt som av djuretiska skäl har förbättrat för djuren i väldigt
              stor utsträckning.
            </seg>
            <seg n="8fa9a6cc">
              Nu får jag mängder av frågor som gäller om alliansregeringen
              också kan leverera en ny älgförvaltning. Jag vet att det är trångt
              i propositionshålet inför våren. Vad ska jag svara dem? Det är
              min fråga till jordbruksministern. Hur ser läget ut?
            </seg>
          </u>
          <note type="speaker" n="3791f3c1">
            Anf. 90 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-bfd62f92d7da161a-0" n="23a56148" next="i-0f344f1e9e006520-0">
            <seg n="cb1cd6fc">
              Fru talman! Svaret är att det är regeringens ambition att under
              vårterminen leverera en proposition till riksdagen.
            </seg>
          </u>
          <note n="3e409251">
            Anf. 91 ANDRE VICE TALMANNEN:
          </note>
          <u who="eskil_erlandsson_477821" xml:id="i-0f344f1e9e006520-0" n="23a56148" prev="i-bfd62f92d7da161a-0">
            <seg n="c09194ac">
              Därmed är frågestunden slut för i dag. Vi säger tack till de
              medverkande statsråden och frågeställarna.
            </seg>
          </u>
          <note n="4fe6c6cc">
            10 § (forts. från 8 §) Mellanöstern och Nordafrika (forts. UU9)
          </note>
          <note type="speaker" n="fa36a66e">
            Anf. 92 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-4" n="3885182e">
            <seg n="612351c3">
              Fru talman! Jag vill inledningsvis välkomna Erik Ullenhag till
              hans första utrikespolitiska debatt. Jag är dock lite förvånad
              över att Folkpartiets utrikespolitiske talesperson Fredrik Malm
              inte deltar i debatten. Jag såg honom för en liten stund sedan
              i korridoren, men jag antar att han har ett viktigt skäl till
              att utebli från dagens debatt.
            </seg>
            <seg n="a70a8e4c">
              Vi i Vänsterpartiet och Folkpartiet är djupt oeniga i en lång
              rad frågor. En fråga som våra två partier dock många gånger varit
              eniga om gäller den om folkmordet. Vi har gemensamt krävt ett
              erkännande av folkmordet 1915. Vi har arbetat ihop i den frågan.
              Vi har demonstrerat ihop. Vi har deltagit i gemensamma seminarier.
              Våra två partier har också skrivit gemensamma debattartiklar.
              Vi har till och med skrivit gemensamma motioner. Den motion som
              vi i dag har att behandla, den om ett erkännande av folkmordet
              1915 och där jag står som första namn, är också undertecknad av
              just Folkpartiets utrikespolitiske talesman Fredrik Malm.
            </seg>
            <seg n="77a458be">
              Jag är därför lite förvånad över att Folkpartiet nu så tydligt
              säger nej till ett erkännande. År 2006, när samtliga partier i
              denna kammare gick ut för att möta väljarna, för att söka mandat
              för den politik vi ville föra under de kommande fyra åren, satt
              folkpartister i debatt efter debatt och sade till väljarna, i
              synnerhet till armenier, assyrier/syrianer, kaldéer och pontier,
              att om de kommer in i riksdagen ska de under de kommande fyra
              åren kämpa för ett erkännande.
            </seg>
            <seg n="bd1ee375">
              Ni sökte det mandatet, Erik Ullenhag, och ni fick det från era
              väljare, men i dag när det är skarpt läge och vi för första gången
              under denna mandatperiod faktiskt har den reella möjligheten att
              erkänna folkmordet 1915, när ni för första gången under den här
              mandatperioden får möjlighet att hedra det vallöfte ni gav till
              många av era väljare, nämligen att ni skulle kämpa för ett erkännande,
              då står Erik Ullenhag och säger att man från Folkpartiets sida
              kommer att rösta nej.
            </seg>
            <seg n="a970c5f6">
              För mig är det fullständigt obegripligt, och jag skulle därför
              vilja att Erik Ullenhag förklarade varför man väljer att svika
              det vallöfte man gav till svenska folket 2006.
            </seg>
          </u>
          <note type="speaker" n="1ad868f0">
            Anf. 93 ERIK ULLENHAG (fp) replik:
          </note>
          <u who="erik_ullenhag_8c0a3a" xml:id="i-4316feeb29fa495d-0" n="7855d174">
            <seg n="451d73c1">
              Fru talman! Det känns smickrande att Hans Linde har ett så stort
              intresse för Folkpartiets interna processer. Om han hade följt
              med lite grann beträffande hur vi röstat i kammaren hade han sett
              att Folkpartiet som parti inte har röstat för att Sveriges riksdag
              ska erkänna ett folkmord.
            </seg>
            <seg n="9fabb5f4">
              Vi är dock oerhört tydliga. Vi är tydliga i vårt särskilda yttrande.
              Utskottsmajoriteten är tydlig. Det som skedde 1915 är enligt ledande
              forskare i internationell rätt att betrakta som ett folkmord.
              Jag står bakom den internationella forskningens syn.
            </seg>
            <seg n="7629a4dd">
              Varför vill vi inte rösta om det i Sveriges riksdag? Jo, därför
              att det inte är så vi bygger upp internationell rätt och folkrätt.
              Det har hänt någonting spännande de senaste tio, tjugo åren, egentligen
              sedan murens fall, sedan ni, Hans Linde, slutade skicka hyllningstelegram
              till kommunistiska diktaturer på andra sidan järnridån. Vi har
              gått från en folkrätt för stater till en folkrätt för individer.
              Vi har gått från en folkrätt som gällde staters rätt till en folkrätt
              där brott mot mänskligheten folkmord är ett sådant brott kan föras
              upp i internationella domstolar och landa i att vi kan ställa
              människor till svars för vad de gjort även inom sitt eget territorium.
            </seg>
            <seg n="1a8cfb31">
              Det är en mycket spännande utveckling. Vi vill driva på den utvecklingen.
              Vi vill använda viljan att få EU-medlemskap. Ni råkar vara emot
              Europeiska unionen, men vi tror att det faktum att länder vill
              komma med i Europeiska unionen är ett av de bästa verktygen. Det
              har vi sett tidigare när länder kommit med i unionen. Det handlar
              om att bygga upp rättsstater, demokratier, respekt för mänskliga
              rättigheter. Vi ska vara glasklara mot Turkiet med att en del
              i deras hemläxa, deras arbete, är att erkänna vad som skett historiskt,
              ta itu med det och be de efterlevande om ursäkt. Det är dock inte
              en fråga för Sveriges riksdag.
            </seg>
            <seg n="fc99cba5">
              Nu diskuterar vi Mellanöstern, och Hans Linde är utrikespolitisk
              talesman. Jag är rätt intresserad av det som jag tog upp i mitt
              anförande; jag trodde att det var därför Hans Linde begärde replik.
              Vad tror Hans Linde hade hänt med Sveriges möjligheter att påverka
              fredsprocessen IsraelPalestina ifall Lars Ohly varit statsråd
              när han gick omkring med en palestinasjal där Israel var utraderat
              från världskartan? Hade det ökat eller minskat våra möjligheter
              att bidra till fred i regionen?
            </seg>
          </u>
          <note type="speaker" n="2feb5760">
            Anf. 94 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-5" n="3885182e">
            <seg n="3f924bf9">
              Fru talman! Erik Ullenhag vill egentligen diskutera alla andra
              frågor utom den som vi har att diskutera i dag. Jag förstår att
              man vill diskutera sjalar och murens fall i stället för frågan
              om folkmordet när man så tydligt i dag väljer att svika ett vallöfte
              som man gav till svenska folket 2006.
            </seg>
            <seg n="1429fdf3">
              Som jag förstår det är huvudargumentet för Folkpartiet för att
              inte erkänna folkmordet att det skulle vara ett brott mot folkrätten.
              Det gör mig lite konfunderad. Som jag sade är den motion vi har
              att behandla i dag, som kräver ett svenskt erkännande, undertecknad
              av Fredrik Malm, utrikespolitisk talesperson för Folkpartiet.
              Anser Erik Ullenhag att Folkpartiets egen utrikespolitiska talesperson
              föreslår en politik som bryter mot folkrätten?
            </seg>
            <seg n="9b043e2f">
              Vi har i dag kunnat se i medierna hur åtminstone två modiga folkpartister
              aviserat att de kommer att rösta med oppositionen för ett erkännande.
              Det må vara en judaskyss de får från en vänsterpartist, men de
              ska ha beröm för att de åtminstone aviserat detta. Anser Erik
              Ullenhag att dessa två ledamöter, och eventuellt fler, bryter
              mot folkrätten när de säger att de ska rösta nej, och därmed rösta
              för ett erkännande av folkmordet?
            </seg>
            <seg n="6cdb815d">
              Jag får inte ihop retoriken här. Jag förstår inte varför man
              inte kan säga ja till ett erkännande av folkmordet 1915. Det kommer
              inte att fälla den borgerliga regeringen. Det kommer inte att
              påverka den budget man kommit överens om. Det kommer inte att
              fälla ett enda lagförslag från den borgerliga regeringen. Den
              borgerliga regeringen kommer att kunna fortsätta i morgon bitti,
              tyvärr, som om ingenting hade hänt.
            </seg>
            <seg n="4aa5a6f7">
              Det vi har att behandla i dag är nämligen en flerpartimotion
              som är lagd på riksdagens bord. Vi har alla möjlighet att rösta
              ja eller nej. När det är dags för votering kommer det att vara
              upp till varje enskild ledamot, utifrån hans och hennes eget samvete,
              att välja vilken knapp man ska trycka på. Där har Folkpartiet,
              precis som två ledamöter redan har sagt, möjlighet att trycka
              på nej-knappen och därmed rösta ja till ett erkännande av folkmordet
              1915 på armenier, assyrier/syrianer, kaldéer och pontier. Varför
              sviker ni detta vallöfte, Erik Ullenhag?
            </seg>
          </u>
          <note type="speaker" n="68ffe8c0">
            Anf. 95 ERIK ULLENHAG (fp) replik:
          </note>
          <u who="erik_ullenhag_8c0a3a" xml:id="i-4316feeb29fa495d-1" n="7855d174">
            <seg n="ef09ff80">
              Fru talman! Jag kan upprepa det jag sade tidigare, nämligen att
              vi röstar som vi gjort tidigare i Sveriges riksdag.
            </seg>
            <seg n="e1673111">
              Jag noterar att Hans Linde säger att jag vill prata om allt möjligt.
              Ja, vi råkar ha ett betänkande som handlar om Israel och Palestina.
              Jag noterar också att Hans Linde smiter från frågan att hans partiledare
              av fullständig omdömeslöshet gått omkring med symboler där Israel
              inte existerar. Det är bekymmersamt ifall det skulle bli ett regeringsskifte
              i höst, och det är bekymmersamt för Sveriges position i världen.
            </seg>
            <seg n="2e314c7c">
              Jag säger inte att det bryter mot folkrätten. Det jag säger är
              att det inte brukar vara Sveriges riksdag som gör bedömningar
              av vad som är folkrättsligt rätt eller fel. Det jag säger är att
              vi har en tradition från svensk sida, och från ett antal andra
              länders sida vi som vill stärka folkrätten där vi säger att det
              är bra med den internationella brottmålsdomstolen. Vi säger att
              det är bra med särskilda domstolar för att reda ut när brott har
              begåtts mot mänskligheten. Vi säger att det är bra när länder
              inom sina egna, interna, rättssystem följer ett internationellt
              regelverk.
            </seg>
            <seg n="87a19012">
              Den utveckling vi gått igenom sedan murens fall är enormt viktig.
              Jag ber om ursäkt för att jag åter påminner om det, men det är
              efter murens fall vi fått möjlighet att tydligare fokusera på
              mänskliga rättigheter. Diktaturer kan inte längre gömma sig på
              samma sätt som tidigare genom att säga att det skulle vara en
              intern angelägenhet att förtrycka eller mörda egna medborgare,
              utan det kan vara ett brott mot mänskligheten.
            </seg>
            <seg n="46fd54ea">
              Det är bättre att ha en rättslig ordning på internationell nivå
              snarare än att vi ska rösta i olika parlament. Det stärker folkrätten
              på lång sikt. Det är Sveriges position under den nuvarande regeringen,
              och det var Sveriges position också under den tidigare regeringen.
            </seg>
            <seg n="fdf932ed">
              Av någon anledning har Socialdemokraterna nu, antingen genom
              kongressbeslut i ett sent skede eller genom att de influerats
              av Vänsterpartiet, ändrat sig. Hans Linde var rädd för och ville
              ha tips om hur vi influerar hans samarbetspartier. Jag är rädd
              för att han har lite för stor makt över sina samarbetspartier.
              Det tror jag kommer att minska Sveriges inflytande i världen.
            </seg>
          </u>
          <note type="speaker" n="8eec6d0a">
            Anf. 96 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-5" n="f0d5b2f7">
            <seg n="f413271f">
              Fru talman! Det är inte enbart i Sveriges riksdag som denna fråga
              diskuteras, utan den diskuteras i många länder. Det är inte heller
              bara de rödgröna som lagt fram förslag, vilket vi gjort i vår
              reservation, utan liknande förslag har antagits i många parlament.
              Det är alltså inget unikt. Det finns säkert partikamrater utomlands
              som gjort samma ställningstagande som vi gör från de rödgrönas
              sida.
            </seg>
            <seg n="617bbd92">
              Det som fick mig att begära ordet var att Fredrik Malms ersättare
              i dag, partisekreteraren i Folkpartiet, kränker mina partimedlemmar,
              mina kongressombud, som i demokratisk ordning arbetat fram förslag
              och fattat beslut.
            </seg>
            <seg n="3cd6b206">
              Du respekterar inte deras beslut. Du lägger det ansvaret på någon
              annan utanför vårt parti. Vi är tre partier som har interna processer.
              Vi har haft vår partikongress, vårt högsta beslutande organ, och
              det är en politik som jag har ett ansvar för att föra vidare.
              Det har också du att respektera. Vi kan komma till olika slutsatser.
              Du kommer till en annan slutsats.
            </seg>
            <seg n="8c8b65de">
              Det är också många i ditt parti som har disparata uppfattningar.
              Jag har under årens lopp mött många folkpartister. Vi har sett
              motioner här. Vi har sett anföranden. Vi har suttit i debattpaneler.
              Det har varit delegationer på plats i sydöstra delen av Turkiet
              som har gett uttryck för en helt annan uppfattning än vad vi hör
              här i dag i kammaren. Så vad är Folkpartiets fråga?
            </seg>
            <seg n="93cb1c2e">
              Vi har också hört tal om att man välkomnar de processer som sker
              i Irak och om oro för Iran. Det är samma parti, Folkpartiet som
              ville att vi skulle skicka militär. Vi skulle dra i krig mot Irak.
              Man talade om att vi skulle skicka in trupp i Iran. Jag vet inte
              riktigt hur mycket man kan fly från sin egen politik under en
              och samma eftermiddag här. Det tycker jag är beklagansvärt.
            </seg>
            <seg n="821d8167">
              Vi kommer till den andra frågan som inte har berörts så mycket
              här. Vad är i dag Folkpartiets linje när det gäller Västsahara?
              Nuvarande minister Birgitta Ohlsson var tydlig med sitt stöd till
              Västsaharas självständighet. Det har också nuvarande EU-kommissionären
              Cecilia Malmström varit. Men de är inte ensamma. Har Folkpartiet
              inte heller någon linje i frågan om Västsaharas självständighet?
              Är det Moderaterna som ytterst bestämmer vilken politik som Folkpartiet
              för?
            </seg>
          </u>
          <note type="speaker" n="8cf9d006">
            Anf. 97 ERIK ULLENHAG (fp) replik:
          </note>
          <u who="erik_ullenhag_8c0a3a" xml:id="i-4316feeb29fa495d-2" n="7855d174">
            <seg n="82cd29cb">
              Fru talman! Det blev mycket på en gång. Men jag noterade att
              man inte berörde det faktum att man vill bilda regering med Vänsterpartiet.
              Jag tänkte återkomma till det. Jag ska svara på dina frågor.
            </seg>
            <seg n="b34af457">
              Om vi börjar med situationen i Irak var det flera folkpartister
              som i diskussionen före inmarschen i Irak hade samma ståndpunkt
              som Anna Lindh, tidigare utrikesminister. Blir detta ett internationellt
              åtagande, en FN-insats, borde Sverige delta. Nu blev det inte
              det. Det var den ståndpunkten.
            </seg>
            <seg n="20c270d4">
              När det gäller folkmordet har jag noterat att ni har bytt ståndpunkt
              på er partikongress. Vi röstar på samma sätt som vi gjorde för
              ett par år sedan innan ni bytte ståndpunkt. Det som i dag är höjden
              av rättvisa i Carina Häggs värld var något som var alldeles fel
              för ett tag sedan.
            </seg>
            <seg n="45179d05">
              Ni är ute på ett sluttande plan, där ni blir allt oseriösare
              i er utrikespolitik. I detta betänkande har vi två frågor. Det
              ena är om vi ska rösta ja eller nej i Sveriges riksdag till att
              erkänna folkmordet som skedde 1915. Den andra frågan är om vi
              ska rösta ja eller nej till att erkänna att Anfalkampanjen var
              ett folkmord.
            </seg>
            <seg n="a6f6df66">
              Då säger ni att vi ska erkänna folkmordet 1915, men ni tänker
              inte erkänna Anfalkampanjen. Det är rätt förvirrat, Carina Hägg.
              Jag ber om ursäkt för att jag uttrycker mig på det viset. Moral
              är bra, men dubbel moral är inte dubbelt så bra.
            </seg>
            <seg n="9b0962a8">
              Ni har snabbt fattat ett annat beslut på kongressen. Ni hamnar
              i ett läge då ni gång på gång ska fatta beslut i Sveriges riksdag
              om folkrättsliga frågor. Är det bra eller dåligt?
            </seg>
            <seg n="3e7ebf7e">
              Jag fick inget svar från Hans Linde, men det vore intressant
              att få det från Carina Hägg. Om olyckan hade varit framme och
              Lars Ohly hade varit statsråd när han gick i en demonstration
              med en palestinasjal där Israel var utraderat från kartan, tror
              du att det hade ökat eller minskat Sveriges möjlighet att bidra
              till fredsprocessen?
            </seg>
          </u>
          <note type="speaker" n="ec8f6060">
            Anf. 98 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-6" n="f0d5b2f7">
            <seg n="5f83f841">
              Fru talman! Om detta är en fråga som engagerar Ullenhag så mycket
              står det öppet att skriva en motion så vi kan behandla den frågan,
              om du tycker att den har det värdet. Jag försöker diskutera seriöst
              de frågor som vi här har att behandla.
            </seg>
            <seg n="9987a53e">
              Jag ställde frågor om Folkpartiets syn på erkännandet av Västsahara
              och får inget svar. Vi har en handelsminister som har uttalat
              sig på ett mycket negativt sätt om både Polisario och Västsaharas
              självständighet. Det kan vara lite intressant att diskutera sakfrågor.
            </seg>
            <seg n="2eba4483">
              När det kommer till Anfal och de fruktansvärda händelserna i
              Halabja är vi överens. Det är konstigt att Ullenhag söker strid
              i den frågan. Där har vi enhet i betänkandet. Det är avgjort i
              en juridisk process. Människor har blivit dömda. Det respekterar
              vi. Vi tycker att vi ska se den processen. Det kan man lägga olika
              tyngdpunkter på, men vi tycker det. Där har vi ställt oss på samma
              ståndpunkt. Jag förstår inte att man söker strid i den frågan.
            </seg>
            <seg n="818b7958">
              Det har hanterats på olika sätt över tid. Man har haft olika
              möjligheter. Omvärlden är i dag mer medveten och beredd att reagera
              tidigare när den här typen av övergrepp och inte minst folkmord
              sker.
            </seg>
          </u>
          <note type="speaker" n="d1bc0c04">
            Anf. 99 ERIK ULLENHAG (fp) replik:
          </note>
          <u who="erik_ullenhag_8c0a3a" xml:id="i-4316feeb29fa495d-3" n="7855d174">
            <seg n="f41f9bc5">
              Fru talman! Jag ber om ursäkt för att jag glömde Västsahara.
              Västsaharierna har rätt till självbestämmande. Vi ska följa FN
              och andra internationella organisationer som nu försöker sätta
              press på Marocko och där vi landar i en folkomröstning där västsaharierna
              själva får bestämma sin framtid. Det är kärnan i Folkpartiets
              ståndpunkt vad gäller Västsahara.
            </seg>
            <seg n="37d95194">
              Nu blir det väldigt slippery slope här, Carina Hägg. Anfalkampanjen
              har prövats rättsligt, men en annan händelse ska inte prövas rättsligt.
              Den ska vi rösta om i Sveriges riksdag. Det är ett rätt märkligt
              förfarande.
            </seg>
            <seg n="b074b083">
              Hela poängen med att stärka folkrätten är att se till att skapa
              en situation där vi tydligare gemensamt i det internationella
              samfundet kan stå upp mot kränkningar, där vi kan ställa förövarna
              till svars, där vi inte längre kan vara i en situation då diktaturer
              eller förtryckare kan gömma sig bakom att det skedde inom deras
              staters gränser. Då gäller det att stärka de internationella och
              rättsliga organen.
            </seg>
            <seg n="2f3f34e5">
              Jag har mycket stor respekt för alla dem som i dag kommer att
              rösta för att det är ett folkmord som begicks 1915. Jag anser
              att det är ett folkmord. Internationella forskare anser att det
              är ett folkmord. Min enkla poäng är att om man ska ha en seriös
              utrikespolitik är det lite svårt att Sveriges riksdag eller olika
              parlament ska göra folkrättsliga bedömningar. Jag står för den
              ståndpunkt som Socialdemokraterna hade för ett par år sedan.
            </seg>
            <seg n="11c52bb2">
              Carina Hägg säger att jag drar in allt möjligt i den här debatten
              när jag tar upp ert samarbetspartis syn på Israel. Det här betänkandet
              handlar bland annat om fredsprocessen mellan Israel och Palestina
              och de motionerna.
            </seg>
            <seg n="9d2d0a15">
              Jag fick inget svar från Hans Linde. Jag kommer inte heller att
              få ett svar från Carina Hägg. Det finns mycket där ni inte ska
              lyssna på Göran Persson, men ni tog inte med er Göran Perssons
              tanke att det är bekymmersamt att försöka bilda regering med ett
              parti som har en partiledare som går med symboler där man raderar
              ut Israel från kartan. Det är bekymmersamt, Carina Hägg, att du
              inte svarar på den frågan.
            </seg>
            <seg n="52ab7225">
              Vi kan tycka olika inom alliansen ibland, men den typen av grundläggande
              skillnader finns inte. Hade Lars Ohly varit statsråd när det skedde
              hade vår röst hörts mycket mindre i den internationella debatten
              och vår möjlighet varit mindre att påverka fred och mänskliga
              rättigheter.
            </seg>
          </u>
          <note type="speaker" n="4cc4f39c">
            Anf. 100 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-5" n="d1607eb5">
            <seg n="e2b30eb5">
              Fru talman! I det inlägg som Erik hade tidigare sade han vid
              något tillfälle att vi inte ska rösta om utrikespolitik i riksdagen.
              Det låter lite konstigt. Varför ska vi inte göra det? Varför har
              vi ett utrikesutskott i riksdagen om vi inte ska rösta om utrikespolitik?
              Jag förstår inte det. Jag skulle vilja veta vad Erik Ullenhag
              menar.
            </seg>
            <seg n="39557cfd">
              Anledningen till att jag tryckte på knappen för replik är att
              jag ville diskutera frågan om självbestämmande för Västsahara.
              Självbestämmande kan vara på många olika sätt. Erik Ullenhag säger
              att man är för Västsaharas självbestämmande.
            </seg>
            <seg n="d54723cd">
              Men självbestämmande kan vara självstyre, en egen suverän stat.
              Det kan vara olika varianter av självstyre i en befintlig stat.
              Det kan vara självbestämmande över vissa frågor. Det kan vara
              autonomi. Det kan vara någon form av regionalt självstyre, ungefär
              modell kommunalt självstyre i Sverige.
            </seg>
            <seg n="416b1a15">
              Jag skulle vilja veta vilken form av självbestämmande det är
              som Erik Ullenhag menar att västsaharierna ska ha. Som jag ser
              det står man längre och längre från ett reellt självstyre. I de
              förhandlingar som ändå pågår vill man från Marockos sida ge någon
              form av autonomi som är en mycket lägre grad av självbestämmande.
              Var på den här skalan ska man mötas?
            </seg>
            <seg n="023efb47">
              Det är viktigt att det blir något som båda är överens om. Självklart
              är det så. Men ju längre tiden går desto mindre är chansen att
              man får ett reellt självbestämmande. Vad är Erik Ullenhags uppfattning?
            </seg>
          </u>
          <note type="speaker" n="1e4e2e9e">
            Anf. 101 ERIK ULLENHAG (fp) replik:
          </note>
          <u who="erik_ullenhag_8c0a3a" xml:id="i-4316feeb29fa495d-4" n="7855d174">
            <seg n="c8271549">
              Fru talman! Vi delar Miljöpartiets syn på Västsaharas engagemang
              och har under många år drivit det arbetet tillsammans. När jag
              talar om västsahariernas rätt till självbestämmande menar jag
              deras rätt att själva bestämma sin framtid.
            </seg>
            <seg n="453c2e49">
              Jag delar den bild som Bodil Ceballos skissar här, det vill säga
              att det går längre och längre från en möjlighet till en självständig
              stat. Men är man i en situation där västsaharierna efter en folkomröstning
              landar på det tycker jag att vi ska stödja det. Det hoppas jag
              är ett tydligt svar.
            </seg>
            <seg n="dfafe9d5">
              Du anmärker på att jag sade att riksdagen inte ska rösta om utrikespolitiken.
              Det allra viktigaste är att riksdagen inte röstar om folkrättsliga
              ställningstaganden.
            </seg>
            <seg n="af79334e">
              Sanningen är ju, Bodil Ceballos, att även om det finns ett utrikesutskott
              så ägs utrikespolitiken av regeringen. Den ägs inte av Sveriges
              riksdag. Det är en skillnad mot ett antal andra politikområden
              som vi behandlar i denna kammare.
            </seg>
            <seg n="23474357">
              Jag gör ett försök, även om det kanske är fåfängt. Jag fick inget
              svar från Vänsterpartiet. Jag fick inget svar från Socialdemokraterna.
              Nu ska ni möta väljarna tillsammans. Vi vet inte vilka ministerposter
              de olika partierna eftersträvar. Vi vet inte ens vem vi ska debattera
              med. Vi vet däremot att ni har satt er i en situation där Lars
              Ohly har vetorätt över hela politiken.
            </seg>
            <seg n="a4ad8e9a">
              Kan Bodil Ceballos ta avstånd från det Lars Ohly gjorde när han
              av omdömeslöshet gick i en demonstration och bar symboler som
              visar att Israel inte ska existera?
            </seg>
          </u>
          <note type="speaker" n="fb4290bd">
            Anf. 102 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-6" n="d1607eb5">
            <seg n="45e9fd3e">
              Fru talman! Jag tänker inte lägga mig i Lars Ohlys klädval. Den
              diskussionen får du ta med Lars Ohly i stället.
            </seg>
            <seg n="0a31a6db">
              Jag kan ändå konstatera att vi i grunden har samma uppfattning
              när det gäller Västsahara. Därför är det så konstigt att vi inte
              här i kammaren kan uttala vad vi faktiskt tycker genom ett beslut:
              att vår regering bör erkänna Västsahara. Det är ju vi som ger
              uppdraget till regeringen. Precis som Erik Ullenhag säger är det
              regeringen som äger utrikespolitiken, men det är vi som är folkvalda.
              Det är vi som talar om för regeringen vad vi tycker att regeringen
              ska göra, och många här tycker att regeringen ska erkänna Västsahara.
              Det har vi naturligtvis rätt att tala om.
            </seg>
            <seg n="41be5183">
              Erik Ullenhag tog upp det här med Anfalkampanjen och att Socialdemokraterna
              inte står med på den reservation som Vänsterpartiet och Miljöpartiet
              har lämnat in. Det är sant. Det är också sant att den text som
              finns i betänkandet är rätt bra. Vi vet alla att irakisk domstol
              har ansett eller bedömt att det är ett folkmord. Miljöpartiet
              och Vänsterpartiet vill sedan markera detta ytterligare, och det
              har vi gjort genom en reservation. Men som jag sade i mitt tidigare
              inlägg har vi ingen annan uppfattning i sakfrågan än Socialdemokraterna.
            </seg>
            <seg n="072b60e3">
              Frågan är om Folkpartiet eller regeringen har en annan uppfattning?
              Anser ni att det inte var ett folkmord?
            </seg>
          </u>
          <note type="speaker" n="c2472971">
            Anf. 103 ERIK ULLENHAG (fp) replik:
          </note>
          <u who="erik_ullenhag_8c0a3a" xml:id="i-4316feeb29fa495d-5" n="7855d174">
            <seg n="e970b180">
              Fru talman! Nej, det anser vi inte. Vi anser att det som skedde
              i Halabja där tusentals människor gasades ihjäl, det som skedde
              under Anfalkampanjen, var ett brott mot mänskligheten. Det var
              ett folkmord. Det har också rättsliga instanser slagit fast.
            </seg>
            <seg n="b3763283">
              Det effektiva med att rättsliga instanser slår fast detta är
              att man kan ställa människor till svars. Däremot menar jag att
              det är en dum idé om man i olika parlament runt om i världen ska
              försöka rösta om rättsliga frågor. Det försvagar folkrätten, och
              jag vill försöka bidra till att folkrätten stärks. Det har vi
              egentligen en grundläggande samsyn om mellan partierna.
            </seg>
            <seg n="f3e3dca5">
              Bodil Ceballos var den enda som över huvud taget kommenterade
              något som är ganska viktigt, det vill säga IsraelPalestina-konflikten
              och Lars Ohlys agerande under en demonstration för en tid sedan.
              Då säger Bodil Ceballos: Jag vill inte lägga mig i hans klädval.
            </seg>
            <seg n="f7d0c0ce">
              Jag kan berätta att hade Lars Ohly varit statsråd när det skedde,
              om han hade representerat Sveriges regering, måhända som utrikesminister,
              vad vet jag, så hade det varit rätt många andra som hade haft
              synpunkter på att en person sitter i en regering och ska representera
              vårt land men är omdömeslös nog att bära symboler som visar att
              Israel inte ska få existera.
            </seg>
            <seg n="c3e0c38c">
              Är det en konflikt där vi och andra länder måste lägga ned all
              kraft på att försöka få en fredlig lösning är det till exempel
              IsraelPalestina-konflikten. Vi måste vara tydliga mot båda sidor.
              Jag var det i mitt anförande. Det är oacceptabelt det Israels
              regering nu gör i samband med att Biden är på besök. Man hade
              en öppning när USA:s vice president nu är där att få i gång fredssamtal.
              Det är helt oacceptabelt att man då öppnar upp för nya bosättningar.
            </seg>
            <seg n="2f5770dd">
              Hur kan man tro att Sverige skulle kunna spela en roll i den
              fredsprocessen om ni inte klarar av att ta avstånd från Lars Ohlys
              agerande när han bär den här typen av symboler? Tyvärr måste jag
              konstatera att en rödgrön regering eller vänsterpartiregering
              inte skulle spela en roll i den fredsprocessen. Man skulle göra
              sig helt ointressant i det läget.
            </seg>
          </u>
          <note type="speaker" n="cfaa8e82">
            Anf. 104 HOLGER GUSTAFSSON (kd):
          </note>
          <u who="holger_gustafsson_3275c0" xml:id="i-c955d9399340d70e-0" n="e026e25d">
            <seg n="90d3de0f">
              Fru talman! Kristdemokraterna har tillsammans med Folkpartiet
              liberalerna ett särskilt yttrande till detta betänkande som behandlar
              erkännande av folkmord på kristna grupper i det osmanska riket
              1915. Jag kommer säkert att upprepa en del saker som är sagda
              tidigare, men det är viktigt för mig att få göra det för att markera
              Kristdemokraternas principiella hållning. Det är en fråga som
              kräver balans från vårt håll, och jag vill också ha respekt för
              det och förklara varför det är som det är. Vi har det särskilda
              yttrandet för att kunna precisera vår hållning och den process
              vi har i vårt eget parti.
            </seg>
            <seg n="6448db82">
              Fru talman! Riksdagens princip och tradition i frågan om hur
              ett ställningstagande bör ske i den mycket känsliga och viktiga
              fråga om hur övergrepp och dess definition som folkmord ska behandlas
              är uppenbarligen svår att förstå utanför denna kammare. Om detta
              vittnar alla de brev jag har fått med uppmaningen om att riksdagen
              ska erkänna folkmordet genom beslut i kammaren och minst lika
              många brev om att riksdagen inte ska fatta ett sådant beslut.
            </seg>
            <seg n="80739d02">
              Fru talman! Folkmordskonventionen antogs 1948 av FN:s generalförsamling
              i Paris. Därmed finns i folkrätten en definition av folkmordsbegreppet.
              Genom att utreda de övergrepp som begåtts och ställa dem emot
              definitionen av folkmord i konventionen ska internationella jurister
              avgöra vad som är att betrakta som ett folkmord och i domstol
              väcka talan för att döma till ansvar för brott.
            </seg>
            <seg n="3a958e5c">
              Fru talman! Det har hela tiden varit riksdagens hållning att
              det ska vara internationella folkrättsjurister och forskare som
              ska utreda, åtala och döma om brott skett mot konventionen. Allians
              för Sverige, en majoritet i utskottet, har tillsammans med Socialdemokraterna
              haft en överenskommelse om att detta är det sätt som Sverige ska
              förhålla sig på till dessa mycket svåra, känsliga och omänskliga
              övergrepp och brott som har skett.
            </seg>
            <seg n="90d0961e">
              Frågan om folkmord i det osmanska riket 1915 har behandlats med
              samma princip men med den tillkommande svårigheten att det gäller
              ett långt historiskt skede som ska relateras till en internationell
              lagstiftning som tillkom långt senare.
            </seg>
            <seg n="9894c855">
              Fru talman! Utskottet framhåller alltså att det bör vara folkrättsjurister
              och forskare som avgör om brott har skett mot FN-konventionen
              kring och efter 1948.
            </seg>
            <seg n="b3bcf384">
              Det vi beslutar om i dag är ett ställningstagande till vilka
              institutioner som ska reda ut, ställa till svars och fälla till
              ansvar för folkmord. Vi anser att det ska vara en juridisk process.
            </seg>
            <seg n="fe9d2fc6">
              Jag vill påminna reservanterna i reservation 5 att man där inte
              säger något om vilken princip som ska användas i kommande prövningar
              av övergrepp. Anser ni att det är oviktigt att markera att rättssamhällets
              princip om juridisk prövning ska gälla? Ska Sverige uppfatta er
              så att ni nu står för principen att det är politiska beslut som
              ska avgöra brott mot internationell lag i framtiden?
            </seg>
            <seg n="44c03057">
              Fru talman! I själva sakfrågan, huruvida övergreppet i Osmanska
              riket 1915 är att betrakta som ett folkmord med dagens definition
              eller inte, har saken med åren utvecklats i takt med att forskarna
              lagt det ena beviset till det andra om vad som verkligen hände.
              Detta innebär att det även om ingen kan ställas till svars och
              fällas enligt konventionen blir alltmer angeläget att redovisa
              en hållning i frågan och bekräfta att det var ett folkmord.
            </seg>
            <seg n="ae069dec">
              Som stöd för senare generationer har politiska partier och andra
              institutioner tagit ställning för att dessa påtvingade förflyttningar
              och massakrer mot armenier, assyrier/syrianer, kaldéer och greker
              som ägde rum 1915 och tiden därefter är att betrakta som ett folkmord
              och ge detta sitt erkännande.
            </seg>
            <seg n="b9ec961a">
              Fru talman! Ett sådant ställningstagande, att Sverige ska erkänna
              folkmordet 1915 på armenier, assyrier, kaldéer och pontiska greker
              som ett folkmord, har gjorts av Kristdemokraternas partistyrelse.
              Vi noterar också att det på olika håll i världen har gjorts ställningstaganden
              som innebär ett erkännande av att övergreppen var folkmord.
            </seg>
            <seg n="6ba31bd6">
              I ett underlagsmaterial från den svenska myndigheten Forum för
              levande historia redovisas att ett tjugotal länder har valt att
              beskriva övergreppen 1915 som folkmord. Vidare redovisas att representanthusets
              utrikesutskott i USA 2007 har antagit en resolution som fastslog
              att folkmord var den rätta benämningen.
            </seg>
            <seg n="2190ec91">
              Fru talman! I och med dessa ställningstaganden, om att övergreppen
              1915 var folkmord, har principen om full juridisk prövning frångåtts.
              Man gör ett undantag från kravet på en internationell juridisk
              prövning på grund av det långa historiska skedet och att konventionen
              kom först 1948.
            </seg>
            <seg n="4cf30ece">
              Då nu allt fler svenska partier ställer sig bakom detta synsätt
              leder det till att Sverige som nation är på väg mot ett ställningstagande,
              ett erkännande av folkmordet. Genom bifall till utskottets förslag
              i betänkandet i dag vill Kristdemokraterna se en bredare och tydligare
              majoritet i Sveriges riksdag som är väl värd att invänta.
            </seg>
          </u>
          <note n="98a6a288">
            Fru talman! Mot denna bakgrund yrkar jag bifall till utskottets
            förslag i betänkande UU9.
          </note>
          <note type="speaker" n="5a944bfb">
            Anf. 105 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-7" n="f0d5b2f7">
            <seg n="72f985d2">
              Fru talman! Jag välkomnar det seriösa anslag som Holger Gustafsson
              från Kristdemokraterna har i den här frågan och också att man
              öppet redovisar att Kristdemokraterna liksom vi socialdemokrater
              har ett partiställningstagande. Däremot har den slutsatsen lett
              till olika ställningstaganden här i dag.
            </seg>
            <seg n="2bd612f0">
              Vi för fram våra partimedlemmars vilja och beslut medan såvitt
              jag förstår kristdemokraterna huvudsakligen och Holger Gustafsson
              själv kommer att stödja det Gustav Blix tidigare framfört från
              Moderaternas sida eller från några moderater. Det är väldigt svårt
              för mig att veta hur man från olika delar av den borgerliga majoriteten
              ser på de här frågorna.
            </seg>
            <seg n="c579449b">
              Vi läser olika utspel i tidningarna, och vi har sett olika motioner
              även under denna mandatperiod. Vi läser i debattartiklar. Det
              återstår att se här senare under omröstningen hur man de facto
              kommer att ställa sig.
            </seg>
            <seg n="b061108a">
              Jag har en konkret fråga. Holger Gustafsson talar också om att
              man borde verka för att åstadkomma en rättsprocess också för folkmord
              som har skett historiskt. På vilket sätt menar Kristdemokraterna
              att de bäst bidrar till det genom det ställningstagande av majoriteten
              i utrikesutskottet som de har ställt sig bakom?
            </seg>
          </u>
          <note type="speaker" n="da41a537">
            Anf. 106 HOLGER GUSTAFSSON (kd) replik:
          </note>
          <u who="holger_gustafsson_3275c0" xml:id="i-c955d9399340d70e-1" n="e026e25d">
            <seg n="a112984b">
              Fru talman! Jag vet inte om jag förstod den sista frågan. Jag
              undrar om jag kan få hjälp med det och få höra den en gång till?
            </seg>
          </u>
          <note type="speaker" n="e8ecdc1d">
            Anf. 107 CARINA HÄGG (s) replik:
          </note>
          <u who="carina_hagg_4f0222" xml:id="i-c5de84d6cf8e1556-8" n="f0d5b2f7">
            <seg n="2c287cc4">
              Fru talman! Holger Gustafsson tog i sitt anförande upp vikten
              av att händelser som folkmord i dag kan drivas rättsligt i domstol.
              Vi har talat om Anfalkampanjen och hur viktigt det är att det
              har funnits en rättsprocess lokalt, och vi har kämpat för ICC,
              den internationella brottmålsdomstolen. Det är en sak.
            </seg>
            <seg n="4e0a1b20">
              I den här frågan som handlar om det som hände 1915 sade Holger
              Gustafsson i sitt anförande att man borde vända sig dit och stödja
              rättsprocess där. Så uppfattade jag det. På vilket sätt vill Kristdemokraterna
              bidra till det? Hur och i vilket land ska en sådan rättsprocess
              äga rum?
            </seg>
          </u>
          <note type="speaker" n="0c3085f5">
            Anf. 108 HOLGER GUSTAFSSON (kd) replik:
          </note>
          <u who="holger_gustafsson_3275c0" xml:id="i-c955d9399340d70e-2" n="e026e25d">
            <seg n="a056a36e">
              Fru talman! Det var fel avlyssnat. Jag sade att vi när det gäller
              detta folkmord får göra ett undantag i detta fall på grund av
              att det var så länge sedan och att det inte fanns någon lagstiftning
              vid det tillfället. Man får göra en politisk bedömning. Det är
              så vi har sett det hela.
            </seg>
            <seg n="457ec451">
              Vi vill vara väldigt tydliga med att från folkmordskonventionen
              och däromkring och framåt i tiden ska den juridiska processen
              gälla. Men jag sade samtidigt att man ska observera att reservanterna
              inte har skrivit in i sin reservation att man vill ha det så.
            </seg>
            <seg n="a1dc027e">
              Jag har en fråga tillbaka till Carina Hägg. Hur är det, står
              ni för rättssamhället eller inte?
            </seg>
          </u>
          <note type="speaker" n="629e9e11">
            Anf. 109 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-6" n="3885182e">
            <seg n="c3b9d959">
              Fru talman! Holger Gustafsson upprepar här ett argument som vi
              har hört flera gånger under debatten. Det är folkrättsjurister
              och historiker som ska avgöra frågan. Folkrättsjuristerna och
              historikerna, de oberoende och seriösa folkrättsjuristerna och
              historikerna, säger världen över i stort sett enigt en och samma
              sak. Det var ett folkmord 1915.
            </seg>
            <seg n="0aa749d3">
              Visa mig den seriösa, oberoende folkrättsjurist eller historiker
              som betvivlar att det som skedde 1915 mot armenier, assyrier/syrianer,
              kaldéer och pontier var någonting annat än ett folkmord. Jag skulle
              rekommendera Holger Gustafsson: Bjud in den svenske folkrättsjuristen
              Ove Bring som har forskat och tittat på den här frågan. Han har
              tydligt sagt och skickat ett budskap: Historikerna har gjort sitt.
              Nu är det dags för politikerna att agera.
            </seg>
            <seg n="db0c856d">
              Så är det. Forskningen är till stora delar gjord. Folkrättsjuristerna
              har tittat på frågan och kommit till sina slutsatser. Nu är det
              vårt ansvar, och som jag sade i mitt anförande, också vår plikt
              att reagera och agera utifrån deras slutsatser.
            </seg>
            <seg n="2c096575">
              Holger Gustafsson efterfrågar en juridisk process. Jag hade önskat
              att vi för länge sedan hade haft en juridisk process i denna fråga
              och redan 1915 hade fått en juridisk process i Turkiet där man
              ställde de ansvariga inför rätta, dömde de skyldiga, och gav offren
              upprättelse. Men vi vet att Turkiet varken då eller i dag är berett
              att medverka till en sådan juridisk process. När Turkiet sviker
              blir det också vårt ansvar att agera utifrån de fakta som finns
              på bordet.
            </seg>
            <seg n="5cd2e113">
              Jag vill trots allt ställa en fråga till Holger Gustafsson. Jag
              vet att Kristdemokraterna är ett parti som har stort stöd bland
              armenier, assyrier/syrianer, kaldéer och pontier. Vad säger du
              och ni kristdemokrater till era väljare när ni nu sviker det vallöfte
              som ni gav dem i valrörelsen 2006?
            </seg>
          </u>
          <note type="speaker" n="ba9c5878">
            Anf. 110 HOLGER GUSTAFSSON (kd) replik:
          </note>
          <u who="holger_gustafsson_3275c0" xml:id="i-c955d9399340d70e-3" n="e026e25d">
            <seg n="28c260b5">
              Fru talman! Det är viktigt för Kristdemokraterna att hålla fast
              vid en rättslig prövning av internationell rätt. Jag vill understryka
              det. Det är oerhört viktigt och vårt starkaste skäl till att också
              hålla fast vid den överenskommelse som vi har inom utrikesutskottet
              tillsammans med Socialdemokraterna, som nu har hoppat av. Detta
              är en mycket viktig princip för oss.
            </seg>
            <seg n="344a44c0">
              Vi säger samtidigt att händelsen 1915 är att betrakta som ett
              folkmord. Vi har kommit dithän efter en lång tid. Vi har också
              lyssnat till folkrättsjurister mer än en gång i vårt parti. Vi
              är beredda att erkänna folkmordet. Men vi vill avvakta tills vi
              kan få en bredare majoritet i kammaren. Då är det också mycket
              mer värt för de väljare som vi gärna vill ge ett stöd inför och
              naturligtvis efter valrörelsen.
            </seg>
            <seg n="6ea8d525">
              Vi håller fast vid den juridiska principen eftersom vi vill ha
              ett rättssamhälle. Det ska inte vara en tillfällighet att politiker
              fattar beslut. Det var så för en tid sedan öster om vårt land
              när politbyrån bestämde vad som var sanningen, men så vill vi
              inte ha det längre.
            </seg>
          </u>
          <note type="speaker" n="58767ce3">
            Anf. 111 HANS LINDE (v) replik:
          </note>
          <u who="hans_linde_3886bf" xml:id="i-b4659bd4d08163df-7" n="3885182e">
            <seg n="ec1bac5d">
              Fru talman! Jag vet inte om de armenier, assyrier/syrianer, kaldéer
              och pontier som i det senaste valet röstade på Kristdemokraterna
              är nöjda med det svaret. Det är inte heller min uppgift att avgöra
              det. Jag tror att de själva avgör den frågan därhemma framför
              tv-apparater och radioapparater.
            </seg>
            <seg n="0b89d4cc">
              Holger Gustafsson återupprepar att man vill ha en rättslig process.
              Det skulle vara oerhört bra om vi kunde få en rättslig process
              i denna fråga i Turkiet på samma sätt som man har fått i Irak
              när det gäller folkmordet mot kurderna 1988. Men jag tror inte
              ens Holger Gustafsson tror att vi inom en snar framtid får se
              en sådan rättslig process i Turkiet.
            </seg>
            <seg n="b157a469">
              Turkiet har trots allt medvetet i snart 100 år blockerat och
              försvårat varje försök till en rättslig process. Vi ser nu hur
              man reagerar när representanthusets utrikesutskott i USA väljer
              att diskutera den här frågan. Man vill kalla hem sin ambassadör,
              och man blockerar och obstruerar varje försök att den här frågan
              ska diskuteras seriöst i en öppen diskussion.
            </seg>
            <seg n="0f7dfe22">
              Jag hade önskat en rättslig process, Holger Gustafsson, men jag
              inser också att med det Turkiet som finns i dag, och som troligtvis
              kommer att finnas i morgon, kommer en sådan rättslig process inte
              att komma till stånd. Då är det vårt ansvar och vår plikt som
              politiker att agera utifrån de historiska faktum som ändå folkrättsjuristerna
              och en i stort sett helt enig historikerkår har fastslagit.
            </seg>
            <seg n="5c25bb60">
              Holger Gustafsson säger att han vill invänta en bredare majoritet
              i Sveriges riksdag. Om vi i dag åtminstone tror på de särskilda
              yttranden som Kristdemokraterna och Folkpartiet har fogat till
              betänkandet finns en majoritet i kammaren. Fem av sju partier
              i kammaren vill erkänna folkmordet. Det är bara ett enda parti
              som motsätter sig detta. Hur bred ska majoriteten bli i kammaren
              för att Holger Gustafsson ska känna att det då är läge att erkänna
              folkmordet?
            </seg>
          </u>
          <note type="speaker" n="9629e329">
            Anf. 112 HOLGER GUSTAFSSON (kd) replik:
          </note>
          <u who="holger_gustafsson_3275c0" xml:id="i-c955d9399340d70e-4" n="e026e25d">
            <seg n="3deefc07">
              Fru talman! Det är två viktiga frågor utskottet tar ställning
              till i betänkandet när det gäller folkmordsfrågan. Den ena frågan
              är hur det ska vara med rättssamhället framöver. Där ger vi besked.
              Vi står fast vid principen från 1948, det vill säga att frågan
              ska prövas av internationella jurister. Ni säger ingenting om
              detta i er reservation. Svenska folket vet inte om det ska lita
              på er vad gäller rättssamhället. Ni säger ingenting om det. Men
              vi säger det. Därför håller vi hårt på principen.
            </seg>
            <seg n="33fb47f5">
              Den andra frågan gäller folkmordet 1915. Vi säger att det går
              att göra ett undantag i den frågan. Vi vill komma tillbaka när
              det finns en bredare majoritet.
            </seg>
          </u>
          <note type="speaker" n="f6f13bae">
            Anf. 113 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-7" n="d1607eb5">
            <seg n="40aa26b4">
              Fru talman! Hans Linde har sagt en del av det jag hade tänkt
              att ta upp. Både folkrättsjurister och historiker har fastslagit
              att det är fråga om ett folkmord.
            </seg>
            <seg n="a6f97eac">
              Holger Gustafsson säger att folkmordskonventionen antogs 1948.
              Även om det finns andra regler som säger att folkmord inte preskriberas
              befinner vi oss i en situation där vi inte kan ställa de direkt
              ansvariga till svars. Det tog jag upp i ett tidigare inlägg.
            </seg>
            <seg n="690dc334">
              När vi inte kan göra detta har vi ändå frågan om försoningsprocessen,
              som jag tog upp i mitt replikskifte med Gustav Blix. Om man ska
              nå försoning i ett land där det har varit sådana motsättningar
              mellan folk och där olika folkslag har drabbats hårt även om det
              var mycket länge sedan måste man utgå från de drabbades perspektiv.
              Det är erkännandet, upprättelsen, som gör att man kan gå vidare.
            </seg>
            <seg n="cbd225da">
              Jag utgår från att Kristdemokraterna egentligen tycker precis
              som vi, nämligen att försoningsprocessen är viktig. Hur ser man
              på möjligheten att nå en försoning om man inte får Turkiet att
              erkänna folkmordet som en gång skedde? Där kan vi hjälpa till
              att trycka på för att få Turkiet att erkänna det som skedde för
              att nå försoning. Jag tror inte att man kan nå försoning på något
              annat sätt. Att lägga locket på och låtsas som ingenting kommer
              aldrig att leda till försoning i Turkiet.
            </seg>
          </u>
          <note type="speaker" n="398ed5c3">
            Anf. 114 HOLGER GUSTAFSSON (kd) replik:
          </note>
          <u who="holger_gustafsson_3275c0" xml:id="i-c955d9399340d70e-5" n="e026e25d">
            <seg n="e0fd2211">
              Fru talman! Jag är glad för den omtanke som finns i frågan. Vi
              ska vara mycket ödmjuka inför problemet.
            </seg>
            <seg n="7bdd8d17">
              Vi har i vårt parti och i partistyrelsen sagt att vi vill arbeta
              för ett erkännande så snart som möjligt med en bred majoritet
              i riksdagen. Man ska också veta att det finns bekymmer på fältet.
              Det finns projektgrupper som mellan dagens Turkiet och armenierna
              försöker mjuka upp relationerna och få en annan hållning, mötas
              med försoningsprojekt och annat. Det är inte så enkelt att veta
              om vi bidrar positivt till den processen med ett tufft beslut
              i kammaren eller om vi ska låta den processen agera med utgångspunkt
              i de länder som jobbar med den. Det är inte säkert att vi hjälper
              till om vi är för tuffa med att markera. Man ska vara ödmjuk i
              frågan. För oss har det tagit sig utgångspunkten i att man ska
              kunna lita på att man får sin sak prövad. Det kommer att ske fler
              övergrepp i världen. Tyvärr är det så. Då ska man veta att man
              kan utsättas för en prövning av jurister och inte av en prövning
              grundad på parlaments godtycke.
            </seg>
            <seg n="569592fe">
              Det här är ett undantag. Vi kan inte få fler bevis nu. Det har
              Kristdemokraterna insett. Därför vill vi arbeta för ett erkännande.
              Vi har börjat den vägen och tagit ett stort steg i partistyrelsen,
              och vi kommer att fortsätta. Vi vill se en bredare majoritet.
              Då tror vi att vi kan göra större nytta för dem som berörs.
            </seg>
          </u>
          <note type="speaker" n="c678e694">
            Anf. 115 BODIL CEBALLOS (mp) replik:
          </note>
          <u who="bodil_ceballos_1a35e5" xml:id="i-2da839ddddae9a80-8" n="d1607eb5">
            <seg n="146d1d15">
              Fru talman! Jag skulle vilja påstå att vi egentligen har en mycket
              bred majoritet i riksdagen för frågan. Vi är tre partier som vill
              rösta för ett erkännande. Det finns tre partier i alliansen som
              har lämnat särskilda yttranden där de säger att det handlar om
              ett folkmord men att de inte vill föregripa processen. Jag kommer
              inte exakt ihåg formuleringarna.
            </seg>
            <seg n="168f1089">
              Det är inte fråga om parlament som gör godtyckliga uttalanden
              i frågan. Det här är något som hände för snart hundra år sedan.
              Det finns mycket forskning om detta, och många har erkänt att
              det är så.
            </seg>
            <seg n="3172fc0c">
              Jag tror inte, som Holger Gustafsson, att det här kan sätta käppar
              i hjulet för försoningsprocessen. Jag tror snarare att Turkiet
              och Armenien har börjat prata med varandra mer just på grund av
              påtryckningarna utifrån. Om det inte hade utövats påtryckningar
              från andra länder i frågan hade det också varit svårare för Turkiet
              att möta Armenien i frågan.
            </seg>
            <seg n="9bde6e83">
              Jag har en helt annan bild. Jag tror att påtryckningarna kommer
              att leda till en bättre situation för alla folkgrupper i Turkiet.
              Även för turkar är det viktigt att folkgrupperna kan leva i fred
              med varandra. Det är det vi kan hjälpa till med. Vi kan hjälpa
              till med något som kan vara positivt för alla parter. Jag förstår
              inte varför Kristdemokraterna har en annan uppfattning. Egentligen
              har ni inte en annan uppfattning, men ni kommer inte att rösta
              för den uppfattning ni har. Det är det konstiga. Varför röstar
              ni inte för er egen uppfattning?
            </seg>
          </u>
          <note type="speaker" n="d6bd9b17">
            Anf. 116 HOLGER GUSTAFSSON (kd) replik:
          </note>
          <u who="holger_gustafsson_3275c0" xml:id="i-c955d9399340d70e-6" n="e026e25d">
            <seg n="65a4523b">
              Fru talman! Jag tror att Bodil Ceballos ändå vill konstatera
              att det är ett problem att beskylla Turkiet för något som pågick
              i Osmanska riket. Bara det problemet tål lite eftertanke. Man
              kan inte ställa dem som sitter vid makten i dag till svars. Det
              måste man ta hänsyn till.
            </seg>
            <seg n="5bc93075">
              Kristdemokraterna röstar på utrikesutskottets förslag till betänkande
              därför att det för oss handlar om ett paket. Det är fråga om trovärdighet.
              Vi vill hålla det löfte vi har givit när det gäller de rättsliga
              frågorna. Det allra viktigaste inför framtiden är att ge klart
              besked. Ni reservanter ger inte det beskedet. Vi vet inte i dag
              om ni ska hålla på internationell rätt eller inte. Vi ger det
              beskedet, och vi väntar med erkännandet tills det finns en bredare
              majoritet. Vi tror att det kan bli mycket snart.
            </seg>
          </u>
          <note type="speaker" n="13f15253">
            Anf. 117 YILMAZ KERIMO (s):
          </note>
          <u who="yilmaz_kerimo_6b9015" xml:id="i-39f4acd4b018aed3-0" n="2def9502">
            <seg n="065a2fa7">
              Fru talman! Assyrier/syrianer är en kristen folkgrupp med ursprung
              i landet Bethnahrin i Mesopotamien vid floderna Eufrat och Tigris.
              Hemländerna för den assyrisk/syrianska gruppen är Irak, Iran,
              Libanon, Syrien och Turkiet. Vid sekelskiftet bodde mer än en
              miljon assyrier/syrianer i Turkiet. Den stora utrensningen skedde
              under den period som går under namnet Svärdets år, seyfo, 19141919.
            </seg>
            <seg n="3a78c481">
              Fru talman! Det fasansfulla som drabbat armenier, assyrier/syrianer/kaldéer
              och pontier i samband med Osmanska rikets sönderfall är inslag
              i världshistorien som påverkat och påverkar många generationer
              av de folkgrupper som utsattes. Folkmordet av cirka en och en
              halv miljon armenier, 500 000 assyrier/syrianer/kaldéer och 350
              000 grekiska pontier påverkar i allra högsta grad miljontals människor
              i Europa och i Turkiet. Resultatet av folkmorden blev att den
              kristna civilisationen närmast utplånades.
            </seg>
            <seg n="7162cb5f">
              Fru talman! I Sverige bor ca 100 000 assyrier/syrianer, och berättelsen
              om svärdets år seyfo är fortfarande högst levande i dessa familjer.
              Att få rätt till sin historia är en förutsättning för att försonas
              och för att kunna gå vidare och göra upp med sitt förflutna. Det
              finns tydliga paralleller till andra övergrepp i nutidshistorien
              där regimer genomfört massakrer på miljontals människor, till
              exempel Kambodja, Nazityskland, Stalintidens Ryssland och Rwanda
              1994.
            </seg>
            <seg n="668efa74">
              Fru talman! Olof Palme uppmanade oss i Hanoitalet julen 1972
              att kalla saker vid deras rätta namn. Jag är väl medveten om vikten
              av att så djupgående juridiska begrepp som ordet folkmord kräver
              varsamhet när man använder det. För mig med min bakgrund, min
              kunskap och min historia som förmedlats genom årtionden är det
              ett historiskt faktum att ett folkmord i vår nuvarande definition
              begicks under svärdets år 1915.
            </seg>
            <seg n="92afff38">
              Fru talman! Återigen, som Olof Palme sade, bör man kalla saker
              vid deras rätta namn, nämligen folkmord och ingenting annat.
            </seg>
            <seg n="066a1bbd">
              Fru talman! För mig och för mina landsmän handlar ett erkännande
              av svärdets år som ett regelrätt folkmord om vår historia och
              om vår identitet. Det handlar om att äntligen få världssamfundets
              stöd i vår bearbetning av ett dråpslag mot en folkgrupp som aldrig
              får glömmas. De fruktansvärda händelserna 1915 i det dåvarande
              osmanska riket uppmärksammades tidigt av det internationella samfundet.
              År 1915 fördömde de allierade brotten mot armenierna som ett brott
              mot humaniteten och mänskligheten, något som senare bidrog till
              utvecklingen av brottsbegreppet brott mot mänskligheten, som användes
              efter andra världskriget.
            </seg>
            <seg n="d00e9aff">
              Även i det samtida Sverige uppmärksammades brotten. I ett tal
              1917 poängterade den socialdemokratiske partiordföranden Hjalmar
              Branting att 1917 kunde vittnesmålen inte längre nedtystas. Det
              har verkställts ett fullt organiserat folkmord, sade Hjalmar Branting
              redan då.
            </seg>
            <seg n="4c0f16d4">
              Fru talman! Den förföljelse och de massakrer som skedde kring
              1915 har återverkningar för människor än i dag. Det är därför
              politikers ansvar att erkänna det historiska faktum som folkmordet
              är. Sverige bör agera med kraft inom EU och FN för att få till
              stånd ett internationellt erkännande av detta folkmord. Frankrike,
              Holland, Tyskland och ett 20-tal andra länder har officiellt erkänt
              folkmordet 1915. Har de gjort fel när de har erkänt det? Här påstår
              alliansen att vi inte har rätten att göra det. Även i USA pågår
              nu i dagarna en process som förmodas leda till ett erkännande
              av folkmordet.
            </seg>
            <seg n="3841fdf0">
              Fru talman! Det är bra att vi tycks bli fler och fler som tycker
              att det är viktigt att vi får ett svenskt erkännande av folkmordet
              på armenier, assyrier/syrianer, kaldéer med flera i nuvarande
              Turkiet under åren 19141919. Ett erkännande av folkmordet är oerhört
              viktigt för att få en upprättelse för armeniers, assyrier/syrianers,
              kaldéers och pontiers situation och identitet samt för att skapa
              en förbättrad grund för en framtida dialog.
            </seg>
            <seg n="4a90586f">
              Det sägs att tiden läker alla sår. Det är ett talesätt som jag
              absolut inte håller med om. Vissa händelser kan vi omöjligt lägga
              bakom oss utan att ha fått veta vad det var som verkligen hände.
              Det finns ändå en positiv trend i den långsamma öppningen av debattklimatet
              i Turkiet som vi har fått uppleva efter 1999 då Turkiet blev kandidatland
              till EU, för före 1999 var det i stort sett helt tabubelagt att
              prata om folkmordsfrågan. Men för att såren ska kunna lindras
              måste alla fakta kring försöket att utrota assyrier/syrianerna
              och armenierna komma fram.
            </seg>
            <seg n="853a22f2">
              För försoning behöver man ett erkännande, precis som Tyskland
              erkände Förintelsen mot judarna.
            </seg>
            <seg n="fee6e524">
              Fru talman! Folkmord är ett brott mot folkrätten som medför vittgående
              ansvar, och det är väsentligt att denna fråga i dag kan hanteras
              på ett ansvarsfullt sätt för att främja en hållbar utveckling
              av relationerna mellan människor och folkgrupper som har koppling
              till det historiska folkmordet. För mig handlar det om mina egna
              dödade förfäder. För mig och för mina landsmän är det inte bara
              politik utan främst en punkt där politiken direkt berör själ och
              hjärta.
            </seg>
            <seg n="44106e12">
              Mitt ställningstagande utgår från betydelsen av att vi nu utan
              ytterligare dröjsmål tar alla steg vi kan för att morden på mina
              och mina landsmäns förfäder äntligen ska kunna förklaras för folkmord,
              i dess absoluta och hemska mening.
            </seg>
            <seg n="8e120b3c">
              Fru talman! Det finns fortfarande brister i Turkiets demokrati
              indirekt etnisk rensning pågår fortfarande. Än i dag skrämmer
              man i väg oliktänkande, inte minst minoriteter, från deras hemtrakter
              genom att konfiskera deras mark och trakassera dem. Ett exempel
              är konfiskeringen av det 1 700 år gamla Mor Gabriel-klostret,
              trakasserierna av fader Yusuf Akbulut i Diyarbakır och nobelpristagaren
              Orhan Pamuk, mordet på Hrant Dink etcetera.
            </seg>
            <seg n="066f0739">
              Fru talman! Sverige måste anstränga sig mer för att de turkiska
              myndigheterna ska inta en annan hållning i frågan än vad som nu
              gäller. Det gäller till att börja med det självklara att man måste
              ha rätten att över huvud taget tala om frågan. Det är det internationella
              samfundets plikt att inte enbart fördöma och minnas det som hände.
              Vi har också en uppgift att reda ut frågetecken i historien och
              att kraftfullt fördöma händelser som dessa.
            </seg>
            <seg n="71e4a240">
              Fru talman! Utrikesutskottet har mer eller mindre erkänt folkmordet
              men väljer ändå på grund av existerande samarbete inom alliansen
              att yrka avslag på motionen U332. Jag vill vädja till alla ledamöter
              i denna kammare att stå upp för sanningen. Ingen försoningsprocess,
              reformarbete eller demokratisering har kunnat byggas på lögner,
              hot eller mörkläggning av sanningen.
            </seg>
            <seg n="daa492e2">
              Fru talman! Jag är svensk, jag är assyrier/syrian men jag är
              född i Turkiet. Jag gillar Turkiet, och jag har många turkiska
              vänner. Vi umgås och vi trivs. Att det har skett folkmord på mina
              förfäder är inte deras fel jag vill inte att de ska straffas eller
              dömas. Men jag vill att alla som har begått brott ska kunna erkänna
              det för att försonas och gå vidare. Vi har medling inom kriminalvården
              nu i Sverige. Detta innebär att gärningsmännen träffar sina offer
              för att be om ursäkt, för att lätta på sitt samvete och för att
              försonas och gå vidare. Man erkänner sina brister då går vi vidare.
            </seg>
            <seg n="7b0773fd">
              Det finns en total enighet i riksdagen om att folkmordet 1915
              har ägt rum. Jag vill att detta ska erkännas. Ingen här har förnekat
              det hittills, men man vill ändå inte erkänna det. Det är inte
              för att döma eller straffa Turkiet, men för att kunna försonas
              och gå vidare. Det är politiskt och moraliskt viktigt dels för
              offren, dels för gärningsmännen. Det handlar om en moralisk upprättelse
              också för att detta inte ska upprepas.
            </seg>
            <seg n="e7273807">
              Fru talman! Så länge länder som Sverige inte konfronterar Turkiet
              med sanningen och det faktaunderlag som finns till hands kan Turkiet
              inte komma vidare på sin väg mot ett öppnare samhälle, en bättre
              demokrati och fullt ut öppna möjligheterna för ett medlemskap
              i EU. Sverige bör därför verka för att Turkiet erkänner folkmordet
              1915 på armenier, assyrier/syrianer, kaldéer och pontiska greker.
            </seg>
            <seg n="e2f7c82c">
              Med detta sagt, fru talman, yrkar jag bifall till reservation
              5, vilket också innebär ett erkännande av folkmordet seyfo 1915.
            </seg>
          </u>
          <note n="1b506d35">
            I detta anförande instämde Anne Ludvigsson och Nikos Papadopoulos
            (båda s) samt Hans Linde (v).
          </note>
          <note type="speaker" n="69bb13b6">
            Anf. 118 MEHMET KAPLAN (mp):
          </note>
          <u who="mehmet_kaplan_47809b" xml:id="i-4866ee350b374dea-2" n="957da380">
            <seg n="8fb1f306">
              Fru talman! Ärade ledamöter! Vi diskuterar i dag utrikesutskottets
              betänkande nr 9. För mig, som normalt sitter i justitieutskottet,
              är detta inte någon van situation. Både debattekniken med extremt
              väl avvägda ord i vissa fall men väldigt absolutistiska i andra
              fall får mig att häpna. Men som riksdagsledamot är det naturligtvis
              viktigt att man förstår hur debatten fungerar i olika forum och
              hur den fungerar just nu, när det är utrikesutskottets ledamöter
              som diskuterar frågan.
            </seg>
            <seg n="c48dcdcc">
              När jag läser betänkandet och de reservationer som finns kan
              jag inte låta bli att reflektera över texterna, vad som står i
              dem, vad de olika reservationerna betyder, vad de i grunden säger
              och vad det är som man har reserverat sig till förmån för.
            </seg>
            <seg n="f00f5df6">
              Benämningen folkmord kommer från modern folkrätt och kräver att
              avsikten är att utrota en viss etnisk grupp. Att gå upp här i
              talarstolen efter Yilmaz Kerimo och påstå att en sak har hänt
              eller inte hänt är både förmätet men framför allt inte något som
              en människa med självaktning kan göra. Det handlar i grunden om
              att en person har upplevt något, hört det berättas, traderas,
              från tidigare generationer, och att den personen uttrycker en
              känsla och en vilja till något. Att då gå upp och påstå att något
              har hänt eller inte är inte min avsikt. Därför kommer jag att
              hålla mig på ett hypotetiskt plan.
            </seg>
            <seg n="0f49b9f3">
              När vi i justitieutskottet diskuterar straffrätt, brott och straff
              har vi olika typer av modeller för att hantera de frågorna. Under
              den här mandatperioden har det fungerat väldigt bra. Jag kommer
              att ta hjälp av de modellerna.
            </seg>
            <seg n="f330e8ca">
              När det gäller själva begreppet folkmord finns det olika benämningar.
              Som jag sade tidigare handlar det om att utrota en viss etnisk
              grupp. Om det inte skulle handla om det skulle det vara att betrakta
              som ett brott mot mänskligheten.
            </seg>
            <seg n="20ec17a1">
              När det gäller vad som hände 1915 har det länge diskuterats om
              det finns starka bevis för att det fanns uppsåt att utrota. Det
              har till och med gått så långt och nu menar jag inte att någon
              här i kammaren skulle ha gjort det att man har jämfört det med
              den nazistiska Förintelsen. Den stora skillnaden har varit att
              när man talar om Förintelsen lägger man alltid till ordet nazist
              eller nazistisk. När man talar om händelserna kring 1915 diskuteras
              det alltid utifrån att det är Turkiet som är förövaren och i förlängningen
              turkarna. Vi såg ett exempel på det tidigare i replikskiftena
              också. Detta är en viktig skillnad.
            </seg>
            <seg n="289e90a8">
              Om vi vill få en lösning på detta, vilket jag och alla vill jag
              har inte hört någon här i debatten säga att man inte vill lösa
              detta tror jag inte att det handlar om knapptryckning härinne.
              Då skulle det vara enkelt att lösa världens problem. Erkännandet
              är viktigt, men det skulle vara ett problem när de som pekas ut
              som förövare pekas ut som förövare per se. Man talar alltså om
              turkar och om Turkiet.
            </seg>
            <seg n="388ebb24">
              Yilmaz Kerimo sade att han är från Turkiet. Det är jag också.
              Jag är född i Turkiet precis som han.
            </seg>
            <seg n="9a58956c">
              Det jag försöker säga är att detta i dag inte handlar om vem
              som är förövare. Flera tidigare talare från båda sidor har också
              tagit upp detta. Jämförelsen med det nazistiska Tyskland, som
              då och då görs, gör att det blir ytterligare en knut, och det
              hela blir ännu svårare att hantera, vad vi än företar oss i den
              här kammaren.
            </seg>
            <seg n="cc4046b0">
              Av naturliga skäl tolkas detta som inget annat än animositet
              bland människor i Turkiet och av turkar. Att man blir förvånad
              över det tycker jag är problematiskt. Säga vad man vill om skeenden
              i historien, men vi måste också se vad det innebär att rätta till
              dem, om det nu är det vi vill göra.
            </seg>
            <seg n="e079b3d8">
              Vi har sett motionärernas text. Där krävs att Sverige erkänner
              folkmordet och att Sverige bör verka inom FN och EU för att också
              dessa organ ska erkänna det. Min personliga åsikt är i det här
              fallet att det kan finnas vissa rimliga skäl att rösta för det
              här i riksdagen, men när det handlar om vad som historiskt är
              giltigt eller inte blir jag fundersam. Då är det flera frågetecken
              som reser sig.
            </seg>
            <seg n="2141563b">
              Vi har hört flera ledamöter tala om att vi ska låta forskningen
              avgöra. Egentligen har den avgjort. Forskningen har avgjort. Det
              finns uppslutning bland ett antal utvalda historiker om att händelserna
              kan benämnas på ett visst sätt. Också den statliga myndigheten
              Forum för levande historia jag ska återkomma till den talar om
              händelserna i termer av folkmord. Men kanske det är överflödigt
              för riksdagen att ägna sig åt att etikettera händelser i historien?
              Kan det vara så att den akademiska processen sköter detta med
              större trovärdighet?
            </seg>
            <seg n="0efedcdd">
              Dessa frågor ställs inte. Antingen konstaterar man, som i tidigare
              betänkanden, att historikerna måste jobba mer med den här frågan.
              Det var innan Socialdemokraterna hade något kongressbeslut om
              detta. Då höll man med Moderaterna och några andra partier och
              sade att historikerna måste få jobba vidare. Majoriteten tyckte
              så, och motionerna avslogs med bred majoritet. Eller så kan man
              säga att historikerna redan har tänkt färdigt, och då är det samma
              resultat vi får fram. Då måste vi ställa oss frågan: Kan det vara
              så att den akademiska processen har gjort att stenen har börjat
              rulla? Vårt agerande här kan kanske vara den lilla pinnen som
              gör att stenen inte riktigt får upp farten?
            </seg>
            <seg n="508068b7">
              Detta märker jag i Turkiet och bland de turkiska intellektuella
              som gång på gång har fört upp detta de senaste åren. Men det är
              helt nyligen som detta har hänt. Det har inte hänt tack vare att
              vi har sagt något i frågan eller för att Frankrike har sagt något.
              Det har hänt för att demokrati tar tid. Att mogna tar tid.
            </seg>
            <seg n="7e11bff8">
              Hur ser det då ut i diasporan? Det gläder mig att det finns många
              människor som bryr sig om den här frågan och som sitter framför
              tv-apparater eller radioapparater eller finns här på läktaren.
            </seg>
            <seg n="f6d4ed04">
              Diaspora kallas man för. Ibland kallas också vi som har ursprung
              i Turkiet och är av turkisk härkomst diaspora. Jag vet att turkar
              i utlandet många gånger har svårt för händelser, skeenden, i moderlandet,
              alltså Turkiet. För utvecklingen i Sverige, i Tyskland och i Holland
              gör att de här grupperna av turkar faktiskt utvecklas på ett visst
              sätt, så att de blir som en satellit, mer eller mindre kopplad
              till moderlandet.
            </seg>
            <seg n="a9d75faf">
              Vi kan titta på de grupper som direkt berörs av det här, alltså
              armenier, assyrier/syrianer med flera. Jag tror att det är lite
              på samma sätt. Man har svårigheter att förstå minoriteterna som
              lever i Turkiet. Det är ett påstående. Och jag gör det påståendet
              utifrån att jag själv tillhör en minoritet som lever i en viss
              form av diaspora.
            </seg>
            <seg n="74a35cae">
              Den armeniska journalisten Hrant Dink, som har nämnts flera gånger,
              som mördades av en ultranationalist på grund av sina åsikter,
              sade bland annat en sak i en intervju om försoningsprocessen mellan
              armenier och turkar. Man kan alltid säga att han sade det under
              press eller att han egentligen menade någonting annat.
            </seg>
            <seg n="730e838d">
              Han har varit här ett flertal gånger. Också helt vanliga turkar
              i Turkiet har slutit upp kring honom. Det är visserligen en minoritet.
              Den växer visserligen. Men efter hans död har han plötsligt blivit
              en symbol för det nya Turkiet.
            </seg>
            <seg n="02e72193">
              Han fick frågan: Vad är receptet för försoning? Då sade han:
              Är det den franska senatens beslut som är receptet? Är det den
              amerikanska senatens beslut? Vem ska skriva vårt recept för försoning?
              Vem är vår läkare? Armenierna är turkarnas helare, och turkarna
              är armeniernas helare.
            </seg>
            <seg n="30c42ba5">
              Det här sade en man som lätt hade kunnat få asyl i vilket annat
              land som helst, utan några som helst problem. Han hade kunnat
              leva som en kung i diasporan, men han valde att leva i Turkiet.
              Han mördades för sin åsikt.
            </seg>
            <seg n="90e73ed5">
              Människor stod upp och sade: Vi är Hrant Dink. Det var människor
              som själva, kanske bara för någon generation sedan, var en del
              av det förnekande som Turkiet, vilket jag också ska återkomma
              till, tidigare på ett mycket systematiskt sätt ägnade sig åt.
            </seg>
            <seg n="a8081028">
              Hrant Dink avslutade just detta med att säga: Ensidiga ställningstaganden
              från olika parlament är inte lösningen. Dialogen mellan länderna
              och folken är vårt recept för försoning.
            </seg>
            <seg n="b57b6ef9">
              Med reservation för översättning och med reservation för att
              man kan tolkas på många olika sätt vi har många exempel på det
              är det detta jag vill säga.
            </seg>
            <seg n="f3dd0532">
              Politiska beslut i andra länder som fastslår en viss historieskrivning
              kan i värsta fall leda till uppblossande intolerans mot religiösa
              minoriteter i Turkiet, står det i betänkandet. Jag tycker att
              det är lite problematiskt. Jag tycker inte att det ska vara skälet
              till att man avslår den här motionen. Det är som att hota och
              säga: Om vi antar en motion här kommer det minsann att bli synd
              om minoriteterna i Turkiet. Den typen av skrämselpropaganda kan
              faktiskt få mig att tänka om i den här frågan.
            </seg>
            <seg n="03d1ddb3">
              Samtidigt finns det en annan typ av retorik där man säger att
              Sverige måste akta sig för att stöta sig med Turkiet som är eller
              håller på att bli en ekonomisk stormakt och framtida medlem av
              EU. Sedan ska det då motsägas av några som har tryckt upp ett
              diagram som visar att Turkiets hot egentligen är tomma. För det
              finns länder som har erkänt, som Frankrike, som det bara har gått
              bättre och bättre för i relationerna med Turkiet. Ett annat land
              är Schweiz som det bara har gått uppåt för i relationen med Turkiet.
            </seg>
            <seg n="b87fa9b4">
              Det är också den typ av småaktighet som inte hör hemma i en seriös
              debatt som rör människor så djupt att de faktiskt sitter och gråter
              angående den här frågan. Det gäller inte bara armenier och de
              minoriteter som har räknats upp utan även turkar, för det här
              berör på djupet.
            </seg>
            <seg n="bd7c3048">
              Jag vill också lyfta blicken och se på omvärlden. För vad är
              det vi ska ta ställning till nästa gång? Vad är det för typ av
              fråga vi ska lösa nästa gång i den här kammaren? De brott som
              begåtts med stöd av västvärldens demokratier är inte alls lika
              välkända plötsligt. Hur många svenskar vet att folkmordet i Östtimor
              begicks med stöd av USA? Hur många vet att Frankrike hjälpte till
              att beväpna hutumilisen, som utförde folkmordet i Rwanda? Hur
              många svenska ungdomar är i dag medvetna om att USA och Storbritannien
              gav sitt stöd åt Sydafrikas apartheidregim till långt in på 80-talet?
            </seg>
            <seg n="fb7a7da0">
              Detta betyder inte: Erkänner inte de ska inte heller vi erkänna.
              Det gör det absolut inte. Utan det handlar om att få perspektiv
              på diskussionen och debatten i kammaren.
            </seg>
            <seg n="105e8c1d">
              Utskottet har att ta ställning till ett antal motionsyrkanden
              som gäller erkännande av folkmord. Det har man gjort. Man har
              skrivit vad man anser i frågan. Mitt parti tillsammans med Socialdemokraterna
              och Vänsterpartiet har tydligt tagit ställning i frågan.
            </seg>
            <seg n="7ff59813">
              Det rör sig då om det som hände kring 1915. Det handlar också
              om en del andra frågor som kanske är minst lika viktiga. Men vi
              har mestadels koncentrerat oss på den här frågan.
            </seg>
            <seg n="cfaf7315">
              Vi kan då titta på vad som bör göras. Egentligen handlar det
              om att det inte längre bara ska vara snack. Det handlar om att
              få den här stenen att börja rulla ännu fortare.
            </seg>
            <seg n="8d7747c4">
              Det är oerhört viktigt med det forskarsamhälle som jag tidigare
              berömde. Båda sidor tycker att forskarna måste få forska färdigt.
              Eller så är det inte så många som tycker det längre. Eller så
              tycker man: Jo, men de har forskat färdigt. Nu ska vi fatta beslut.
            </seg>
            <seg n="af4a0f52">
              Men det handlar om det grundläggande värde som man sätter i att
              forskarna gör det som de är bäst på och att det leder till en
              försoning.
            </seg>
            <seg n="f6325372">
              Enligt turkiska myndigheter har man börjat röra på sig. Det har
              de påstått ett antal gånger, men nu är trovärdigheten i mina ögon
              högre i och med att jag har sett vad som har hänt den senaste
              tiden. Det är egentligen väldigt kort tid. Det är inte så länge
              sedan det här började hända. En del kan fråga: Men är det tillräckligt
              att de rör på sig lite grann? Jag tycker att det är ett enormt
              steg, om man tänker på att det här faktiskt var för snart hundra
              år sedan, att det faktiskt har börjat hända saker.
            </seg>
            <seg n="ea023fce">
              Man kan då titta på hur man ska diskutera behandlingen av minoriteter
              i ett annat land för länge sedan, snart hundra år sedan. Man kan
              benämna det som Osmanska riket. För ibland blir definitionen väldigt
              flytande. Man talar om turkar, Turkiet, Osmanska riket och milletsystemet.
              Vem bestämmer var? Vilka befattningar har representanter från
              olika folkgrupper? Det är viktigt att hålla isär skillnaderna.
              Det är också väldigt många turkar i dag som tycker att det är
              jobbigt när man direkt säger att det handlar om turkar eller Turkiet.
              Det är precis som om man skulle säga att det var Tyskland eller
              tyskarna som var bödlar. Vi säger alltid att det var nazisterna.
              Den balansen tycker jag är oerhört viktig att hela tiden hålla
              i minnet.
            </seg>
            <seg n="eb123af9">
              Vi kan titta på vad som har hänt den senaste tiden. Jag har sagt
              några gånger att det faktiskt har hänt saker den allra senaste
              tiden, alltså fem i tolv, skulle man kunna säga.
            </seg>
            <seg n="acbfa405">
              Några har tagit upp vad som hände 2008, och det står i betänkandetexten.
              Men jag tycker att det tål att upprepas. År 2008 tog ett antal
              turkiska intellektuella initiativ till ett upprop där man faktiskt
              bad om ursäkt. Det här var otänkbart för bara tio år sedan. Jag
              säger inte att det är tillräckligt. Men betänk att det här var
              otänkbart för inte så länge sedan? Man skulle ha blivit uthängd
              som landsförrädare om man hade gjort detta för några år sedan?
              Nu går det. Och den lilla, lilla glipa som har fått den här stenen
              att börja rulla är värd uppmärksamhet och är värd uppmuntran.
            </seg>
            <seg n="b9712309">
              Vi kan titta på de förnuftiga, kloka och smarta. Vi brukar säga
              att de goda krafterna i samhället måste kunna verka eller få stöd
              och så vidare. Jag tror att ultranationalisterna, de mörka krafterna
              och också den så kallade djupa staten snarare får vatten på sin
              kvarn av skeenden utanför Turkiet.
            </seg>
            <seg n="5d16c2d7">
              Utskottet skriver i betänkandet att det inte ankommer på riksdagen
              som ett representativt organ att göra folkrättsliga ställningstaganden.
              Man skriver vidare att utskottets uppfattning är att fri forskning,
              fri tillgång till fakta och fri debatt är utgångspunkter för en
              försoningsprocess. Allt detta är i grunden blaha, blaha, för det
              handlar om vad det får för effekt i Turkiet och vad det blir för
              riktning på den förändring som har börjat ske och som antingen
              uppmuntras eller stukas av våra ansträngningar.
            </seg>
            <seg n="bda3c558">
              Jag vill avsluta med att de diskussioner vi har haft och den
              balans som ändå finns i det vi har företagit oss i grunden handlar
              om något som vi kommer att ta beslut om efter debattens slut.
              Jag hoppas att det kan vara till godo för de minoriteter som lever
              i Turkiet och de strävanden mellan Turkiet och Armenien som sker
              i dag och att de människor, bland annat jag och många av er, som
              lever utanför Turkiet i dag kommer att kunna känna att den dåliga
              eftersmaken inte kommer att vara större än det egentliga skeendet.
            </seg>
          </u>
          <note type="speaker" n="98835084">
            Anf. 119 NIKOS PAPADOPOULOS (s):
          </note>
          <u who="nikos_papadopoulos_ededca" xml:id="i-8e9dc5f1f52b7c04-0" n="b157ced9" next="i-9ce4cf9f698a0fcc-0">
            <seg n="8b890c30">
              Fru talman! Det här är en demokratisk plats. Vi ska inte bara
              tala om demokrati utan också respektera demokratins regler i alla
              avseenden.
            </seg>
            <seg n="2c3f417f">
              Fru talman! De pontiska grekerna har levt vid Pontos ända sedan
              800-talet f.Kr., alltså sedan homerisk tid. Som en del av den
              grekiska diasporan utvecklades en speciell kultur och ett speciellt
              språk under århundraden. Pontos har lämnat synliga spår i världshistorien,
              allt från kung Mithridates och geografen Strabon till det pontiska
              kejsardömet. Efter att ottomanerna erövrade området har pontiska
              greker fortsatt leva i trakten och under hårda villkor förmått
              att utveckla traktens sociala liv, kultur och handel.
            </seg>
            <seg n="89a387a9">
              I detta område, Mindre Asien, levde flera andra minoriteter fredligt
              tillsammans, bland andra armenier, assyrier/syrianer och kaldéer,
              som var för sig utvecklade sin kultur och sitt sociala liv. Från
              1400-talet var ottomanerna herrar över alla minoriteter som bodde
              i Mindre Asien.
            </seg>
            <seg n="0b115b52">
              Efter att ett antal krig hade minskat det ottomanska turkiska
              territoriet påbörjades det grymma och tragiska folkmordet i Turkiet.
              Forskarna uppskattar att mellan 1915 och 1925 dödades eller försvann
              1 miljon armenier, 350 000 pontiska greker och 250 000500 000
              assyrier/syrianer och kaldéer.
            </seg>
            <seg n="08a66fd4">
              Fru talman! Många hävdar fortfarande att man inte ska kalla denna
              tragedi för folkmord. Andra säger att om Turkiet ska komma med
              i EU måste vi vara försiktiga med att kalla detta för folkmord.
              Men det är att blanda bort korten. Vi socialdemokrater har alltid
              varit positiva till ett turkiskt medlemskap i EU, men Turkiets
              medlemskap avgörs av hur snabbt Turkiet klarar att uppfylla de
              kriterier som krävs för ett medlemskap.
            </seg>
            <seg n="10c8d302">
              Det vi debatterar i riksdagen i dag handlar om något helt annat.
              Det handlar om hur vi ska förhålla oss till historien.
            </seg>
            <seg n="7c730924">
              Fru talman! Berättelserna om vad som hände under folkmordet har
              gått i arv. Min farfar berättade för mig om vilka övergrepp kvinnor
              utsattes för och hur hans bror och andra dödades eller försvann.
              Det var mellan 1915 och 1925. Liknande berättelser har alla mina
              landsmän hört. Samma sak gäller för armenier och assyrier/syrianer.
            </seg>
            <seg n="76e09e53">
              Fru talman! Alla vi som är ättlingar till folkmordets offer säger
              att detta var ett folkmord. Det var ett folkmord som drabbade
              ca 3 ½ miljon människor.
            </seg>
            <seg n="7bae6fbc">
              Jag minns Olof Palmes ord om att man bör kalla saker och ting
              vid sitt deras rätta namn. Socialdemokraternas partiledare Hjalmar
              Branting kallade den 26 mars 1917 förföljelserna av armenier för
              ett organiserat och systematiskt folkmord.
            </seg>
            <seg n="c69eb507">
              Skulle Turkiet någon gång erkänna folkmordet vore det en ytterligare
              moralisk upprättelse för oss alla. I dag är det dock Sveriges
              riksdags erkännande av folkmordet som vi diskuterar.
            </seg>
            <seg n="cad7ff1c">
              Fru talman! Att ett folkmord begicks har fastställts av många
              forskare, historiker och ögonvittnen detta trots att Turkiet tyvärr
              inte tillåtit forskare och historiker få tillgång till landets
              arkiv. Fakta finns dock i många andra länders arkiv, till exempel
              i Sverige, Ryssland, England, Tyskland och Grekland. Det finns
              en vetenskaplig konsensus hos en överväldigande majoritet av folkmordsforskarna
              att massakerna i Osmanska riket under första världskriget utgjorde
              ett folkmord ett folkmord som av forskarna kallas för folkmordsprototypen
              medan Hitlers förintelse kallas folkmordsparadigmet.
            </seg>
            <seg n="4730fdb4">
              Fru talman! Internationella föreningen för folkmordsforskare
              är övertygad om att den osmanska kampanjen mot kristna minoriteter
              mellan 1915 och 1925 utgjorde ett folkmord mot armenier, pontiska
              greker, assyrier/syrianer och kaldéer.
            </seg>
            <seg n="fa54a074">
              Forskning vid Uppsala universitet vittnar om svensk kunskap om
              folkmordet. Den svenska ambassadören Per Gustaf August Cosswa
              Anckarsvärd och militärattachén Einar af Wirsén rapporterade till
              Helsingfors från Konstantinopel den 6 juli 1915 att armenierna
              förföljdes för att en gång för alla göra slut på den armenska
              frågan. Vidare skrev de den 22 juli 1915: Det är icke blott armenierna
              utan äfven Turkiets undersåtar af grekisk nationalitet som f.n.
              äro utsatta för svåra förföljelser Det kunde enligt hr. Tsamados
              [grekisk chargé daffaires] icke vara fråga om annat än ett utrotningskrig
              mot den grekiska nationen i Turkiet .
            </seg>
            <seg n="a2b3df63">
              Fru talman! Det sägs från många att historia ska skrivas av historiker.
              Jag håller helt och hållet med om det. Det är dock politikers
              ansvar att förhålla sig till historiska fakta och historisk forskning.
              Sveriges riksdags erkännande av sanningen och historiska fakta
              reser inga hinder för Turkiets förhandling med EU.
            </seg>
            <seg n="01c26780">
              Det sägs av en del att detta med folkmord är en historisk fråga
              och att det är fel att politikerna ska bedöma det.
            </seg>
            <seg n="d06fa0e8">
              Menar de att FN, EU och de 21 länder som har röstat för att det
              var ett folkmord har fel?
            </seg>
            <seg n="7f1cac52">
              Den 5 mars 2010 har utrikesutskottet i USA erkänt att det var
              ett folkmord. Har de fel? Nej.
            </seg>
            <seg n="dc3863cf">
              Jag tycker att det vore bra för Turkiet liksom för andra länder
              att göra upp med sin historia. Tyskarna har erkänt Förintelsen
              och därefter blickat framåt för ett fredligt Tyskland, ett fredligt
              Europa och en fredlig värld.
            </seg>
            <seg n="90a0024d">
              Sveriges utrikesutskott har i ett betänkande 2000 erkänt folkmordet,
              men det kom aldrig till riksdagen för votering.
            </seg>
            <seg n="dc670d86">
              I dag har vi äntligen chansen att i Sveriges riksdag erkänna
              folkmordet och därmed öppna för sanning och försoning för de många
              armenier, pontiska greker, assyrier/syrianer och kaldéer för vilka
              det här är en levande och smärtsam historia och verklighet.
            </seg>
            <seg n="87db82ff">
              Fru talman! Låt oss här i Sveriges riksdag hålla fast vid demokratins
              och rättvisans väg och äntligen erkänna händelsen under det ottomanska
              Turkiet vid dess rätta namn: folkmord.
            </seg>
            <seg n="2fc600ec">
              Jag avslutar med ett citat från ordföranden i utrikesutskottet
              i USA:s kongress, Howard Berman: Turkiet är en mycket viktig och
              i de flesta avseenden lojal allierad till USA i en instabil region,
              likväl finns det inget som berättigar att Turkiet blundar för
              det armeniska folkmordets verklighet.
            </seg>
          </u>
          <note n="9de15202">
            Jag yrkar bifall till motion U332, erkännandet av folkmord.
          </note>
          <note n="be96e1a1">
            Anf. 120 TREDJE VICE TALMANNEN:
          </note>
          <u who="nikos_papadopoulos_ededca" xml:id="i-9ce4cf9f698a0fcc-0" n="b157ced9" prev="i-8e9dc5f1f52b7c04-0">
            <seg n="fafc23bb">
              Jag vill återigen påminna om att det inte är tillåtet med opinionsyttringar
              från läktaren. De åhörare som inte respekterar det kan komma att
              utvisas från läktaren.
            </seg>
          </u>
          <note type="speaker" n="efb787e9">
            Anf. 121 AMINEH KAKABAVEH (v):
          </note>
          <u who="amineh_kakabaveh_08f6a8" xml:id="i-b922adc5e9ec3364-0" n="d4661de1" next="i-0510c2422ab67ed7-0">
            <seg n="e9f260c1">
              Fru talman! Kära åhörare och riksdagsledamöter! I dag har många
              viktiga frågor om Mellanöstern lyfts fram här i kammaren. Jag
              är stolt över att det i Sverige finns ett så starkt engagemang
              bland våra politiker när det gäller internationell solidaritet
              med bland annat kurder, folk från Västsahara, armenier, assyrier,
              palestinier och så vidare.
            </seg>
            <seg n="0b165ae7">
              Det är naturligtvis inte riksdagens ansvar och plikt att skriva
              historia, men brott mot mänskliga rättigheter och brott mot minoriteter
              måste erkännas och fördömas. Det är vårt ansvar som politiker
              i Sverige och varje lands ansvar att kräva upprättelse och erkännande
              för att vi ska hindra att detta brott sker igen.
            </seg>
            <seg n="35bcd928">
              Folkmordet på armenier och flera andra minoriteter under det
              ottomanska riket måste erkännas av den turkiska staten. Även om
              folkmordet inte hände under det moderna Turkiets statsbildning
              är det viktigt att Turkiet erkänner det som folkmord.
            </seg>
            <seg n="e1d9b583">
              Fru talman! Den turkiska staten har begått ett antal andra brott
              mot sitt eget folk, till exempel folkmorden i Dersim 1938, då
              mer än 50 000 mördades de flesta kvinnor och barn. Den turkiska
              staten har inte erkänt det heller. Därför är det viktigt att folkmordet
              på armenier och andra minoriteter 1915 erkänns, men också Dersim
              och anfallet på kurder och alaviter.
            </seg>
          </u>
          <note n="389250d7">
            Jag yrkar därför bifall till reservation 5.
          </note>
          <u who="amineh_kakabaveh_08f6a8" xml:id="i-0510c2422ab67ed7-0" n="d4661de1" prev="i-b922adc5e9ec3364-0">
            <seg n="dd909089">
              Samma sak gäller kampanjen Anfal under ledning av Saddam Husseins
              regim mot kurderna i norra Irak. Även om mer än två decennier
              har gått finns det fortfarande många oläkta sår hos tusentals
              människor i Irak och Kurdistan.
            </seg>
            <seg n="cb763750">
              Dagens Irak är som en tickande bomb. Även om vi inte läser om
              det i medier och ser det på tv finns det en rad etniska och religiösa
              konflikter som de irakiska och kurdiska folken är väldigt oroliga
              över. Förebygger man inte det med politiska och fredliga lösningar
              begås dess värre liknande brott igen. Därför är det viktigt att
              Anfalkampanjen mot bland annat kurderna i Irak erkänns som folkmord
              och att den kemiska attacken mot kurderna i Halabja den 16 mars
              erkänns av FN som folkmord.
            </seg>
            <seg n="1b05a1aa">
              Därför yrkar jag bifall till reservation 6, som är Vänsterpartiets
              och Miljöpartiets.
            </seg>
            <seg n="1d2f019a">
              Fru talman! Situationen för kurderna i Syrien har fått betydligt
              mindre uppmärksamhet trots det systematiska förtrycket från den
              syriska regimen. I dag beräknas kurderna utgöra 912 procent av
              landets befolkning, alltså två miljoner människor.
            </seg>
            <seg n="27638aa8">
              År 1961 proklamerades Syrien som arabisk republik, en tydlig
              markering mot landets kurdiska minoriteter. År 1962 genomfördes
              det så kallade statsprojektet, vilket resulterade i att mer än
              hundra tusen kurder kategoriserades som utlänningar och statslösa.
              I dag saknar 300 000 kurder i Syrien medborgarskap enligt Human
              Rights Watch och Amnesty International.
            </seg>
            <seg n="a891b02b">
              Det finns mer än 200 politiska fångar med kurdisk bakgrund i
              fängelserna i Syrien. År 2004 öppnad säkerhetsstyrkorna eld mot
              fredliga firare av Newroz, det kurdiska nyåret, och 31 personer
              i hamnstaden Kamishli mördades.
            </seg>
            <seg n="84e0f755">
              Det finns en dold vrede mot den iranska regimen som vid olika
              tillfällen blommar upp i samband med olika högtids- och minnesdagar
              som till exempel 16 azar, studenternas dag, den 1 maj och revolutionsdagen.
              Hittills har det lyckats regimen att slå ned kritiken och motståndet
              med hänsynslöst våld.
            </seg>
            <seg n="e9c1063b">
              Den vrede det iranska folket känner över prästväldet är djup
              men spontan. I långa stycken är protesterna politiskt oartikulerade.
              De demonstrationer vi ser har haft karaktären av vredesutbrott.
              De liknar de demonstrationer som ägde rum på shahens tid.
            </seg>
            <seg n="6356b71f">
              Det finns två inriktningar i den opposition som vill ha bort
              den nu sittande regeringen under Ahmedinejad och den andlige ledaren
              Khamenei.
            </seg>
            <seg n="5957a96e">
              En riktning vill inte ha bort systemet ett system där religionen
              är överordnad politiken som aldrig kan bli demokratisk. Den andra
              riktningen vill ha bort systemet. Vilken som är starkast är svårt
              att veta.
            </seg>
            <seg n="aa53dc87">
              Det finns iranska politiker bland de så kallade reformvänliga
              som försöker skära pipor i vassen. Mousavi och Karobi är några
              av dem. De har tidigare varit varma anhängare av systemet ett
              system utan demokrati och mänskliga rättigheter. De är själva
              skyldiga till och ansvariga för omfattande brott mot mänskliga
              rättigheter. Dessa så kallade oppositionella politiker försöker
              ta ledningen i den opposition som växer fram, på samma sätt som
              Khomeini gjorde 1979.
            </seg>
            <seg n="c058983e">
              Fru talman! Det kommer att bli fler demonstrationer. Oppositionen
              kommer att växa i styrka. En del figurer från den nuvarande regimen
              kommer att framställa sig som oppositionens ledare och försöka
              gripa makten.
            </seg>
            <seg n="390b5548">
              Vi i Sverige ska inte låta oss luras den här gången också. Sverige
              bör någon gång framöver noga undersöka vilka som säger sig vara
              oppositionens företrädare. Vi ska inte ha en ny Khomeini även
              om han kallar sig reformvän.
            </seg>
            <seg n="28b47c07">
              USA har blåst upp Irans kärnvapenhot. Iran säger att man ska
              skaffa några kärnvapen. Den iranska regimen har blåst upp USA:s
              krigshot och använt det till sin fördel. På så sätt enar man nationen
              och den yttre fienden och kan anklaga den inhemska oppositionen
              för landsförräderi. Internationellt talar man mindre om brotten
              mot mänskliga rättigheter och kvinnors och barns rättigheter.
            </seg>
            <seg n="97072e08">
              De verkligt starka inom oppositionen är kvinnorna. Det är de
              som är de bäst organiserade. De är de mest stridbara. Det är kvinnorna
              som de olika regimerna i Mellanöstern utsätter för det hårdaste
              och brutalaste förtrycket. Detta gäller kvinnorna i Iran som helhet,
              och det gäller kvinnorna i Irak, Turkiet och Syrien. Regimerna
              i flera länder i Mellanöstern räds kvinnorna. Därför råder ett
              hårt kvinnoförtryck i dessa länder.
            </seg>
            <seg n="78b04012">
              Fru talman! Regimen i Iran räds också arbetarrörelsen och studentrörelsen.
              Regimen räds också fackliga ledare, till exempel Manssour Ossanlo
              i Iran och en lång rad andra fackliga aktivister som i dag sitter
              fängslade och utsätts för tortyr och kränkande behandling. Detsamma
              gäller journalister.
            </seg>
            <seg n="d9d37efa">
              I flera av länderna i Mellanöstern sitter tusentals minderåriga
              fängslade, trots att dessa stater har skrivit under FN:s barnkonvention.
              I flera av dessa länder döms minderåriga, men domen verkställs
              inte förrän de har fyllt 18 år. En mer utstuderad form av tortyr
              kan man knappast tänka sig.
            </seg>
            <seg n="6e0f68ae">
              Sverige har goda relationer och handelsförbindelser med flera
              förtryckarregimer i Mellanöstern. EU sluter handelsavtal med dem.
              Det sägs ofta att detta är ett sätt att påverka länder i Mellanöstern
              i riktning mot demokrati och mänskliga rättigheter. Det kan omöjligt
              vara så. Men det är ett medel som har mycket långsiktig verkan.
              Affärsförbindelser i sig behöver inte leda till bättre förhållanden
              i Mellanöstern. Det krävs mer än så. Det krävs starkare påtryckningar
              om de generationer som lever i dag ska få uppleva demokrati och
              mänskliga rättigheter.
            </seg>
          </u>
          <note n="4e4428f8">
            I detta anförande instämde Siv Holma (v).
          </note>
          <note type="speaker" n="6877867a">
            Anf. 122 MATS PERTOFT (mp):
          </note>
          <u who="mats_pertoft_eb413b" xml:id="i-47e08170c3d0b73d-0" n="04bb592e">
            <seg n="9dd6ad77">
              Fru talman! Detta har blivit en lång debatt och en bra debatt.
              Jag tycker att det är intressant.
            </seg>
            <seg n="4aff097f">
              Jag ska lyfta fram ett annat perspektiv än det som hittills har
              lyfts fram i denna debatt, nämligen vad det berättar om vårt land
              att vi för denna debatt här i Sveriges riksdag.
            </seg>
            <seg n="8395e39c">
              För mig handlar det mycket om att denna debatt berättar för mig
              att vi har ett mångkulturellt Sverige genom alla som har flyttat
              till Sverige och fört med sig sin historia in i den svenska historien.
              Det är i alla fall så det har varit för mig när jag som Södertäljebo
              har lärt mig om detta folkmord och väckt motioner om detta i riksdagen,
              bland annat en som vi debatterar i dag, och jag står också bakom
              reservation 5 med anledning av detta. Vi borde vara stolta över
              att vi kan göra det.
            </seg>
            <seg n="3dac454d">
              Vi skulle kunna vara ännu stoltare om vi nu i Sveriges riksdag
              kunde besluta om att erkänna detta folkmord 1915. Det handlar
              nämligen, som flera har varit inne på, inte längre om att forskningen
              är tvetydig. Forskningen är entydig. Det handlar snarare om att
              varje gång som vi underlåter att erkänna detta ökar risken för
              ytterligare folkmord.
            </seg>
            <seg n="85c160e3">
              Det handlar också om att när vi erkänner folkmordet 1915 stöttar
              vi de krafter i Turkiet som utvecklar Turkiet till en mer demokratisk
              stat. Det är viktigt att just Sverige gör det som är ett av de
              länder i EU som starkast stöder ett turkiskt EU-medlemskap. Det
              finns tillräckligt många länder som inte gör det. Då tror jag
              att det är viktigt att vi i Sverige står upp för den demokratiska
              utvecklingen. I en demokrati kan det aldrig handla om att stänga
              ögonen för det förflutna. En demokrati lever av att se verkligheten,
              erkänna det förflutna och erkänna att det skedde ett folkmord
              1915. Jag tror att det i dag finns en reell chans att få igenom
              detta här i riksdagen. Det vore ett stort steg framåt för erkännandet
              och för de berörda folkgrupperna. Det vore ett demokratiskt steg
              där vi pressar och stöttar de krafter i Turkiet som vill ha ett
              annat land, ett land som är helt demokratiskt och där mänskliga
              rättigheter respekteras. Turkiet är på väg dit men är ännu inte
              där. Det vore positivt för Sverige och den svenska processen att
              införliva våra nya medborgares historia i den svenska.
            </seg>
          </u>
          <note type="speaker" n="5d816264">
            Anf. 123 GULAN AVCI (fp):
          </note>
          <u who="unknown" xml:id="i-bfd62f92d7da161a-1" n="0bf4277a">
            <seg n="474a4d7d">
              Fru talman! Jag föddes i augusti 1977 i Tatvan i östra Turkiet.
              Den ligger på södra sidan om den stora vackra Vansjön. Den närmaste
              staden är Bitlis. Söderut breder sig de mäktiga bergen i Hakkari
              ut sig.
            </seg>
            <seg n="a714a0a3">
              Mina hemtrakter är en del av Kurdistan. Till skillnad från de
              flesta människor i Sverige har jag två hemländer. I dag bor det
              i stort sett bara kurder i detta område. Men historiskt har det
              också varit hem för många armenier och assyrier.
            </seg>
            <seg n="97706967">
              Ända fram till första världskriget bodde tiotusentals armenier
              i detta område. Långt in i bergen söder om Tatvan fanns en by
              som hette Kochanes som var säte för assyriernas ledare Mar Shimun,
              eller på svenska, Sankt Simon. Norr om Vansjön låg det mäktiga
              Araratberget som är armeniernas heligaste plats. Det var där Noaks
              ark förliste enligt Bibeln.
            </seg>
            <seg n="d8bafff9">
              Fru talman! När första världskriget bröt ut skakades det osmanska
              riket av sina sista dödsryckningar. Det som då utspelade sig i
              mina hemtrakter var en skoningslös urladdning mot en till största
              delen försvarslös kristen befolkning. Detta var det största blodbad
              som världen hade skådat vid denna tid. Förövare var den turkiska
              militären och statsledningen, men också mitt eget folk, kurderna.
            </seg>
            <seg n="51124d32">
              Vi kan föra ändlösa diskussioner om det osmanska rikets sammanbrott.
              Det är ingen fråga om svart eller vitt. Imperiet hade funnits
              där i 800 år. Det fanns så klart en rad olika faktorer som påverkade
              händelseförloppet. Där fanns både kristna och muslimska offer.
              Där fanns både kristna och muslimska förövare. Men där fanns också
              både kristna och muslimer som hjälpte varandra.
            </seg>
            <seg n="53a67884">
              Men där fanns även en turkisk statsledning med en övermäktig
              armé till sitt förfogande. Där fanns muslimska ledare som utropade
              heligt krig mot de kristna. Där fanns kurdiska klaner som såg
              egna fördelar med att kunna döda och plundra. Där fanns inga tv-kameror
              och inga korrespondenter. Där fanns bara några få diplomater och
              missionärer.
            </seg>
            <seg n="659d6dd6">
              Fru talman! Vad som står utom allt tvivel är att det dödande
              och det lidande som drabbade den kristna befolkningen var ett
              folkmord; det var ett folkmord i flera bemärkelser.
            </seg>
            <seg n="9ef4e384">
              Fru talman! Det armeniska riket antog kristendomen först av alla,
              år 301 e.Kr. Men deras närvaro utraderades i stort sett helt och
              hållet i östra Turkiet under första världskriget. Assyrierna/syrianerna
              utvecklade den kristna teologin i Urfa och byggde sina kloster
              i området Tur Abdin, runt Mardin och Midyat. Med en naturlig befolkningsutveckling
              skulle de vara flera miljoner assyrier/syrianer och kaldéer i
              Turkiet. I dag är de bara några tusen. Nu tvingas de dessutom
              försvara sina kloster i domstolar.
            </seg>
            <seg n="0abc57f0">
              Min egen släkt deltog i folkmordet på båda sidor. Där fanns människor
              som dödade armenier och assyrier. Men där fanns också människor
              som skyddade armenier och assyrier.
            </seg>
            <seg n="3909554d">
              Jag bär inte någon som helst skuld för detta. Det ägde rum mer
              än 60 år innan jag föddes. Men detta är en del av mitt arv. Jag
              anser att det är min skyldighet att ta ställning för ett erkännande
              av att det var ett folkmord.
            </seg>
            <seg n="f60e2b54">
              De pontiska grekerna bodde i huvudsak längs Turkiets norra kust,
              mot Svarta havet. Där hade de bott ända sedan grekerna styrde
              området. De levde vanliga liv och gick till sina kyrkor. Men många
              var rädda. När folkmordet drabbade armenierna i öster växte samtidigt
              kampen mellan turkar och greker om den anatoliska kusten i väster.
              Däremellan levde pontierna. De dödades därför att de var kristna
              men också därför att de var greker.
            </seg>
            <seg n="d604d6ad">
              De var inga vanliga inkräktare, inte heller fiender till det
              osmanska imperiet eller till Turkiet. Pontierna hade levt i detta
              område i många hundra år före folkmordet men skonades inte. Oavsett
              om de var assimilerade eller ej och oavsett om de gömde sina kors
              och altare i källaren eller ej dödades ett stort antal av dem
              under folkmordet.
            </seg>
            <seg n="8c0a3e79">
              Jag vill vrida klockan framåt, från 1915 till 1980. Då gjorde
              militären en statskupp i Turkiet. I de berg och snår där armenier
              och assyrier dog som flugor gömde sig nu min far och hans vänner
              med vapen i hand. De var kurder som vägrade acceptera att leva
              som andra klassens medborgare i Turkiet. Vi tvingades lämna Turkiet
              och kom till Sverige 1982. På samma sätt som Turkiet förnekar
              folkmordet på de kristna har de förnekat att kurderna finns. Ända
              fram till för 20 år sedan kallades vi för bergsturkar. Än i dag
              saknar vårt språk, kurdiskan, officiell status.
            </seg>
            <seg n="e3c63551">
              Att erkänna folkmordet på de kristna är inte ett slag mot Turkiet.
              Tvärtom är det ett slag för rättvisa. Jag är övertygad om att
              rättvisa också kan göra gott. Det måste även gälla Turkiet.
            </seg>
            <seg n="d8b6351a">
              Fru talman! Jag vill inte straffa Turkiet. Orsaken till det är
              mycket enkel: En stor del av min släkt bor fortfarande i Turkiet.
              15 miljoner av mina bröder och systrar bor i Turkiet. De lever
              där. De pluggar där, och de jobbar där. På samma sätt som min
              släkt vill att Sverige ska vara ett bra land för mig att leva
              i vill jag att Turkiet ska vara ett bra land för mina anhöriga
              och alla andra människor att leva i.
            </seg>
            <seg n="31aa1895">
              När jag var elva år såg vi på tv hemma i Bredäng i Helsingfors
              där jag växt upp hur kurder gick med sina tillgångar i bylten
              på ryggen. Med barn i famnen gick de längs stigarna i bergen.
              De flydde undan Saddam Hussein och hans folkmord. Den arabfascistiska
              diktaturen i Irak bombade kurder med nervgas och senapasgas. Under
              Anfalkampanjen 1988 dödades uppemot 200 000 kurder. Till skillnad
              från Turkiet förnekar inte Irak att detta var ett folkmord. Men
              orsaken till detta är också att Saddam Hussein inte längre styr
              i Irak tack vare den USA-ledda befrielsen 2003.
            </seg>
            <seg n="8e459a12">
              Om Turkiet inte förnekade folkmordet på de kristna skulle vi
              inte behöva stå här i dag. Men förnekelsen gör att vi är tvungna
              att diskutera frågan i Sveriges riksdag.
            </seg>
            <seg n="1ee55360">
              Jag hoppas verkligen att det är sista gången vi behöver göra
              det. Och jag hoppas verkligen att vi i dag kan få ett slut på
              95 års lidande och kan ge många av de människor som sitter här
              i dag, dem som lyssnar på oss och dem som med förväntan ser fram
              ett positivt beslut här i Sveriges riksdag dem upprättelse så
              att också de kan känna att de får vara en del av den försoningsprocess
              som ligger framför oss. Försoning innebär, fru talman, att såren
              måste få läka. Om såren inte kan läka har jag svårt att se en
              ärlig försoningsprocess.
            </seg>
            <seg n="d9c8f5ce">
              I dag kommer jag alltså att rösta för yeghern, för seyfo och
              för kurdernas Hiroshima. Med detta menar jag, fru talman, att
              jag kommer att rösta för ett erkännande av folkmordet.
            </seg>
          </u>
          <note n="a7d01fbd">
            I detta anförande instämde Agneta Berliner (fp) och Annelie Enochson
            (kd).
          </note>
          <note n="9c79ddc5">
            Anf. 124 TREDJE VICE TALMANNEN:
          </note>
          <u who="unknown" xml:id="i-0f344f1e9e006520-1" n="0bf4277a">
            <seg n="7e079dda">
              De åhörare som yttrar sig genom applåd eller på annat vis kommer
              att plockas bort en efter en från läktaren. Om vi inte kan upprätthålla
              ordningen här blir jag tvungen att begära att få ajournera sammanträdet
              så att vi kan se till att det blir ordning på läktaren. De regler
              som ni fick ta del av när ni fick gå in här och sätta er på läktaren
              gäller.
            </seg>
          </u>
          <note type="speaker" n="2f2ec4b8">
            Anf. 125 ANNELIE ENOCHSON (kd):
          </note>
          <u who="annelie_enochson_bd68fa" xml:id="i-de5eb7f07e8f2a1f-0" n="07a061f4">
            <seg n="ff34d15b">
              Fru talman! Sommaren 1915 rapporterade Sveriges ambassadör Anckarsvärd
              från Konstantinopel, dagens Istanbul, hem till Sverige: Förföljelserna
              mot armenierna hafva antagit hårresande proportioner. Anckarsvärd
              beskrev det han med egna ögon bevittnat som den armeniska nationens
              utrotande.
            </seg>
            <seg n="37d6a83b">
              Det välkända och systematiska folkmord som startade 1915 kom
              att skörda miljontals offer fram till 2003. Det fanns många diplomater,
              missionärer och andra som rapporterade sina ögonvittnesskildringar
              om vad som hände, och ännu finns det överlevande som kan berätta
              om denna svåra tid.
            </seg>
            <seg n="3812f3f6">
              Folkmordet 1915, det armeniska folkmordet, och seyfo är beteckningar
              som används för den planerade utrensningen av kristna minoriteter
              i det osmanska riket 19151923. Den svåra tiden av massakrer, flykt
              och förföljelser kallar assyrier, kaldéer och syrianer för svärdets
              år, seyfo. Ca 1 miljon armenier, 250 000500 000 assyrier/syrianer
              och kaldéer och ca 350 000 pontiska greker mördades eller försvann
              genom folkmordet i dagens östra Turkiet. Regimen ville turkifiera
              östra Turkiet. Det osmanska riket tömdes på i stort sett hela
              sin kristna befolkning.
            </seg>
            <seg n="563aa31d">
              Det som skedde i östra Turkiet är väl underbyggt av forskare.
              Från världens alla hörn har 68 framstående forskare med expertkunskap
              inom området samlats och undertecknat ett upprop under titeln
              Erkänn folkmordet 1915 för vad det är . I uppropet skriver forskarna
              följande: Undertecknarna av detta dokument anser inte att det
              finns någon tvekan om att massakrerna på de kristna och andra
              minoriteterna i det osmanska imperiet under första världskriget
              var ett folkmord. Även om forskningen måste och kommer att fortsätta,
              är den befintliga informationen övertygande och tillräcklig och
              måste erkännas som sådan.
            </seg>
            <seg n="e5df7867">
              En av dessa forskare är Ove Bring, professor i internationell
              rätt på Försvarshögskolan här i Helsingfors. Forskningen är tydlig,
              och jag håller helt med uppropets slutsats: Forskarna har gjort
              sitt jobb. Nu är det de politiska ledarnas tur att ta sitt ansvar
              genom att erkänna katastrofen för vad den är, nämligen folkmord.
            </seg>
            <seg n="88d5144f">
              Det som skedde i östra Turkiet är en fruktansvärd tragedi och
              uppfyller alla kriterier för att räknas som folkmord enligt konventionen
              från 1948, vilken Bodil Ceballos nämnde i sitt anförande. Det
              är märkligt att inte erkänna folkmordet när 20 andra länder, varav
              10 EU-länder, redan har gjort det runt om i världen.
            </seg>
            <seg n="6de41acd">
              Jag kom från USA i morse och har på nära håll kunnat följa hur
              USA:s utrikesutskott har erkänt att folkmordet i det osmanska
              riket är ett folkmord. Det hände för bara en vecka sedan, förra
              torsdagen. Där sade en utrikesledamot att han under sina 27 år
              i kongressen haft detta ämne uppe och alltid mötts av att det
              just nu inte är lämpligt att rösta för ett erkännande. Men han
              sade: Det kommer aldrig att bli en lämplig tidpunkt, och därför
              kommer jag att rösta för ett erkännande nu.
            </seg>
            <seg n="b9e26158">
              Varför är det så viktigt för mig att få ett erkännande av detta
              folkmord i kammaren i dag? Först och främst för att det är ett
              folkmord. Antingen är det ett folkmord, eller så är det inte det
              det finns inget mitt emellan. Mycket inom politiken kan vara antingen
              eller, men detta är helt klart ett folkmord och ska erkännas som
              ett sådant, om än det hände för 95 år sedan. Det är moraliskt
              rätt att erkänna folkmordet, och den lämpliga tidpunkten är nu
              eftersom folkmord aldrig kan preskriberas.
            </seg>
            <seg n="263d2b1e">
              Det är viktigt för en försoningsprocess inom ett land att göra
              upp med sin historia. Att Turkiet också erkänner att det var ett
              folkmord och att man gör upp med denna sorgliga del av sin historia
              kommer att göra att landet försonas med sin minoritets- och ursprungsbefolkning.
            </seg>
            <seg n="2e926659">
              De länder som inte gör upp med sin historia lever med öppna sår
              som inte kan läkas. Därför var det så viktigt att Tyskland gjorde
              upp med sin fruktansvärda historia när det gäller Förintelsen.
              Det var Tyskland, inte Nazityskland, som gjorde upp med detta.
              Österrike är ett land som inte har gjort upp med sin del i Förintelsen,
              och Österrike har också problem med sin antisemitism.
            </seg>
            <seg n="0507836a">
              Erkännandet av sanningen om folkmordet 1915 är inte enbart en
              viktig fråga för de berörda minoriteterna utan även ett rätt steg
              i demokratiarbetet i ett Turkiet som vill bli medlem i EU. Det
              är också viktigt att Sverige som ett internationellt ansett land
              i fråga om demokrati och kamp för mänskliga rättigheter ska värna
              om sanningen i stället för att förneka den.
            </seg>
            <seg n="a24e3ca8">
              Sedan jag kom in i riksdagen för tio år sedan har jag motionerat,
              debatterat, skrivit artiklar och haft seminarium och otaliga möten
              om att Sverige ska erkänna detta folkmord. Min tidigare riksdagskollega
              Margaretha Viklund, som sitter här i kammaren i dag, är en av
              oss kristdemokrater som under många år har kämpat för att Sverige
              ska erkänna folkmordet. Du har kämpat väl, Margaretha!
            </seg>
            <seg n="7a29cfc7">
              Jag hoppas att alla de som drabbades av folkmordet eller är släkt
              med de drabbade och som lever i vårt land i dag de är så många
              som uppemot hundra tusen och alla andra som under alla år kämpat
              för ett erkännande av detta folkmord ska få uppleva att det går
              i uppfyllelse i vår kammare i dag. Jag vill rikta speciell uppmärksamhet
              mot de överlevande och anhöriga som i dag sitter på riksdagens
              läktare och tacka för att de har gjort sig mödan och kommit hit
              i dag. Tack ska ni ha!
            </seg>
            <seg n="48627493">
              I tidningen Dagen var det i dag en artikel om en kvinna som man
              tror är ungefär 100 år. Hon heter Feride Rhawi, och hon säger
              att hon var ungefär fem år när hennes mamma mördades under folkmordet.
              Än i dag undrar Feride Rhawi varför det hände. Hon berättar vad
              som hände, hur hon gick med sina syskon och hur de flydde. Hon
              säger att de sökte sig till en kyrka, för deras enda hopp var
              tilliten till Gud. Det var sista gången hon såg sin mamma, och
              minnet av denna flykt är svagt.
            </seg>
            <seg n="14379470">
              Hon avslutar med att säga att hennes sista önskan i livet denna
              kvinna är 100 år är att vi erkänner det hon har sett och upplevt.
              Jag känner igen precis dessa ord från överlevande från Förintelsen,
              och jag tror att det är viktigt att man som överlevande får just
              erkännandet att ens historia är sann och bekräftad. Därför kommer
              jag i dag att rösta för ett erkännande av folkmordet, och jag
              hoppas att det på det sättet blir en försoningsprocess och att
              vi kommer att uppleva ett närmande till denna tragedi.
            </seg>
          </u>
          <note n="58e173d9">
            Jag yrkar alltså bifall till reservation 5.
          </note>
          <note n="c0960911">
            I detta anförande instämde Gulan Avci och Agneta Berliner (båda
            fp).
          </note>
          <note type="speaker" n="c68974f0">
            Anf. 126 JACOB JOHNSON (v):
          </note>
          <u who="jacob_johnson_6c8957" xml:id="i-c35da0c781322bff-0" n="d6649b1f">
            <seg n="eef48950">
              Fru talman! Dagens betänkande om Mellanöstern och Nordafrika
              tar upp några av de svåraste och viktigaste konflikterna på vår
              jord. Här står Palestinafrågan kanske allra främst. Det är en
              skam för världssamfundet att det palestinska folkets rättigheter
              ej respekteras och att Israel med USA:s goda minne och stöd kan
              fortsätta sitt förtryck genom ockupation av palestinska områden,
              fortsatta bosättningar på palestinsk mark, blockaden av Gaza med
              mera.
            </seg>
            <seg n="b661a23a">
              Vänsterpartiets syn på konflikten är utvecklad i reservation
              1 i betänkandet, och jag står naturligtvis bakom detta. För tids
              vinnande avstår jag dock att yrka bifall till denna reservation.
            </seg>
            <seg n="2c3d0f84">
              Fru talman! Trots att mycket sagts tidigare i debatten vill jag
              ta upp situationen för kurderna, detta folk som är större än de
              nordiska ländernas samlade befolkning men vars land nu i snart
              hundra år varit uppdelat och ingår i de fyra regionala stormakterna
              i området Turkiet, Iran, Irak och Syrien.
            </seg>
            <seg n="ae5c8816">
              Situationen för kurderna skiljer sig på många olika sätt i de
              olika länderna. I Turkiet har läget försämrats under det gångna
              året. I början av 2009 lanserade den turkiska regeringen den så
              kallade demokratiska öppningen, som gav förhoppning om en demokratisk
              dialog mellan regering och kurdiska företrädare i syfte att hitta
              en fredlig lösning för kurdernas demokratiska rättigheter i Turkiet.
            </seg>
            <seg n="5ed1a432">
              Redan i samband med lokalvalen i slutet av mars 2009, där jag
              för övrigt deltog som frivillig valövervakare, kom dock tydliga
              tecken på dubbla budskap från den turkiska statens sida då företrädare
              för Demokratiska samlingspartiet DTP arresterades och trakasserades
              på olika sätt samtidigt med den demokratiska öppningen. Den negativa
              utvecklingen fortsatte under hösten och kulminerade med den turkiska
              författningsdomstolens stängning av DTP strax före jul.
            </seg>
            <seg n="181dbcc2">
              I betänkandet skriver majoriteten att det svenska ordförandeskapet
              i EU på den tiden uttalade sin oro för utvecklingen och att det
              inträffade visar på behovet av en anpassning av Turkiets författning
              och lagstiftning till Venedigkommissionens rekommendationer liksom
              till Europakonventionen om de mänskliga rättigheterna. Jag kan
              instämma i detta men finner det anmärkningsvärt att Sverige och
              EU under det svenska ordförandeskapet inte reagerade skarpare
              mot Turkiet utan tvärtom öppnade nya förhandlingskapitel avseende
              Turkiets medlemsansökan omedelbart efter stängningen av DTP.
            </seg>
            <seg n="eaeba3a0">
              Stängningen av DTP inträffade efter allmänna motionstidens utgång
              i höstas och är alltså inte beaktad i de motioner som behandlas
              i dag. Men i reservation nr 3 från Vänsterpartiet och Miljöpartiet
              föreslås, bland annat mot bakgrund av att det är många kurder
              som bor i Sverige och mot bakgrund av Sveriges aktiva närvaro
              i kurdernas hemländer, att Sverige i samarbete med de kurdiska
              organisationerna här i landet bör utforma en samlad strategi för
              att verka för kurdernas rättigheter. Jag står naturligtvis bakom
              detta men väljer även här att inte yrka bifall till reservationen.
            </seg>
            <seg n="3e7dcedc">
              Fru talman! Hösten 2007 föreslog jag tillsammans med företrädare
              för fyra andra politiska partier i kammaren att Sverige skulle
              erkänna Anfalkampanjen mot kurderna 1988 under Saddam Husseins
              styre i Irak som ett folkmord. Vid behandlingen av motionen våren
              2008 fick dock denna motion en så kallad förenklad behandling
              i utrikesutskottet, varför förslaget om ett erkännande av Anfalkampanjen
              då som ett folkmord ej underställdes riksdagen för ställningstagande.
            </seg>
            <seg n="a63f0d5f">
              Därför är jag glad att konstatera att det i detta betänkande
              finns en gemensam reservation från Vänsterpartiet och Miljöpartiet
              med innebörden att erkänna Anfalkampanjen som ett folkmord, och
              därför kan jag i dag yrka bifall, fru talman, till reservation
              nr 6.
            </seg>
            <seg n="345406af">
              Ett svenskt erkännande av detta folkmord skulle vara ett stöd
              för efterlevande och skadade i samband med Anfalkampanjen och
              viktigt inte minst som en solidaritetshandling gentemot den stora
              gruppen kurder i vårt land.
            </seg>
            <seg n="fdf33190">
              Anfalkampanjen 1988 som leddes av Saddam Husseins kusin Ali Hassan
              al-Majid, mer känd som kemiske Ali, inleddes redan 1987. Men det
              var först i februari 1988 som kemiske Ali beordrade den slutgiltiga
              omfattande kampanjen mot kurderna i de förbjudna områdena som
              varade till september samma år.
            </seg>
            <seg n="3cdf4746">
              Det exakta antalet är inte känt, men det rör sig enligt de flesta
              bedömare om närmare 200 000 dödade kurder. Den mest uppmärksammade
              händelsen under Anfalkampanjen var gasattacken mot Halabja den
              16 mars 1988 med drygt 6 000 dödsoffer. Vi menar från Vänsterpartiets
              sida att 16 mars för övrigt ska göras till internationell dag
              mot massförstörelsevapen.
            </seg>
            <seg n="4579fadc">
              Enligt 1948 års konvention om förebyggande och bestraffning av
              folkmord avses med folkmord gärningar förövade i avsikt att helt
              eller delvis förinta en nationell, etnisk, rasmässigt bestämd
              eller religiös grupp. Det måste anses som helt klart att Anfalkampanjen
              uppfyller dessa kriterier, och därför bör Sveriges riksdag erkänna
              detta.
            </seg>
            <seg n="76a951bb">
              Fru talman! Om några dagar högtidighålls runt om i världen och
              på många platser i Sverige offren för gasattacken i Halabja den
              16 mars 1988. Jag och många andra svenska politiker kommer att
              delta vid dessa minnesstunder. Veckan därpå kan vi i stället glädja
              oss tillsammans med våra kurdiska vänner då det kurdiska nyåret
              newroz firas. Genom sådana gemensamma möten mellan svenskar och
              kurder, med utvecklingsprojekt i kurdernas hemländer och på många
              andra sätt kommer jag och Vänsterpartiet att fortsätta arbetet
              för kurdernas demokratiska rättigheter.
            </seg>
          </u>
          <note n="4e4428f8">
            I detta anförande instämde Siv Holma (v).
          </note>
          <note type="speaker" n="19c9ef6d">
            Anf. 127 AGNETA BERLINER (fp):
          </note>
          <u who="agneta_berliner_26942f" xml:id="i-ac0590ec24add0f6-0" n="efe018b8">
            <seg n="e401bb6f">
              Fru talman! Jag har aldrig varit i Jerusalem. Men jag vill dela
              med mig av en bild därifrån som jag har fått berättad för mig.
              Det är bilden av Rudi som har restaurangen Armenian Tavern i Jerusalems
              armeniska kvarter. Varje dag går han från sitt hem till sin restaurang,
              och varje dag går han efter dagens värv tillbaka från restaurangen
              till sitt hem. Varje dag kantas hans väg av stora affischer, affischer
              som ropar ut sitt budskap om det glömda folkmordet 1915.
            </seg>
            <seg n="7d046afe">
              För Rudi och alla dem som lever i de armeniska kvarteren i Jerusalem
              är lidandet synligt varje dag. För de armenier, syrianer och pontiska
              greker som lever på andra platser är smärtan från folkmordet 1915
              mer osynlig men därför inte mindre stark.
            </seg>
            <seg n="afe07047">
              Smärtan är stark varje dag. Om vi tillsammans gick en promenad
              i de armeniska kvarteren i Jerusalem kanske skulle vi få en större
              förståelse för att lidandet faktiskt lever kvar, nära 100 år efter
              folkmordet. Smärtan skulle kanske bli mer påtaglig när den blev
              synlig. Kanske skulle vi då också känna vilken upprättelse ett
              erkännande skulle innebära.
            </seg>
            <seg n="f98d3661">
              Fru talman! Det finns få saker som vi är så känsliga för som
              förnekelse av Förintelsen. Det beror på att vi djupt inom oss
              känner och vet att ett förnekande osynliggör alla de judar som
              förföljdes, skändades och mördades. Deras lidande har varit synligt
              för oss. Deras smärta har varit nära, och därför reagerar vi så
              starkt på förnekelse av Förintelsen.
            </seg>
            <seg n="213b7912">
              Fru talman! Motsatsen till att förneka är att erkänna. Att erkänna
              är att acceptera att något existerar. Att erkänna är att offentligt
              berätta att man har en viss ståndpunkt.
            </seg>
            <seg n="ab89d24b">
              Fru talman! Massmordet på kristna minoriteter i samband med första
              världskriget i det osmanska riket drabbade främst armenier, assyrier/syrianer,
              kaldéer och pontiska greker. Det var en systematisk förföljelse
              då mer än en miljon armenier och någonstans mellan 250 000 och
              500 000 assyrier/syrianer och kaldéer och ungefär 350 000 pontiska
              greker mördades eller försvann. De flesta dödades under åren 19151916.
              Men förföljelserna och morden fortsatte ända fram till 1923. Större
              delen av det lilla fåtal som överlevde flydde landet.
            </seg>
            <seg n="f46f3f91">
              Folkmordet utfördes genom avrättningar och tvångsdeportationer.
              Människor brändes till döds, instängda i byggnader. Hundratusentals
              dog av hunger, törst och våld under påtvingade dödsmarscher. Kvinnor
              våldtogs, fördes bort, såldes på slavmarknader. Barn togs ifrån
              sina föräldrar, kyrkor och kristna monument förstördes. Offrens
              egendom och ägodelar konfiskerades. Människor blev systematiskt
              förföljda och mördade. De behöver få ett erkännande av att det
              var så. Förnekandet av folkmordet 1915 är anmärkningsvärt.
            </seg>
            <seg n="c5d85902">
              Att erkänna övergreppen på de kristna i det osmanska riket som
              folkmord handlar för mig om respekt för minoriteter, om rätten
              att få utöva sin religion, om yttrandefrihet. Det handlar om alla
              människors lika värde, och det handlar för mig om att stå upp
              för att de mänskliga rättigheterna inte ska kränkas.
            </seg>
            <seg n="ccdf514f">
              Vi har hört många uttala sig i kammaren i dag om att ledande
              forskare inom historia och internationell rätt har kommit fram
              till att övergreppen på de kristna minoriteterna utgör folkmord
              enligt de kriterier som FN har ställt upp. Sveriges riksdag ska
              inte döma några skyldiga, och Sveriges riksdag ska inte pröva
              detta juridiskt. Nej, det ska vi inte. Det är inte det vi talar
              om i dag. Vi talar om att erkänna att folkmordet har ägt rum.
            </seg>
            <seg n="97a3c185">
              Fru talman! Folkmord kan inte bara ses som en historisk händelse.
              Folkmord är brott mot mänskligheten, och det är allas vårt ansvar
              att minnas. Historien har betydelse för hur vi lever våra liv
              i dag. Förnekande är det sista steget i ett folkmord, och ett
              förnekande bereder vägen för framtida förtryck. Därför är det
              viktigt med officiella erkännanden. Att gömma och glömma begångna
              misstag är en väg mot att upprepa dem. Det gjorda kan aldrig göras
              ogjort, men vi kan erkänna det. Vi kan minnas, vi kan berätta
              och vi kan undervisa om det för att det inte ska upprepas.
            </seg>
            <seg n="020f55e0">
              Fru talman! Det handlar inte om skuld. Det handlar om ansvar.
              Dagens politiker i Turkiet kan inte lastas för vad som hände 1915.
              De har ingen skuld i det som hände, men de har ett ansvar att
              inte förneka att det hände, för genom förnekande av folkmord förnekar
              man också det lidande som massmorden, deportationerna och utplånandet
              orsakade. Man förnekar den smärta som folkmordet 1915 fortfarande
              orsakar offrens barn och barnbarn, och förnekandet bäddar för
              nutida och framtida förtryck. Det finns också ett tydligt samband
              mellan erkännande och försoning. Utan erkännande är vägen till
              försoning svår.
            </seg>
            <seg n="eaa0c6e3">
              Fru talman! Vi är Sveriges folkvalda representanter. Vi kan välja
              att ta ställning i utrikespolitiska frågor eller välja att låta
              bli. Ett erkännande handlar i första hand, tycker jag, om de medmänniskor
              som utsattes för folkmordet, om deras ättlingar som bär folkmordets
              lidande med sig. Men det handlar också om oss, om vi väljer att
              ta ställning eller om vi väljer att inte göra det.
            </seg>
            <seg n="4b6ebd14">
              Jag har för min del kommit fram till att just erkännandet är
              så viktigt att jag har bestämt mig för att ta ställning. Jag kommer
              därför i dag att rösta för att Sverige ska erkänna folkmordet
              på kristna minoriteter i Osmanska riket 1915 och åren framåt.
              Jag vill ge det ringa bidraget här från Sveriges riksdag till
              armenierna, syrianerna och de pontiska grekerna. Jag vill säga:
              Ja, jag har sett det brott som ni har utsatts för. Jag vill säga:
              Jag har sett ert lidande. Jag vill säga: Jag kan förnimma er smärta.
              Jag vill säga: Det här är inte ett brott bara mot er utan mot
              hela mänskligheten.
            </seg>
            <seg n="2d33ee33">
              Vi kan göra motsatsen till att förneka. Vi kan erkänna folkmordet
              1915.
            </seg>
          </u>
          <note n="71f6934f">
            I detta anförande instämde Gulan Avci (fp), Annelie Enochson
            (kd) och Marianne Berg (v).
          </note>
          <note type="speaker" n="d5e207e6">
            Anf. 128 ESABELLE DINGIZIAN (mp):
          </note>
          <u who="esabelle_dingizian_3bf849" xml:id="i-57750ac008f38cdf-0" n="f8a41a23" next="i-c106d96d8f520b89-0">
            <seg n="0bf7e110">
              Fru talman! Det har varit en lång och smärtsam eftermiddag, speciellt
              för mig som är svenskarmenier. Det har varit många kloka ord och
              resonemang, speciellt från mina kolleger på den rödgröna sidan,
              och jag har inte så mycket mer att tillägga än att instämma i
              vad de har sagt om att det faktiskt är dags att erkänna folkmordet
              i dag.
            </seg>
            <seg n="e472889c">
              Historien har gång på gång lärt oss att vi aldrig kan komma undan
              obehagliga sanningar genom att vara tysta. Sanningen har kommit
              ikapp oss och det är dags att se den.
            </seg>
            <seg n="486373f2">
              Jag vill vända mig till alla anhöriga och lyssnare och säga:
              Om det mot förmodan skulle bli så att det i dag, den 11 mars 2010,
              inte går igenom att folkmordet erkänns, så ge inte upp kampen
              för rättvisa. Snart ser vi också en ny regering.
            </seg>
          </u>
          <note n="37f82355">
            I detta anförande instämde Siv Holma och Amineh Kakabaveh (båda
            v) samt Bodil Ceballos (mp).
          </note>
          <note n="3f4a0e1b">
            Anf. 129 LENNART SACRÉDEUS (kd):
          </note>
          <u who="esabelle_dingizian_3bf849" xml:id="i-c106d96d8f520b89-0" n="f8a41a23" prev="i-57750ac008f38cdf-0">
            <seg n="97f0786a">
              Fru talman! Jag tillhör motionärerna i denna synnerligen viktiga
              fråga. Jag sade här i denna kammare för något år sedan att debatten
              kommer att upprepas år efter år tills Sveriges nationella parlament,
              vår riksdag, slutgiltigt kommer att göra som många andra länder
              och erkänna folkmordet.
            </seg>
            <seg n="e3b04f6a">
              Sverige har en utrikespolitisk tradition att utrikespolitiken
              ska drivas med bred förankring bland de folkvalda i Sveriges riksdag.
              Jag är fullständigt övertygad om att om ett år kommer det att
              finnas en överväldigande majoritet som inte finns i dag. Det kanske
              finns en majoritet redan i dag, men det skulle inte vara den bredd,
              den tyngd, den bärighet och den långsiktighet som ett beslut skulle
              innebära om ett år.
            </seg>
            <seg n="3152035c">
              Holger Gustafsson, Kristdemokraternas utrikespolitiske talesperson,
              sade i sitt kloka inlägg tidigare denna eftermiddag att Sverige
              som nation är på väg att erkänna folkmordet. När Sverige som nation
              erkänner folkmordet är det en styrka om minst fem och gärna ännu
              fler partier i bred enighet kan ställa sig bakom detta.
            </seg>
            <seg n="529d1ec9">
              Mitt kristdemokratiska parti har på ett unikt sätt tillsammans
              med Folkpartiet liberalerna i ett särskilt yttrande formulerat
              sig i folkmordsfrågan. Det heter bland annat följande: Mot bakgrund
              av de ovan redovisade ställningstagandena i våra respektive partier
              kan bedömningen av eventuella framtida motioner med likartad innebörd
              om riksdagens roll och ställningstaganden komma att bli en annan.
              Det innebär att Kristdemokraterna som parti tillsammans med Folkpartiet
              säger att inom en snar framtid kan ställningstagandet bli ett
              annat än det är i dag. Och denna mandatperiod finns det en överenskommelse
              som måste hållas.
            </seg>
            <seg n="a4576703">
              Centerpartiet skriver på samma sätt, genom Kerstin Lundgren i
              sitt särskilda yttrande, i det sista stycket: Utskottets ställningstagande
              utesluter inte att bedömningen vid en framtida prövning kan komma
              att bli en annan.
            </seg>
            <seg n="4d9f096f">
              Fru talman och riksdagsledamöter! Det är svårt att stå i en talarstol
              när man önskar ett politiskt beslut så snart som möjligt. Samtidigt
              är jag fast övertygad om att för det armeniska folket, för de
              syrianska, assyriska, kaldeiska och pontiska folken blir Sveriges
              röst, Sveriges stämma och Sveriges påverkan i denna fråga mycket
              starkare, tyngre och mer långsiktig om det finns en bred parlamentarisk
              majoritet i vår kammare. Det finns det inte i dag, men om ett
              år.
            </seg>
            <seg n="a74ca21f">
              Sverige som nation, fru talman, är på väg att erkänna folkmordet.
            </seg>
          </u>
          <note n="9edf7c44">
            I detta anförande instämde Eva Johnsson (kd).
          </note>
          <note n="a7e0468e">
            Överläggningen var härmed avslutad.
          </note>
          <note n="59836a3e">
            11 § Beslut om ärenden som slutdebatterats den 10 mars
          </note>
          <note n="bafcdcdf">
            Punkt 1
          </note>
          <note n="b1e74427">
            Punkt 2
          </note>
          <note n="66e5c789">
            Punkt 4
          </note>
          <note n="062d4ae5">
            Punkt 13
          </note>
          <note n="5ebc3ce2">
            Övriga punkter
          </note>
          <note n="b1e74427">
            Punkt 2
          </note>
          <note n="66e5c789">
            Punkt 4
          </note>
          <note n="0b86794c">
            Punkt 7
          </note>
          <note n="aefc48cb">
            Punkt 8
          </note>
          <note n="0ee1f767">
            Punkt 11
          </note>
          <note n="5ebc3ce2">
            Övriga punkter
          </note>
          <note n="61cb136b">
            12 § Beslut om ärende som slutdebatterats vid dagens sammanträde
          </note>
          <note n="882c8e54">
            Punkt 6
          </note>
          <note n="aefc48cb">
            Punkt 8
          </note>
          <note n="c344aafc">
            Punkt 9
          </note>
          <note n="5ebc3ce2">
            Övriga punkter
          </note>
          <note n="7274a9d7">
            13 § En jämställd arbetsmarknad regeringens strategi för jämställdhet
            på arbetsmarknaden och i näringslivet
          </note>
          <note n="72fef392">
            Föredrogs
          </note>
          <note type="speaker" n="deed2a40">
            Anf. 130 HANS BACKMAN (fp):
          </note>
          <note n="182ac9b3">
            Fru talman! I dag ska vi debattera ett betänkande som handlar
            om regeringens skrivelse om en jämställd arbetsmarknad och regeringens
            strategi för jämställdhet på arbetsmarknaden och i näringslivet.
            I ärendet behandlas också följdmotioner med anledning av skrivelsen
            och motioner med vissa relaterade frågor som har väckts under
            den allmänna motionstiden 2008/09 respektive 2009/10. Totalt 76
            motionsyrkanden behandlas.
          </note>
          <u who="hans_backman_f277eb" xml:id="i-318ccc97f4f48903-0" n="e2a96b5c" prev="i-b838fd383a6ab7b1-0">
            <seg n="e4cb9bc0">
              Regeringen har bedömt att det behövs en samlad strategi som anger
              övergripande och långsiktiga inriktningar för jämställdhetspolitiken
              inom arbetsmarknads- och näringslivsområdet under de kommande
              åren.
            </seg>
            <seg n="2a4fa61c">
              I skrivelsen utgår regeringen från situationen i dag och bedömer
              att arbetet ska ha fyra inriktningar, nämligen
            </seg>
            <seg n="d24a944d">
              Dessa inriktningar ska samlat utgöra en grund för samordning,
              analys, utformning och uppföljning av insatser inom det jämställdhetspolitiska
              området. Inriktningarna kan i huvudsak förverkligas inom ramen
              för de generella insatser som genomförs inom berörda politikområden.
            </seg>
            <seg n="c9e862cf">
              Utskottet framhåller i sitt ställningstagande värdet av en sammanhållen
              strategi för att hantera problemen med en bristande jämställdhet
              på arbetsmarknaden och i näringslivet. Utskottet uttalar sitt
              stöd för regeringens inriktningar för jämställdhetspolitiken inom
              arbetsmarknads- och näringslivsområdet och välkomnar den redovisning
              av genomförda insatser och resultat som regeringen avser att återkomma
              med till riksdagen 2011.
            </seg>
            <seg n="0d8a3b5a">
              Utskottet föreslår att skrivelsen läggs till handlingarna. Företrädarna
              för Socialdemokraterna, Vänsterpartiet och Miljöpartiet följer
              bland annat upp sina parti- och kommittémotioner med totalt 14
              reservationer och 5 särskilda yttranden. Härmed överlämnar jag
              betänkandet till debatt.
            </seg>
          </u>
          <note type="speaker" n="6f609cb9">
            Anf. 131 ANN-CHRISTIN AHLBERG (s):
          </note>
          <note n="58eabee7">
            Fru talman! Jag börjar med att yrka bifall till våra gemensamma
            reservationer nr 1 och 3.
          </note>
          <u who="ann-christin_ahlberg_09cf4f" xml:id="i-0ba0b4670b8c2e20-0" n="e7a497d0" prev="i-4665a80bd272bbde-0">
            <seg n="a7e9ede9">
              Fru talman! I måndags, den 8 mars, firade vi den internationella
              kvinnodagen. I år var det 100-årsjubileum. Vid den tiden, för
              100 år sedan, kämpade kvinnor för rösträtt. Som tur är har det
              hänt en hel del sedan dess. Jag funderar på om dessa kvinnor kunde
              tänka sig att vi 100 år senare skulle ha både rösträtt och en
              hel del mer, till exempel barnomsorg, äldreomsorg och en bra föräldraförsäkring.
              Det är några av de politiska beslut som har drivit på kvinnors
              och mäns möjlighet att förena arbetsliv med familjeliv. Även om
              många tycker att det är tufft att få vardagen att gå ihop tror
              jag att de kvinnor som för 100 år sedan kämpade för rösträtt hade
              tyckt att vårt land har kommit långt.
            </seg>
            <seg n="4178023b">
              I betänkandet behandlas en skrivelse från den moderatledda regeringen:
              En jämställd arbetsmarknad regeringens strategi för jämställdhet
              på arbetsmarknaden och i näringslivet . Rubriken låter bra. Men
              trots de 68 punkter som redovisas i skrivelsen presenteras ingen
              trovärdig strategi eller tydlig plan för hur utvecklingen i riktning
              mot ett jämställt arbetsliv ska drivas på. Det mest konkreta är
              att regeringen avser att återkomma först 2011.
            </seg>
            <seg n="78434ca0">
              Vi socialdemokrater tycker att skrivelsen är ett spel för gallerierna.
              Skrivelsens rätta namn borde vara Regeringens strategi för hur
              vi tar från kvinnor och ger mer till män. För hur kan det bli
              mer jämställt med jobbskatteavdrag? Vi vet ju att männen har fått
              större skattelättnad än kvinnor. Hur kan det bli mer jämställt
              genom privatisering av apotek, vård och omsorg som ger många kvinnor
              sämre anställningstrygghet när det hela upphandlas av stora börsbolag?
              Hur kan det bli mer jämställt när man inför skattesubventionerade
              tjänster såsom hushållsnära tjänster? Kommer männen att ta en
              större andel av det obetalda hushållsarbetet eller omsorgen om
              barnen utifrån det? Hur kan det bli mer jämställt när regeringen
              försämrar a-kassan så att regelverket missgynnar kvinnor mycket
              mer än män? Och hur kan det bli mer jämställt när man försämrar
              våra trygghetssystem när vi blir sjuka eller om vi redan är sjuka
              eller skadade? Vi vet att detta drabbar kvinnor mycket mer än
              män.
            </seg>
            <seg n="c2c1e46b">
              Det är bland annat detta som regeringen räknar upp som åtgärder
              för sin strategi för jämställdhet på arbetsmarknaden och i näringslivet.
              Jag säger det igen: Skrivelsens rätta namn borde vara Regeringens
              strategi för hur vi tar från kvinnor och ger mer till män.
            </seg>
            <seg n="ab1db4cc">
              Fru talman! Ett jämställt arbetsliv skapas inte genom sänkta
              inkomstskatter där sänkningen är betydligt mindre för låginkomsttagare.
              Lägg därtill att sjukskrivna och pensionärer betalar högre skatt.
              De som har sämst inkomst oavsett om det gäller lön, pension eller
              ersättning på grund av sjukdom eller arbetslöshet är kvinnorna,
              som därigenom återigen missgynnas.
            </seg>
            <seg n="5cf9de19">
              Vi socialdemokrater anser att en egen lön och möjlighet till
              egen försörjning i grunden handlar om möjlighet till självständighet
              och frihet. Orättvisor i arbetslivet bidrar till att klyftor mellan
              kvinnor och män består hela livet ut. Arbetslivet är inte jämlikt.
              Som det ser ut i dag har kvinnor och män väldigt olika arbetsvillkor,
              och orättvisorna är stora. Kvinnor dominerar bland dem som har
              tidsbegränsade anställningar, timanställningar och deltidstjänster.
              Det arbete som i dag domineras av kvinnorna värderas mycket lägre
              än det arbete som domineras av män.
            </seg>
            <seg n="0b6328a0">
              För varje hundralapp en man tjänar får en kvinna i Sverige 84
              kronor i lönekuvertet. Det är inte så vi socialdemokrater vill
              ha det. Ett av Sveriges kända varumärken är, eller har varit,
              att vi är ett land som är jämställt mellan kvinnor och män. Men
              det är en sanning som inte stämmer längre, för Sverige har redan
              halkat efter i internationella jämförelser och kommer med allra
              största sannolikhet att halka efter ytterligare med den här regeringens
              politik och strategier för jämställdhet.
            </seg>
            <seg n="953afca4">
              Fru talman! Vi socialdemokrater anser att näringslivet har visat
              en uppenbar oförmåga och ovilja att genom egna initiativ se till
              att styrelseuppdragen fördelas jämnt mellan kvinnor och män. Tvärtemot
              regeringens bedömning anser vi att tiden är kommen för tuffare
              åtgärder mot kvinnors underrepresentation i bolagsstyrelser. Så
              länge bolagsstyrelserna själva inte tar sitt ansvar måste vi politiker
              ta ansvar och agera för en förändring.
            </seg>
            <seg n="5a5f283c">
              Vi socialdemokrater har satt ned foten i frågan. Vi är beredda
              att ta fajten för välutbildade och kompetenta kvinnor som vill
              vara med och ta en del av makten och även inflytandet i bolagsstyrelserna.
              Det är en demokratifråga. Det måste ändå avspegla sig även i bolagsstyrelserna
              att vi är ungefär 50 procent kvinnor och 50 procent män i vårt
              land.
            </seg>
            <seg n="6197a14c">
              Vi vet att kvinnor har högre utbildning och kompetens, och vi
              vet hur tokigt det kan se ut. Ett exempel är Andersindexet. Det
              är vanligare att en person som heter Anders i förnamn är börs-vd
              än att en kvinna är det. Det kan till och med handla om namnet.
              Av Helsingforssbörsens 254 bolag leds 15 stycken av personer vilkas
              namn är Anders. Endast fyra leds av kvinnor. Det handlar inte
              om kompetens, utan det handlar om att man väljer män framför kvinnor.
            </seg>
            <seg n="b8130cc9">
              Sambandet mellan ojämställdhet i arbetslivet och snedfördelningen
              av föräldraledigheten är uppenbar. Kvinnor tar ut den övervägande
              delen av de betalda föräldraförsäkringsdagarna. Det leder till
              negativa konsekvenser för kvinnor när det gäller rekrytering,
              befordran, löneutveckling i arbetslivet och pension. Det är något
              som påverkar kvinnor i hela deras liv.
            </seg>
            <seg n="885826c3">
              Vår ambition är att uttaget av föräldraledigheten ska vara mer
              jämställt. Enligt TCO:s senaste pappaindex tar det 51 år tills
              mammor och pappor kommer att dela lika om det ska gå i den takt
              det gör i dag. Det är antagligen fler än jag här i kammaren som
              inte får uppleva det.
            </seg>
            <seg n="eab38288">
              Vi vet att kvinnor som grupp också diskrimineras på arbetsmarknaden
              för att de blir föräldrar, oavsett om de kommer att få barn eller
              ej, medan män premieras vid föräldraskap. När barnet kommer ökar
              lönegapet snabbt.
            </seg>
            <seg n="53413e1d">
              Om regeringen menar att man vill ha jämställda arbetsvillkor
              måste man våga ta ställning för att kvinnor ska ha samma rättigheter
              som män, och då krävs det politiska beslut.
            </seg>
            <seg n="20ee37c4">
              Saker som kan förbättra jämställdheten i arbetslivet är heltider,
              bra anställningsvillkor, bra försäkringssystem, en bra välfärd
              som är till för alla och inte bara för dem som är rika och kvinnlig
              representation även i bolagsstyrelser.
            </seg>
            <seg n="3be2d37b">
              För att man ska orka med arbetsliv och familjeliv krävs en bra
              arbetsmiljö. För att underlätta arbete på obekväm arbetstid måste
              vi också se över möjligheterna till barnomsorg på kvällar, helger
              och nätter.
            </seg>
            <seg n="27d681dc">
              Avslutningsvis vill jag säga att vår vision är ett Sverige där
              varken kvinnor eller män begränsas av sitt kön inte på arbetsmarknaden
              och inte i livet i övrigt. Kvinnor och män ska ha samma makt att
              forma samhället och sina liv.
            </seg>
          </u>
          <note type="speaker" n="ee35b968">
            Anf. 132 JOSEFIN BRINK (v):
          </note>
          <u who="josefin_brink_cd11aa" xml:id="i-d86abd40f43abb4d-0" n="d7239337">
            <seg n="ae091493">
              Fru talman! Vänsterpartiets politik genomsyras av ambitionen
              att åstadkomma jämställdhet mellan kvinnor och män. Vi betraktar
              de strukturella orättvisor som råder mellan kvinnor och män som
              oacceptabla inskränkningar i människors frihet och som ett demokratiskt
              underskott. Målet med vår jämställdhetspolitik är att kön ska
              upphöra att vara en faktor som begränsar individers möjlighet
              till makt och inflytande över det egna livet och över samhällsutvecklingen.
            </seg>
            <seg n="2022e01a">
              Den verklighetsbeskrivning som görs i inledningen till regeringens
              skrivelse om jämställdhet i arbetsliv och näringsliv är det därför
              ganska lätt att i huvudsak ställa sig bakom. Här konstateras att
              den sneda fördelningen mellan betalt och obetalt arbete är en
              grundläggande orsak till kvinnors svagare ställning på arbetsmarknaden
              och en bidragande orsak till kvinnors sämre hälsa. Vidare beskrivs
              hur arbetsmiljön i kvinnodominerade yrken är eftersatt både i
              forskning och i praktik. Här beskrivs de tydliga könsaspekterna
              av deltidsarbete och otrygga visstidsanställningar liksom det
              faktum att det främst är kvinnor som tvingas öka sitt obetalda
              omsorgsarbete när den gemensamt finansierade välfärden inte räcker
              till.
            </seg>
            <seg n="ecfa8c2e">
              Sammanfattningsvis är det fördelningen av resurser som tid, inkomst,
              makt och inflytande som är det huvudsakliga och grundläggande
              problemet som måste åtgärdas om vi ska nå målet om jämställdhet
              i arbetslivet. I den delen är skrivelsen som sagt på det hela
              taget ganska bra.
            </seg>
            <seg n="dc567fa1">
              Det märkliga är att när man sedan läser vidare och kommer fram
              till den del i skrivelsen där regeringen beskriver sin egen strategi
              kan man se att den faktiskt inte innehåller några substantiella
              förslag som svarar mot den här beskrivningen. I stället är det
              uppenbart regeringens politik omfördelat resurser på ett sätt
              som ökat klyftorna mellan kvinnor och män.
            </seg>
            <seg n="96afacc8">
              Den samlade effekten på inkomstskillnaderna mellan kvinnor och
              män av regeringens skattesänkningar beskrivs däremot inte i den
              här skrivelsen. Inte heller beskrivs effekterna av försämringarna
              av sjukförsäkringen, föräldraförsäkringen och a-kassan. Det kan
              man ju förstå eftersom facit av dessa reformer efter tre år blev
              att inkomstklyftan mellan kvinnor och män ökade med drygt 1 000
              kronor i månaden. Det har skett trots att ingenting har hänt med
              lönenivån. Det är regeringens reformer som har orsakat de ökade
              klyftorna.
            </seg>
            <seg n="7bfb5072">
              I skrivelsen försöker regeringen sig på att hävda att de här
              försämringarna, som har drabbat kvinnor hårdare än män, i själva
              verket innebär förbättringar eftersom de antas eller påstås leda
              till att fler kvinnor ska få jobb. Det är i sig självt en minst
              sagt egendomlig argumentation. Kvinnor ska alltså vara glada för
              att bli utförsäkrade ur sjukförsäkringen eller bli av med rätten
              till a-kassa och glädjas åt att medan män har fått tusenlappar
              i skattesänkningar har de åtminstone fått ett par hundra.
            </seg>
            <seg n="e0f57e07">
              Och ännu värre blir det när man läser den senaste arbetskraftsundersökningen
              från Statistiska centralbyrån som visar att kvinnors ställning
              på arbetsmarknaden har försämrats betydligt mer än mäns trots
              att krisen, som vi alla drabbats av, framför allt har slagit mot
              mansdominerade sektorer. I dag ligger arbetslösheten för kvinnor
              1 procentenhet över mäns. Sysselsättningsgraden har minskat mer
              för kvinnor än för män. Andelen deltidsarbetslösa kvinnor har
              ökat något jämfört med för ett år sedan. Antalet kvinnor som står
              utanför arbetsmarknaden har ökat med 45 000 på ett år medan motsvarande
              siffra för män är 2 000.
            </seg>
            <seg n="1f9adc2a">
              Sammantaget är det skriande uppenbart att regeringens politik
              har lett till ökade, inte minskade, klyftor mellan kvinnor och
              män och att de resultat som de ökade klyftorna motiveras med i
              skrivelse, nämligen ökad relativ sysselsättning, i stället har
              visat sig leda till det motsatta, det vill säga minskad sysselsättning
              för kvinnor relativt män.
            </seg>
            <seg n="379f7053">
              Frågan om detta är ett misslyckande eller en medveten strävan
              får väl besvaras av de borgerliga företrädarna i den här debatten.
            </seg>
            <seg n="783a4dfc">
              Fru talman! Vänsterpartiet menar att det är uppenbart att det
              behövs en nystart för jämställdhetspolitiken. Det behövs en nystart
              som innebär att jämställdhetsperspektivet genomsyrar hela politiken
              på alla områden där de problem som beskrivs så träffande i skrivelsens
              första del adresseras med konkreta och målinriktade åtgärder.
            </seg>
            <seg n="fa77c795">
              Vi har en lång rad förslag på sådana åtgärder som vi har presenterat
              i motioner och i vårt budgetalternativ här i riksdagen. Låt mig
              uppehålla mig vid några av dem.
            </seg>
            <seg n="4450c00c">
              Tillgången till gemensamt finansierade välfärdstjänster är avgörande
              för att både kvinnor och män ska kunna förvärvsarbeta. Utbyggnaden
              av barn- och äldreomsorgen var det som gjorde det möjligt för
              kvinnor att på bred front ta steget ut i arbetslivet för 3040
              år sedan. Dessa välfärdstjänster är precis lika avgörande i dag
              för kvinnors möjligheter att arbeta och starta företag på lika
              villkor. Därför är det ett hot mot jämställdheten att bristerna
              i den här välfärdssektorn blir allt tydligare.
            </seg>
            <seg n="1da4e900">
              Som regeringen själv konstaterar i skrivelsen har den försämrade
              tillgången till äldreomsorg redan lett till att allt fler anhöriga
              tvingas ta över ansvaret för omsorgen om sina äldre. Det är i
              huvudsak kvinnor, framför allt kvinnor ur arbetarklassen och invandrade
              kvinnor, som axlar det här ansvaret. De betalar priset för det
              genom att gå ned i arbetstid eller helt och hållet sluta arbeta.
              Under en livstid innebär det en stor förlust i inkomster som följer
              med ända in i pensionen.
            </seg>
            <seg n="f50b208e">
              I takt med att antalet äldre blir allt fler måste vi framöver
              välja om ansvaret för att erbjuda våra gamla det stöd och den
              hjälp som de behöver ska delas solidariskt, utföras som betalt
              och solidariskt finansierat arbete, eller om det är kvinnorna
              som ska återgå till att göra det oavlönat. För oss i Vänsterpartiet
              är det valet helt självklart.
            </seg>
            <seg n="945b6e88">
              Också barnomsorgen behöver förbättras och anpassas till hur människor
              faktiskt lever. I dag jobbar allt fler på kvällar, nätter och
              helger. Samhället ställer allt högre krav på dygnet-runt-service.
              Hälften av alla kvinnor och en tredjedel av alla män i LO-yrkena
              arbetar på kvällar, nätter och helger, och många av dem är småbarnsföräldrar.
              I långt fler än hälften av landets kommuner saknas emellertid
              tillgång till barnomsorg på dessa arbetstider. Om vi menar allvar
              med att det ska gå att kombinera föräldraskap och jobb måste barnomsorgen
              anpassas till hur arbetslivet utvecklas. Kommunernas skyldighet
              att erbjuda barnomsorg måste därför utvidgas till att också omfatta
              alla de barn vars föräldrar jobbar utanför kontorstid.
            </seg>
            <seg n="3beabc01">
              Välfärdstjänsterna är inte bara en förutsättning för en jämställd
              arbetsmarknad. Vården, skolan och omsorgen är också arbetsplatser
              för hälften av landets kvinnor. Arbetsvillkoren är, skamligt nog,
              inte mycket bättre där än i den privata tjänstesektorn. Lönenivån
              är ofta låg och deltider och otrygga anställningar är vanliga.
            </seg>
            <seg n="c0f4476d">
              Lösningen på dessa problem ligger dock inte i att låta vinstdrivande
              företag ta över verksamheterna, vilket den borgerliga regeringen
              gör gällande. Tvärtom är personalneddragningar och ännu fler deltider
              och timvikariat standard då äldreboenden och förskolor tas över
              av privata företag. Det är i sig ganska logiskt eftersom den enda
              stora kostnaden i omsorgsverksamheten är just personalen, och
              om det ska bli några vinstmarginaler är det där man måste spara
              in.
            </seg>
            <seg n="7d6a2ac5">
              Därför menar vi att kommersialiseringen av välfärdstjänsterna
              per definition gör det svårare att uppnå bättre löner och arbetsvillkor
              i den skattefinansierade välfärden. Det finns inga gratisluncher.
              Om de anställda i vården, skolan och omsorgen ska kunna erbjudas
              bättre löner och bättre arbetsvillkor är det därför mer resurser
              och ett ansvarstagande arbetsgivarskap som krävs. Det är så vi
              i Vänsterpartiet vill skapa bättre villkor för välfärdsarbetarna.
            </seg>
            <seg n="9de6fe00">
              Fru talman! I skrivelsen konstateras att deltidsarbete och otrygga
              visstidsanställningar såsom behovsanställning och timvikariat
              framför allt är ett problem för kvinnor. Det är ett uttryck för
              ett strukturellt problem som är mycket svårt för enskilda människor
              att lösa på egen hand. Arbetslivet är i hög grad organiserat utifrån
              att kvinnor jobbar deltid och kan ringas in vid behov. Det leder
              till att de flesta människor organiserar sitt privatliv med hänsyn
              till detta, vilket i sin tur förstärker arbetsgivarnas beteende,
              och så vidare i en ond cirkel.
            </seg>
            <seg n="d0dd2eb8">
              Regeringen menar i sin skrivelse att detta komplexa problem kan
              lösas med jobbskatteavdraget eftersom det gör det mer lönsamt
              för kvinnor att gå upp i arbetstid. Regeringen menar därmed att
              problemet med deltidsarbete beror på bristande ekonomiska incitament
              för kvinnor att gå upp till heltid. Om det verkligen vore fallet
              borde rimligen lika många män som kvinnor ha jobbat deltid och
              varit timvikarier innan jobbskatteavdraget infördes. Men så var
              det inte. Det beror på att orsaken till problemet inte är marginalskatteeffekterna,
              utan orsaken till problemet är ojämn arbetsfördelning i hemmet
              och arbetsgivares ovilja att erbjuda heltider och trygga jobb
              åt kvinnor.
            </seg>
            <seg n="b641c185">
              Om dessa problem ska lösas måste därför arbetsmarknaden omstruktureras,
              och det måste ske en omfördelning av ansvaret för barn och hemarbete.
              Vi föreslår därför en skärpning av lagstiftningen som stärker
              rätten till heltid och begränsar de otrygga visstidsanställningarna.
              Vi föreslår också att föräldraförsäkringen görs individuell så
              att kvinnor och män ges samma ansvar för föräldraskapet. Det skulle
              utjämna oddsen mellan kvinnor och män på arbetsmarknaden och tvinga
              arbetsgivare att acceptera att vuxna människor, oavsett kön, ofta
              också är föräldrar, vilket man måste ta hänsyn till.
            </seg>
            <seg n="3ea40a48">
              Fru talman! Vänsterpartiet har en lång rad ytterligare förslag
              och reservationer i detta betänkande, och jag står självfallet
              bakom dem alla, men för att spara tid nöjer jag mig med att yrka
              bifall till reservationerna 1 och 3.
            </seg>
          </u>
          <note type="speaker" n="126b77a3">
            Anf. 133 ULF HOLM (mp):
          </note>
          <u who="ulf_holm_74ae2f" xml:id="i-21f90224484277cf-0" n="7adff7d7">
            <seg n="cc7d5baa">
              Fru talman! För några dagar sedan var det internationella kvinnodagen
              och det var också hundraårsjubileum i år. I princip allt har blivit
              bättre för kvinnorna de senaste hundra åren, men utvecklingen
              går sakta och de senaste åren har framstegen stagnerat. I vissa
              fall har utvecklingen till och med gått bakåt. Regeringens ekonomiska
              politik förstärker den konservativa synen på kvinnor och män.
              Gapet mellan kvinnors och mäns löner har ökat med mer än 1 000
              kronor i månaden under den senaste mandatperioden. 60 procent
              av regeringens skattesänkningar har gått till männen. Kraven på
              lönekartläggning hos arbetsgivare har sänkts. Listan kan göras
              lång, men en gemensam nämnare är att regeringens politik missgynnat
              kvinnorna.
            </seg>
            <seg n="ed3e286d">
              Fru talman! En uppföljning av handlingsplanen för en jämställd
              arbetsmarknad är efterlängtad. Det var de rödgröna partierna som
              tog initiativet till en sådan under den förra mandatperioden.
              Sedan dess, under den nuvarande borgerliga regeringen, tycks dock
              frågan ha legat i träda. Regeringen beskriver sin handlingsplan
              mycket väl, och statistiken från Statistiska centralbyrån talar
              sitt entydiga språk. Kvinnor diskrimineras på grund av kön på
              alla nivåer i arbetslivet, något som dessutom får konsekvenser
              för kvinnor i övrigt, bland annat i form av en stor andel långtidssjukskrivningar,
              mindre inflytande i näringslivet och lägre pensioner. Enligt Statistiska
              centralbyrån utför kvinnor 25 procent mer obetalt arbete i hemmen
              än män. Regeringen lägger dock inte fram några skarpa förslag
              utan ber att få återkomma 2011.
            </seg>
            <seg n="0d1ad4b9">
              Utvecklingen går sakta men säkert i rätt riktning, men det tar
              tid, mycket lång tid. Det kan vi i Miljöpartiet inte acceptera.
              Regeringen verkar fortfarande tro att problemen som finns på en
              strukturell nivå kan lösas genom individuella lösningar. Det tror
              inte vi från Miljöpartiets sida. Miljöpartiet föreslår därför
              åtgärder mot de strukturella problem som gör att kvinnor diskrimineras.
            </seg>
            <seg n="c4a1cbaf">
              Fru talman! Först och främst gäller det kravet på jämställda
              löner. Egen lön, möjlighet till egen försörjning, handlar i grunden
              om möjlighet till självständighet och frihet. En lägre värdering
              av kvinnors arbete och yrkesval gör att kvinnor begränsas i löneutvecklingen
              och karriärmöjligheterna. Kvinnor får lägre lön och lägre pension.
              Kvinnors lägre lön och långsamma löneutveckling i kombination
              med huvudansvaret för hem och familj är påtagliga faktorer i det
              icke-jämställda samhället. Således är åtgärder för jämställda
              löner helt avgörande för att åstadkomma ett jämställt samhälle.
              Det finns en löneskillnad mellan kvinnor och män på 7 procentenheter
              som inte kan förklaras på annat sätt än att traditionellt kvinnliga
              yrken värderas lägre och lönesättande chefer bär på ojämställda
              värderingar.
            </seg>
            <seg n="1d3eace7">
              Såväl inom offentlig som privat sektor måste arbetsgivare ta
              sitt ansvar för jämställda löner. Miljöpartiet anser att regeringen
              ska ta initiativ till ett handslag med de fackliga organisationerna
              och arbetsgivarorganisationerna med målet att få bort könsrelaterade
              löneskillnader. Offentlig och privat sektor måste upprätta lönekartläggningar
              för att påvisa åtgärder och förhindra osakliga löneskillnader
              mellan män och kvinnor. Detta tillsammans med planer för jämställda
              löner och jämställdhetsarbete är några av våra viktigaste verktyg
              för att åtgärda ojämställda löner.
            </seg>
            <seg n="2bf895f6">
              Den borgerliga regeringen har emellertid starkt försämrat lagens
              krav på upprättande av lönekartläggning, planer för jämställda
              löner samt jämställdhetsarbete. Den borgerliga regeringen ändrade
              reglerna för lönekartläggning från att tidigare alla arbetsgivare
              hade skyldighet att upprätta lönekartläggning varje år till att
              enbart behöva göra det vart tredje år. Dessutom ändrade regeringen
              kravet på upprättande av jämställdhetsplan samt handlingsplan
              för jämställda löner till att gälla enbart arbetsgivare med fler
              än 25 anställda och att lönekartläggning endast behöver genomföras
              vart tredje år. Före denna förändring skulle arbetsgivare med
              fler än tio anställda upprätta jämställdhetsplan och handlingsplan
              för jämställda löner. Denna försämring av jämställdhetslagens
              krav på jämställdhetsplan och handlingsplan för jämställda löner
              innebär att 2025 procent av arbetstagarna inte omfattas av jämställdhetsinsatserna.
              Det innebär att 21 000 färre företag som tillsammans har 300 000350
              000 anställda inte behöver upprätta handlingsplan för jämställda
              löner och jämställdhetsplan.
            </seg>
            <seg n="df8cde01">
              Miljöpartiet vill därför återgå till den tidigare jämställdhetslagens
              krav om att arbetsplatser måste upprätta lönekartläggning varje
              år. Vi vill också att handlingsplan för jämställda löner och jämställdhetsplan
              ska upprättas varje år på arbetsplatser med fler än tio arbetstagare.
            </seg>
            <seg n="babdf57b">
              Fru talman! Ofrivilligt deltidsarbete är en kvinnofälla. Det
              slår Gertrud Åström fast i utredningen Makt att forma samhället
              och sitt liv . Det är också Miljöpartiets uppfattning. Det är
              orimligt att den samhälleliga normen för anställningsform utgår
              från kön. I många branscher är det fullständigt självklart att
              erbjuda heltidsanställning till män medan det är mycket vanligt
              att kvinnor är hänvisade till deltidsanställning. Att Miljöpartiet
              står bakom kravet om allas rätt till heltid betyder inte att vi
              vill avveckla allt deltidsarbete, men vår grundinställning är
              att det i mycket högre grad än i dag ska finnas en heltidsanställning
              i botten. Att det sedan finns många som av olika anledningar vill
              eller behöver arbeta deltid är en helt annan sak. Vår inställning
              kan således formuleras: rätt till heltid med möjlighet till deltid.
            </seg>
            <seg n="90e334df">
              Fru talman! Miljöpartiet föreslår en utbyggd föräldraförsäkring.
              Den ska vara tredelad så att en tredjedel disponeras av vardera
              föräldern och en tredjedel är överlåtbar mellan föräldrar eller
              till annan nära vuxen. Det ger verkliga förutsättningar för män
              att ta ett jämställt helhetsansvar för ett liv med både hem, anhöriga
              och arbete.
            </seg>
            <seg n="8d63c6f9">
              Fru talman! Det finns också ett behov av barnomsorg på kvällar,
              nätter och helger. Alltför länge har politiken utgått från att
              alla familjer är klassiska så kallade kärnfamiljer. Det finns
              därför en lång rad lagar och regler som måste moderniseras. Många
              ensamstående föräldrar behöver ökat stöd och förbättrad tillgänglighet
              till barnomsorg.
            </seg>
            <seg n="2b565d22">
              När förskolan stänger kl. 18 förväntas den förälder som arbetar
              kvällstid ha en partner hemma som kan ta hand om barnen. Så ser
              inte verkligheten ut för många i dag. Dels finns det många ensamstående,
              dels kan båda föräldrarna ha arbetspass på kvällar, nätter eller
              helger. Miljöpartiet vill därför att det införs en rättighet till
              barnomsorg på kvällar, nätter och helger.
            </seg>
            <seg n="d6c8be5c">
              Fru talman! Tvärtemot regeringens bedömning anser Miljöpartiet
              att tiden är kommen för åtgärder mot underrepresentationen av
              kvinnor i bolagsstyrelser. För tio år sedan fanns det 5,6 procent
              kvinnor i börsbolagsstyrelser. Motsvarande siffra för 2005 var
              17 procent. I dag ligger nivån fortfarande under 20 procent.
            </seg>
            <seg n="e81cfddd">
              I Norge infördes en lag om kvotering till börsbolagens styrelser
              där krav ställdes på minst 40 procent kvinnliga styrelseledamöter,
              annars skulle bolaget tvångsupplösas. Det gick. Det är inget bolag
              som har tvångsupplösts i Norge, utan där har man nu 40 procent
              kvinnor i styrelserna. Det saknas inte kompetens bland kvinnor
              i Sverige, utan problemet är att de inte blir invalda i bolagsstyrelser.
            </seg>
            <seg n="b1002da6">
              Kvotering är ett instrument som används när alla andra medel
              är uttömda. Miljöpartiet har länge krävt kvotering till bolagsstyrelser,
              men hittills har inget hänt. Miljöpartiet anser att så länge bolagsstyrelserna
              inte själva tar sitt ansvar måste lagstiftaren arbeta för jämställdhet.
              Sverige bör således införa en lag om kvotering som kräver att
              minst 40 procent av styrelseplatserna i bolagsstyrelser ska vara
              fördelade till underrepresenterat kön.
            </seg>
            <seg n="d257f98a">
              Fru talman! Det är hög tid att mer aktivt diskutera mannens del
              och ansvar i jämställdhetsarbetet. Det stora problemet med att
              aktivt driva jämställdhetspolitiken vidare är alla de tysta männen,
              de som inte är beredda att resa sig upp och tala för ökad jämställdhet.
              Ju fler män som aktivt engagerar sig, desto mindre blir motståndet.
            </seg>
            <seg n="e023d82c">
              Därför anser Miljöpartiet att det är viktigt att män på alla
              nivåer involveras i jämställdhetsarbetet och att regeringen stimulerar
              en sådan utveckling. Män bör även i högre grad involveras i kampen
              mot prostitution och slaveri, och särskilda insatser bör göras
              för att få män att på bred front ta avstånd från denna maktutövning.
            </seg>
            <seg n="08a55a8f">
              Fru talman! Jag står givetvis bakom samtliga reservationer från
              Miljöpartiet och de gemensamma vi har tillsammans med Socialdemokraterna
              och Vänstern, men för tids vinnande yrkar jag bifall endast till
              reservationerna 1 och 3.
            </seg>
          </u>
          <note type="speaker" n="d7e39cca">
            Anf. 134 HILLEVI ENGSTRÖM (m):
          </note>
          <u who="hillevi_engstrom_ca47a9" xml:id="i-3ab504a874768a72-0" n="973cadfc">
            <seg n="1d36689f">
              Fru talman! Sedan alliansen vann valet 2006 har en historisk
              kraftsamling skett för ökad jämställdhet i Sverige. Jämställdhetspolitiken
              har under perioden 20072010 genomgått en avsevärd ambitionshöjning
              och tillförts resurser som dramatiskt skiljer sig från tidigare
              regeringars satsningar på området.
            </seg>
            <seg n="67fa2fd0">
              Ett nytt departement har inrättats med uppdrag att samordna och
              leda regeringens ambitiösa arbete för ökad och förbättrad jämställdhet
              inom alla politikområden. Tiodubblingen av anslaget från ca 40
              miljoner kronor per år under den tidigare socialdemokratiska regeringen
              till nu ungefär 400 miljoner kronor per år har gjort det möjligt
              att ta ett samlat grepp inom flera områden.
            </seg>
            <seg n="67f2a974">
              Regeringen har beslutat om en ny strategi för jämställdhet på
              arbetsmarknaden och i näringslivet. Strategin, som är anledningen
              till dagens debatt, beskriver hur regeringens samlade politik
              stärker jämställdheten. Den innehåller dessutom särskilda åtgärder
              på 235 miljoner kronor som finansieras av jämställdhetsanslaget.
            </seg>
            <seg n="627a7633">
              I strategin finns 68 konkreta åtgärder som alla har till syfte
              att leda mot målen som är:
            </seg>
            <seg n="fa65d736">
              Följande är ett axplock ur dessa 68 åtgärder. Det har inrättats
              en delegation för jämställdhet i skolan. Det har inletts satsningar
              på kvinnors företagande. Det har också inletts satsningar mot
              våld på arbetsplatsen. Som exempel har Arbetsmiljöverket fått
              i uppdrag att genomföra en särskild satsning på våldsutsatthet
              på arbetsplatser.
            </seg>
            <seg n="71b5c8f4">
              Satsningar sker också för att minska kvinnors sjukfrånvaro och
              arbetsrelaterade sjukdomar.
            </seg>
            <seg n="44c3d40a">
              Vi har infört en utökad rätt till tillfällig föräldrapenning
              som framför allt gynnar ensamstående föräldrar. Det innebär att
              man kan låta sitt barn vårdas av någon annan person när barnet
              är sjukt.
            </seg>
            <seg n="87be47f4">
              Skattelättnader för hushållsarbete, det så kallade RUT-avdraget,
              är ytterligare en åtgärd, likaså jämställdhetsbonusen.
            </seg>
            <seg n="363cfbab">
              Det finns också åtgärder för jämnare könsfördelning på lärarutbildningen.
              I strategin nämns också en analys av män och jämställdhet. Där
              förväntar vi oss utredningsdirektiv under året.
            </seg>
            <seg n="75187fe5">
              Regeringens satsning är stor både materiellt och ekonomiskt.
              Därför är det nödvändigt att regeringen noga följer och återkommer
              till riksdagen 2011 som utlovat med en redovisning av resultaten.
            </seg>
            <seg n="6531ec30">
              Fru talman! Det finns fortfarande betydande problem inom detta
              område i ett av världens mest jämställda länder. Ett av de grövsta
              exemplen på vårt ojämställda samhälle är det våld och de hot och
              trakasserier som många kvinnor faller offer för. Jag menar det
              våld som sker på den plats där kvinnor borde känna sig särskilt
              trygga och säkra, det vill säga i hemmet, och där den som borde
              skydda och ge kärlek till kvinnan i stället blir en våldsförövare.
              När hemmet blir en brottsplats och kvinnor blir utsatta för våld
              krävs det ännu mer av samhället.
            </seg>
            <seg n="706c8fac">
              Dessa frågor tar vi i alliansen på stort allvar. Vi har bland
              annat genomfört en ambitiös handlingsplan för att bekämpa mäns
              våld mot kvinnor, hedersrelaterat våld och förtryck samt våld
              i samkönade relationer. Just nu pågår 56 aktiva åtgärder. Brottsförebyggande
              rådet har till uppgift att gå igenom och återkomma med resultat
              för dessa åtgärder, men redan nu kan vi se i en delrapport från
              Brå att åtgärderna har gett positiva resultat.
            </seg>
            <seg n="8af1cd8b">
              Det finns även andra frågor som bekymrar mig. Jag tänkte framför
              allt lyfta fram ojämställdheten i arbetslivet när det gäller deltidsanställningar.
              Inom kommuner och landsting, där vi politiker har arbetsgivaransvaret,
              sysselsätts ungefär 1,1 miljon människor. 80 procent av de anställda
              i kommuner och landsting är kvinnor. Där vi politiker är ansvariga
              är vi inte speciellt bra på arbetsgivarrollen, och det är något
              som vi måste förbättra och erbjuda framför allt kvinnor heltidstjänstgöring
              om de önskar det.
            </seg>
            <seg n="51a66ef0">
              Tidigare i dag har vi hört, och jag kan understryka, att ofrivillig
              deltid är något negativt ur en mängd olika aspekter. Det är också
              en viktig fråga i årets avtalsförhandlingar mellan arbetsmarknadens
              parter. Jag och Moderaterna förväntar oss att man tar den här
              frågan på stort allvar.
            </seg>
            <seg n="ae1de21e">
              Även kvinnor måste kunna försörja sig på sin egen lön och inte
              vara beroende av vare sig samhället eller sin partner för att
              klara vardagen. För att man ska klara vardagen och få en bättre
              ekonomi är jobbskatteavdraget viktigt speciellt för dem med mindre
              inkomster.
            </seg>
            <seg n="4b61a182">
              Det är sant som sägs att skillnaden i inkomst mellan män och
              kvinnor har ökat. Det finns en anledning till det. Det handlar
              om kvinnors lägre förvärvsfrekvens och större frånvaro från arbetsmarknaden.
              Kvinnor har varit sjukskrivna 50 procent mer än män. Det är något
              som vi försöker komma till rätta med genom bland annat rehabiliteringskedjan
              och de ändrade reglerna.
            </seg>
            <seg n="8051622e">
              Det är bland annat kvinnors deltidsfrånvaro och kvinnors segregerade
              arbetsmarknad som är skäl till att de har lägre inkomst. Det är
              också sant att tre av fyra skattesänkarkronor har gått till dem
              med inkomster under 30 000 kronor; där finns många kvinnor. För
              ett vårdbiträde har det inneburit ytterligare en månadslön i disponibel
              inkomst per år.
            </seg>
            <seg n="12e28e1b">
              En annan fråga som är viktig i jämställdhetsarbetet är vad vi
              gör i våra familjer. Jag brukar säga att jämställdhet börjar i
              hemmet. Vi som är föräldrar är viktiga förebilder för våra barn.
              Barn gör som vi säger och som vi gör. Jag menar att barn har rätt
              till båda sina föräldrars omsorg och kärlek. För barn är det viktigt
              att både mamma och pappa finns tillgängliga.
            </seg>
            <seg n="2b36e02b">
              I dag ser vi en väldigt långsam attitydförändring när det gäller
              pappors uttag av föräldraledighet. Den är alltför långsam; det
              kan vi hålla med om. Det är framför allt högutbildade föräldrar
              som fördelar ledigheten relativt jämnt.
            </seg>
            <seg n="211fcda2">
              Om jämställdhet skulle vara det enda målet och det allra viktigaste
              värdet att värna i samhället och politiken skulle man kunna tvinga
              familjer att ändra sina livsval. Det är inte speciellt svårt.
              Det skulle vara effektivt och gå snabbt om man tvingade föräldrar
              att dela föräldraledigheten lika.
            </seg>
            <seg n="89bff335">
              Till skillnad från oppositionen tror vi inte att det är den rätta
              vägen att gå. För oss moderater finns det andra värden i den andra
              vågskålen som också är viktiga att värna. Det är familjers möjlighet
              att bestämma själva, att göra egna val och få egen makt att bestämma.
            </seg>
            <seg n="5f70ab98">
              De värdena står ibland i kontrast till varandra. En tvångsdelad
              föräldraförsäkring är ett sådant exempel. Föräldraförsäkringen
              är redan helt individuell. Hälften är pappans, hälften mammans
              redan i dag, men det är två månader som man inte kan överlåta
              till den andra föräldern.
            </seg>
            <seg n="56012342">
              Vi menar att det är en hyfsat bra avvägning när det gäller vad
              man ska bestämma i politiken och vad man ska bestämma i familjen.
            </seg>
            <seg n="09f2d82a">
              Jag tror inte att vi politiker är de som bäst vet hur den enskilda
              familjen vill forma sin tillvaro. Vid samtal med föräldrar med
              små barn kan jag konstatera att man vill bestämma mer själv.
            </seg>
            <seg n="bc5e8ecf">
              Jag tycker att det är lite förmätet att vi som är medelålders
              och har vuxna barn, eller inte har barn alls, ska tala om vad
              som är bäst för den enskilda familjen med små barn.
            </seg>
            <seg n="b57c8e46">
              Men om det enda målet är jämställdhet är ju Vänsterns modell
              väldigt effektiv.
            </seg>
            <seg n="f2c02f7d">
              Vi vill genom incitament i form av en förbättrad jämställdhetsbonus
              uppmuntra och förmå familjer att vara mer jämställda och framför
              allt förmå fler pappor att ta föräldraledigt. Vi delar målet att
              det är viktigt för papporna, för mammorna och för barnen.
            </seg>
            <seg n="b0cce9e4">
              Avslutningsvis vill jag säga att få saker vingklipper människors
              frihet i så stor utsträckning som fördomar, dåliga attityder,
              strukturer och förlegade ideal. Moderat politik tar sin utgångspunkt
              i övertygelsen att alla människor är unika och har egna beslut
              att fatta. Därför är jämställdhet en prioriterad fråga för oss.
            </seg>
          </u>
          <note n="efe063b0">
            Därmed yrkar jag bifall till förslaget i betänkandet.
          </note>
          <note type="speaker" n="97f30ff3">
            Anf. 135 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-44e3a9d51602daf5-0" n="e7a497d0">
            <seg n="db0c88f4">
              Fru talman! Det lät stundtals riktigt bra, Hillevi Engström,
              att du tycker att kvinnor ska ha samma rättigheter som män, att
              de ska ha en lön att leva på, att det ska vara möjligt med heltid
              och att ni har gjort en historisk satsning. Man har satsat tio
              gånger mer.
            </seg>
            <seg n="63703579">
              Första gången jag hörde det skrev jag en fråga till riksdagens
              utredningstjänst om det, men det gick inte att utläsa.
            </seg>
            <seg n="7aa6872b">
              När det gäller de satsningar som ni anser att ni gör måste man
              ta bort sådant som ni har försämrat för kvinnor, om man ska tycka
              att jämställdheten ska gå framåt.
            </seg>
            <seg n="5d6190bb">
              Hur ska ni förbättra och hur mycket satsar ni på det som Hillevi
              Engström talade om, att kvinnor ska ha möjlighet att leva på sin
              lön och ha möjlighet att få heltid?
            </seg>
            <seg n="dfa332ab">
              Redan har 25 000 välfärdsarbetare försvunnit. I era budgetskrivningar
              säger ni att 60 000 välfärdsarbetare ska bort. Vi vet att den
              privatisering som den borgerliga regeringen driver inte ger kvinnor
              bättre villkor på arbetsmarknaden.
            </seg>
            <seg n="205ccf9a">
              Jag kan ge ett exempel. För inte så länge sedan träffade jag
              två kvinnor som sade: På det privata äldreboendet vikarierar vi
              för oss själva. Det finns så lite personal. Vi är uppsagda, men
              är återanställda på vikariat.
            </seg>
            <seg n="5819a94d">
              De vet inte vilka de vikarierar för eftersom det bara var de
              som jobbade där. Det är ett resultat av det privata äldreboendet.
            </seg>
          </u>
          <note type="speaker" n="5bc36493">
            Anf. 136 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-3ab504a874768a72-1" n="973cadfc">
            <seg n="7a237f56">
              Fru talman! Facit på hur det var tidigare, när det bara fanns
              en arbetsgivare, har inte varit helt lysande. Inom omsorgen i
              det socialdemokratiskt styrda Hagfors var det inte mer än en handfull
              som hade heltidstjänst. Kvinnorna arbetade deltid inom den kommunala
              verksamheten.
            </seg>
            <seg n="ccb56771">
              Kommuner och landsting har ju inte precis utmärkt sig som några
              föredömen som arbetsgivare. Det beklagar jag. Jag tycker att vi
              politiker har ett stort ansvar när det gäller kvinnors arbetsmiljö.
              Det gäller också ledarskap. Är man chef inom kommunen kan man
              ibland ha hundra underställda. Jag tror inte att formen har någon
              betydelse.
            </seg>
            <seg n="5c0f2286">
              När det gäller att kunna leva på sin lön vet vi alla hur facken
              har misslyckats med att få upp kvinnors arbetsvillkor. Jag tror
              att det jobbskatteavdrag som vi har genomfört har gett mer än
              många låglönesatsningar och kvinnopotter har gjort. Därför tror
              jag att det är viktigt att fortsätta att sänka skatter och fokusera
              på kärnverksamheter framför allt för dem med lägre inkomster.
            </seg>
            <seg n="6651afc1">
              Jag hänger inte med riktigt i resonemanget.
            </seg>
            <seg n="51934cc6">
              När det gäller att vikariera för sig själv finns det regler.
              Det ska vara tydligt vem man vikarierar för, annars är det ett
              ogiltigt vikariat. Det är väl en arbetsrättslig fråga hur man
              ska reda ut det på det privata äldreboendet.
            </seg>
          </u>
          <note type="speaker" n="16cb8b70">
            Anf. 137 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-44e3a9d51602daf5-1" n="e7a497d0">
            <seg n="a3147812">
              Fru talman! När det gäller det sista kan jag upplysa Hillevi
              Engström om att din regering har sett till att man inte behöver
              det.
            </seg>
            <seg n="ab009077">
              Det är ju inte de lågavlönade som har fått mest. Man kan gå till
              sig själv. Jag som riksdagsledamot har fått ungefär 3 000 kronor
              i rena pengar. Jag vet att de lågavlönade har fått betala med
              sitt jobbskatteavdrag till fördyrade kostnader.
            </seg>
            <seg n="eac6b57a">
              Det brukar förekomma många siffror i det sammanhanget. Man brukar
              använda sig av uppgifter om undersköterskor och vårdbiträden.
              Medlemmar i Kommunal hade 2008 en genomsnittslön för heltid på
              ungefär 20 000 kronor. I genomsnitt arbetade medlemmarna 83 procent
              av heltid. Genast krymper månadslönen till 16 600 före skatt.
              44 procent av dem är deltidsarbetande. Man kan räkna ut att lönen
              och jobbskatteavdraget inte alls blir mycket för dem.
            </seg>
            <seg n="04e96126">
              Om man vill satsa på att de åtminstone ska få en heltidslön går
              det ju att lägga pengar på den sektorn. Man har lagt så mycket
              på jobbskatteavdragen. Det hade mer kommit kvinnor till del om
              man hade förutsättningar för en god arbetsmiljö och gjort de insatser
              som behövs i välfärdssektorn och inte sagt upp 25 000 anställda
              som man nu har gjort inom välfärdssektorn där kvinnor jobbar.
            </seg>
            <seg n="aeb77548">
              Där säger man många gånger att man inte orkar jobba heltid också
              eftersom man har en så tuff arbetsmiljö. Men ändå har man en så
              låg lön. Detta kan man satsa på.
            </seg>
          </u>
          <note type="speaker" n="dec6b2f0">
            Anf. 138 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-3ab504a874768a72-2" n="973cadfc">
            <seg n="00366d70">
              Fru talman! Vissa delar håller jag med Ann-Christin Ahlberg om
              när det gäller kvinnors arbetsmiljö. 1,1 miljoner människor sysselsätts
              inom kommuner och landsting. 80 procent av dem är kvinnor. Det
              är vi från olika partier som styr kommuner och landsting, och
              vi har ett otroligt stort ansvar för att förbättra kvinnors arbetsmiljö.
            </seg>
            <seg n="7801901c">
              Jag menar att det är helt orimligt att något arbete ska vara
              så hårt att man inte kan klara av att jobba heltid.
            </seg>
            <seg n="1b1c0986">
              Jag har ett förflutet inom polisen, som ni känner till. Där jobbar
              alla heltid. Det är ett ganska tufft jobb fysiskt och psykiskt
              där man tar hand om både misshandelsoffer och avlidna personer.
              Där organiseras arbetet på ett sådant sätt att man klarar av att
              jobba heltid. Det handlar om ledarskap och om fackliga förhandlingar
              och överenskommelser.
            </seg>
            <seg n="b712dc3b">
              När det gäller jobbskatteavdraget var min uppfattning att Socialdemokraterna
              faktiskt stödde och stöder de tre första stegen i jobbskatteavdraget
              och att det har varit positivt för de anställda, inte minst för
              dem som har lägre inkomster.
            </seg>
            <seg n="3324426a">
              Men när det gäller vårt ansvar för kvinnor där tycker jag så
              klart att det finns ett stort ansvar för den privata sektorn måste
              vi förbättra villkoren. Det är en av de viktigaste frågorna i
              denna avtalsförhandling. Jag tycker att vi som politiker ska ta
              vårt ansvar och se över hur många som ofrivilligt jobbar deltid
              i våra egna kommuner och hur vi kan åtgärda det. Det är också
              därför som kvinnors inkomster är så låga relativt sett i förhållande
              till mäns inkomster. Männen ser till att få heltidstjänster, medan
              kvinnor nöjer sig med deltid. Det är det som gör att kvinnor i
              större omfattning blir sjuka.
            </seg>
            <seg n="c7d09220">
              Låt oss ta detta ansvar, framför allt där vi själva bestämmer,
              och sedan ställa krav på det övriga näringslivet också. Där har
              jag ingen annan uppfattning.
            </seg>
          </u>
          <note type="speaker" n="43a0f15e">
            Anf. 139 JOSEFIN BRINK (v) replik:
          </note>
          <u who="josefin_brink_cd11aa" xml:id="i-d86abd40f43abb4d-1" n="d7239337">
            <seg n="b23f5c1b">
              Fru talman! Hillevi Engström talar här fint om att regeringen
              har gjort en kraftsamling för jämställdhet. Men när resultatet
              efter drygt tre år av borgerlig regering faktiskt är att inkomstklyftorna
              mellan kvinnor och män har ökat kraftigt inte på grund av att
              lönerelationerna har ändrats utan på grund av de skatteförändringar
              och försämringar i trygghetssystemet som regeringen har genomfört
              och att detta samtidigt har lett till minskad sysselsättning för
              kvinnor, att kvinnors sysselsättning i relation till mäns sysselsättning
              har minskat mer, att deltidsarbetslösheten inte har minskat utan
              tvärtom stigit och att kvinnors arbetslöshetsnivå har gått om
              männens tycker jag att det är lite svårt att se att det finns
              några som helst positiva effekter i fråga om kvinnors möjligheter
              och villkor i arbetslivet av regeringens förda politik. Hela motiveringen
              till dessa försämringar i trygghetssystemen och till införandet
              av jobbskatteavdraget, som i huvudsak har gått till män, var att
              det skulle gynna kvinnors arbetsmarknadssituation.
            </seg>
            <seg n="b5e0744f">
              Trots att vi har haft en kris som framför allt har slagit mot
              hårt mansdominerade sektorer i industrin och i byggsektorn visar
              det sig att det ändå är kvinnorna som har tagit mest stryk.
            </seg>
            <seg n="af39911d">
              Då är min fråga till Hillevi Engström: Finns det någon positiv
              effekt för jämställdheten i arbetslivet som är relaterad till
              regeringens genomförda politik som Moderaterna kan visa på?
            </seg>
          </u>
          <note type="speaker" n="1e754eb7">
            Anf. 140 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-3ab504a874768a72-3" n="973cadfc">
            <seg n="414dad3c">
              Fru talman! Jag tycker att det finns mycket som man kan peka
              på som gynnar både kvinnor och män. En viktig reform som framför
              allt gynnar kvinnor är att vi har tagit itu med de otroligt långa
              sjukskrivningarna som framför allt har drabbat kvinnor. Två tredjedelar
              av alla långtidssjukskrivna har varit kvinnor som inte har fått
              någon hjälp eller något stöd att komma tillbaka till arbetsmarknaden.
              Det har resulterat i att kvinnor över tid har sänkt sina inkomster
              och försämrat sin livssituation. Det har även påverkat deras framtida
              pensioner och deras hälsa.
            </seg>
            <seg n="5a20975c">
              Det är till och med så illa att om man är långtidssjukskriven
              blir man ännu sjukare i andra sjukdomar av att vara långtidssjukskriven.
              Även dödligheten är större om man är långtidssjukskriven. Detta
              är ett ganska bra exempel på detta.
            </seg>
            <seg n="e8984838">
              Vänsterpartiet återkommer till inkomstklyftorna och den studie
              som har gjorts av RUT-avdraget. Om man tittar på förändringarna
              i procent har det gynnat de med lägre inkomster, medan det så
              klart har gynnat de med högre inkomster i kronor räknat. Det är
              samma diskussion som man har i alla avtalsförhandlingar, där vissa
              fackförbund kräver procentuella uppräkningar, medan andra kräver
              vissa krontalsförändringar. Med en låg inkomst gynnas man inte
              av procentuella förändringar.
            </seg>
            <seg n="25b9e5a3">
              Vi har gått igenom den största finanskrisen någonsin i modern
              tid. Det är klart att det har drabbat de flesta i Sverige och
              på arbetsmarknaden. Nu ser det lite positivare ut. Förhoppningen
              är därför att det ska vända. Jag ser ändå rätt positivt på detta.
              Det är ostridigt så att jobbskatteavdraget har gynnat alla på
              arbetsmarknaden, och framför allt de med lägre inkomster. Det
              har gett mer än de flesta kvinnopotter har gjort under många års
              tid.
            </seg>
          </u>
          <note type="speaker" n="4a229ecb">
            Anf. 141 JOSEFIN BRINK (v) replik:
          </note>
          <u who="josefin_brink_cd11aa" xml:id="i-d86abd40f43abb4d-2" n="d7239337">
            <seg n="6a408b47">
              Fru talman! Jag noterar att Hillevi Engström inte vill kommentera
              det stora misslyckandet, nämligen att kvinnors arbetskraftsdeltagande
              har försämrats mer än mäns, trots att det är det som är motiveringen
              till alla de försämringar av kvinnors totala inkomstnivå som är
              huvudlinjen i regeringens politik.
            </seg>
            <seg n="7c50492a">
              Jag ber ändå att få upprepa denna fråga. Ja, det är ostridigt
              så att det är fler kvinnor än män som har blivit av med sin ersättning
              från sjukförsäkringen som en effekt av införandet av den så kallade
              rehabiliteringsgarantin. Om dessa kvinnor har blivit friskare
              och kommit ut på arbetsmarknaden är den utestående frågan. Det
              mesta tyder på att det inte är så. 45 000 fler kvinnor står utanför
              arbetsmarknaden i år än för ett år sedan. Vilka är de? Varför
              har de hamnat i den situationen? Kan det möjligtvis ha något samband
              med att regeringen har genomfört försämringar i trygghetssystemen
              utan att erbjuda vägar tillbaka till rehabilitering och in i arbetslivet?
              Det var det som man sade att man skulle göra.
            </seg>
            <seg n="d1c4ca48">
              Återigen: Mäter man jämställdhet mäter man relationerna mellan
              gruppen kvinnor och gruppen män. Då är det otvivelaktigt så att
              de beräkningar som riksdagens utredningstjänst har gjort visar
              att inkomstrelationerna mellan kvinnor och män har försämrats.
              Det är större skillnader i dag mellan kvinnors och mäns inkomster.
              Det är dessutom större skillnad i sysselsättningsgrad och arbetslöshetsnivå
              mellan kvinnor och män än när regeringen tog över makten.
            </seg>
            <seg n="d5507ce7">
              Jag upprepar min fråga: Finns det någonting konkret som är positivt
              som Hillevi Engström kan peka på som ett resultat av regeringens
              politik för jämställdheten på arbetsmarknaden?
            </seg>
          </u>
          <note type="speaker" n="9031171f">
            Anf. 142 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-3ab504a874768a72-4" n="973cadfc">
            <seg n="eee227cc">
              Fru talman! Det som jag nämnde i mina tidigare repliker och som
              har förbättrat för kvinnor är att kvinnor har fått behålla mer
              av sina pengar. Det tycker jag är en otroligt stor förbättring.
              Om det inte är en förbättring att man får behålla uppemot en månadslön
              mer per år om man jobbar vet jag inte vad Josefin Brink letar
              efter för förbättringar på arbetsmarknaden för kvinnor. Där har
              vi olika uppfattningar.
            </seg>
            <seg n="f70afdc0">
              Detta tillsammans med bland annat den reform som har syftat till
              att kvinnor ska kunna komma tillbaka till arbetsmarknaden kommer
              att stärka kvinnors möjligheter att få ett bättre liv och att
              kunna få en bättre pension och en bättre sjukersättning på sikt.
            </seg>
            <seg n="cbae4b57">
              Det är någonting som jag tycker att oppositionen har misslyckats
              med under många år. Man har till och med sagt att man inte gjorde
              detta särskilt bra.
            </seg>
            <seg n="f188c9d3">
              Dessa reformer tillsammans med andra tycker jag är sådana exempel
              på förbättringar när det gäller kvinnor och män.
            </seg>
          </u>
          <note type="speaker" n="bb9c5136">
            Anf. 143 ULF HOLM (mp) replik:
          </note>
          <u who="ulf_holm_74ae2f" xml:id="i-21f90224484277cf-1" n="7adff7d7">
            <seg n="063dd409">
              Fru talman! Det är fascinerande att höra Moderaterna och Hillevi
              Engström här. Det mesta av samhällets problem, inklusive jämställdhetsfrågan,
              ska lösas med sänkta skatter. Det är standardsvaret från Moderaterna.
              Sänkt skatt är bra jämställdhet.
            </seg>
            <seg n="22f17de4">
              Men efter tre år med Moderaterna i regeringsställning måste det
              ändå vara bevisat att sänkta skatter inte löste problemen. Samhället
              har inte blivit mer jämställt. Tvärtom har Sverige halkat ned
              i fråga om jämställdhetsindex som görs över världens länder. Det
              måste vara en kraftig back lash för att vi ska göra det. Många
              av dessa saker handlar om lagstiftning.
            </seg>
            <seg n="7e098d5b">
              Moderaterna driver arbetslinjen hårt. Hur kan det då komma sig
              att ni inte vill ta några steg för att förbättra barnomsorgen
              på kvällar, helger och nätter för ensamstående föräldrar eller
              för föräldrar som jobbar på sådana tider? För ensamstående föräldrar
              eller föräldrar som jobbar på nämnda tider borde det vara en förutsättning.
              Lagstiftningsvägen kan man se till att det blir en rättighet.
            </seg>
            <seg n="fabfebff">
              Det talas mycket om den offentliga sektorn. Hillevi Engström
              lät väldigt bekymrad över den ofrivilliga deltiden. Men också
              där kan man ta ett aktivt beslut. I och för sig håller jag med
              Hillevi Engström och hoppas lite grann att arbetsmarknadens parter
              bättre än vi kan lösa detta. Men frågan är om det inte går att
              lösa mellan arbetsmarknadens parter. Är Hillevi Engström beredd
              att ta till lagstiftningsmedlet för att få bort anställningarna
              på ofrivillig deltid? Det steget är vi i Miljöpartiet beredda
              att ta. Är också Moderaterna beredda att göra det?
            </seg>
            <seg n="e1f6ed9c">
              Det är positivt att Moderaterna åtminstone tagit ett steg när
              det gäller kvotering i bolagsstyrelser. Om bolagen inte sköter
              sig i det avseendet utesluter inte Moderaterna en ändring i lagstiftningen
              beträffande kvotering. Det är inte sagt när. Förhoppningsvis blir
              det ganska snart.
            </seg>
          </u>
          <note type="speaker" n="f25fbc48">
            Anf. 144 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-3ab504a874768a72-5" n="973cadfc">
            <seg n="09f586a6">
              Fru talman! Detta med tillgång till barnomsorg kvällar, nätter
              och helger är, det kan jag hålla med Ulf Holm om, ett bekymmer.
              Vi vill ju att människor ska kunna jobba när arbete erbjuds.
            </seg>
            <seg n="33befd60">
              Vi har haft kontakt med SKL. Det är till och med så att det öppnas
              verksamhet på obekväm arbetstid, inte minst i socialdemokratiska
              Hofors jag ser att Hans Backman nu har lämnat kammaren.
            </seg>
            <seg n="d34d9a91">
              Vår lösning på hur det här kan hanteras är den barnomsorgspeng
              som riksdagen har beslutat om och som ska följa med barnet så
              att föräldern kan välja en barnomsorg som passar den enskilda
              familjen. Personligen tror jag på att man måste kunna hitta alternativ
              i familjebarnomsorg, kanske i form av nattpappor eller nattmammor
              eller sådant. Jag tror kanske inte riktigt på institutioner nattetid
              för barn, men det finns säkert olika lösningar på det. Detta är
              en viktig fråga. Skulle detta inte kunna lösas genom barnomsorgspengen
              måste vi självklart återkomma till det.
            </seg>
            <seg n="ee00f2f6">
              Att man inte får a-kassa därför att man inte tar erbjudet arbete
              kvällstid är helt motstridigt. Man måste kunna hitta lösningar
              i sammanhanget; det håller jag med om.
            </seg>
            <seg n="a154b3d3">
              När det gäller ofrivillig deltid tycker jag att först och främst
              vi i kommuner och landsting kan göra vår hemläxa. Om det här skulle
              visa sig vara ett mycket stort bekymmer kan man fundera på att
              se över den regel i 25 a § lagen om anställningsskydd, LAS, som
              jag tror skulle kunna utnyttjas mer. Om man jobbar ofrivillig
              deltid ska arbetsgivaren kunna erbjuda fler timmar så står det
              i dag i lagen innan ytterligare någon anställs på deltid.
            </seg>
            <seg n="e807e558">
              Förra året kom ett rättsfall som inte var särskilt uppbyggligt.
              Det gällde skokedjan Nilzon som förlorade i AD. Lösningar i sådana
              fall måste man hitta. Det är klart att det är orimligt annars.
              Jag har själv en dotter, 22 år, som jobbar deltid inom handeln.
              Affären är öppen från åtta på morgonen till tio på kvällen. Det
              är klart att vi inte ska ha en sådan arbetsmarknad. Att detta
              är ett bekymmer kan jag alltså hålla med om.
            </seg>
            <seg n="81446c5f">
              När det gäller ofrivillig deltid sades det också något om att
              lagstifta om deltid och heltid. Jag har tittat på de remissvar
              som kom på utredningen för något år sedan. Det var mycket oro
              kring att lagstifta.
            </seg>
          </u>
          <note type="speaker" n="252962ef">
            Anf. 145 ULF HOLM (mp) replik:
          </note>
          <u who="ulf_holm_74ae2f" xml:id="i-21f90224484277cf-2" n="7adff7d7">
            <seg n="bce248b5">
              Fru talman! Jag tackar så mycket för svaren här, Hillevi Engström.
              Det låter som att ni har funderat också på annat än skattesänkningar.
              Det är synd att ni inte snabbare tagit de initiativen i stället
              för att bara prata om skattesänkningar och om att skattevägen
              försöka förbättra jämställdheten, för det är totalt misslyckat.
            </seg>
            <seg n="f2bfa18f">
              På samtliga punkter här heter det ständigt: Vi bör titta på det
              och återkomma. I frågan om heltid och deltid och om att den offentliga
              sektorn borde ta ett ansvar är det uppenbart bevisat att vi inte
              lyckats i kommuner och landsting. Alla politiska partier i riksdagen
              säger det. Eftersom det är offentligstyrd verksamhet borde vi
              försöka göra något. Men det har inte fungerat. Då måste man ta
              ett steg till. Det är i det avseendet jag saknar fräscha idéer
              och att vi verkligen går i mål.
            </seg>
            <seg n="bc782daf">
              I förra replikskiftet skulle jag säga att jag tycker att det
              är bra att Moderaterna har öppnat för att kanske kvotera i bolagsstyrelser.
              Att Moderaterna som första borgerligt parti öppnat upp där tycker
              jag är ett bra steg. Frågan är när det kan bli aktuellt att göra
              något. Hur många år ska vi behöva vänta innan även Moderaterna
              inser att det här inte löser sig av sig självt? Det går för sakta,
              och det finns inget tryck i frågan. Bolagsstyrelserna ändrar sig
              inte av sig själva, utan fortfarande utser män i stor utsträckning
              andra män detta trots att det finns väldigt många kompetenta kvinnor.
            </seg>
            <seg n="88618a95">
              Slutligen: Jag beklagar att av det beträffande de 68 punkterna
              i skrivelsen mest handlar om att återkomma år 2011. Det är lite
              trist. Jag skulle önska lite snabbare besked så att Sverige inte
              tappar förstaplatsen som det mest jämställda landet.
            </seg>
          </u>
          <note type="speaker" n="a8e72231">
            Anf. 146 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-3ab504a874768a72-6" n="973cadfc">
            <seg n="8942d3e5">
              Fru talman! Jag ska nämna några förslag till åtgärder i strategin:
              jämställdhetsinsatser i skolan, en delegation för jämställdhet
              i högskolan där har vi Sacos ordförande Anna Ekström åtgärder
              för en jämnare könsfördelning på lärarutbildningen, studier om
              kvinnors företagande, innovationer, jämställdhet inom scenkonsten,
              en tidsanvändningsstudie, forskning om kvinnors hälsa och så vidare.
              Det finns alltså väldigt många förslag till konkreta åtgärder.
              Men i Sverige har vi väl traditionen att först se hur verkligheten
              ser ut för att sedan utreda och komma med förslag.
            </seg>
            <seg n="1efa2c09">
              Till exempel inom skolan, som jag tycker är väldigt viktig, ser
              jag mycket fram emot Anna Ekströms förslag om läromedel, lärarutbildningar
              och sådant. Det är en angelägen fråga hur små barn, och för den
              delen också stora barn, blir bemötta i skolan av lärare. Blir
              man bemött på ett stereotypt sätt utifrån kön, utifrån att man
              är flicka eller pojke, eller blir man bemött som individ? Väldigt
              få kvinnor står det om i historieböcker och andra läromedel. Barn
              får alltså redan från början en ganska skev bild av hur verkligheten
              ser ut.
            </seg>
            <seg n="7c571193">
              Vi moderater föreslår i vårt jämställdhetsarbete att alla förskollärare
              och barnskötare får genomgå en genusutbildning för att lära sig
              mer om hur man kan bemöta barn individuellt. Vi tror att det mycket
              börjar i skolan och sedan i hemmet. Om det här inte sägs innehålla
              någonting får man, tycker jag, titta lite mer noga på förslagen.
              Sedan gillar man kanske inte alla förslag. Det finns ändå 68 förslag
              till olika konkreta åtgärder.
            </seg>
            <seg n="12c5fca0">
              Framför allt vill jag när det gäller jämställdheten lyfta fram
              en fråga där jag vet att vi är överens, nämligen frågan om att
              bekämpa våldet i familjer och också partnerskapsvåldet. Där har
              vi gjort väldigt mycket konkret. Detta är också en viktig jämställdhetsfråga.
            </seg>
            <seg n="a84c1e69">
              Slutligen får jag tacka för frågorna.
            </seg>
          </u>
          <note type="speaker" n="9cfb568b">
            Anf. 147 EVA FLYBORG (fp):
          </note>
          <u who="eva_flyborg_5bee75" xml:id="i-8d918e311efd941e-0" n="5c42c6c5">
            <seg n="9776ec2b">
              Fru talman! Denna sena timme talar vi alltså om regeringens skrivelse
              om en samlad strategi för jämställdhet.
            </seg>
            <seg n="e828af9a">
              Trots ett under flera decennier pågående arbete hämmas utvecklingen
              på arbetsmarknaden fortfarande av att inte fler kvinnor kommer
              till sin rätt. Vi anser att ett ökat kvinnligt deltagande i arbetslivet
              och jämställda villkor för entreprenörskap är centralt inte minst
              när det gäller att ta till vara Sveriges tillväxtpotential.
            </seg>
            <seg n="d305d8e5">
              Problemställningen är ganska tydlig. I dag tjänar, bestämmer
              och äger kvinnor mindre än män. Vi har en arbetsmarknad som till
              stor del är könssegregerad. Offentlig sektor domineras till allra
              största delen av kvinnor som i större utsträckning än män arbetar
              på frivillig eller ofrivillig deltid.
            </seg>
            <seg n="5b6c1fea">
              Kvinnors lägre förvärvsfrekvens är ett stort bekymmer, inte bara
              på grund av lägre inkomster. Även framtida pensioner påverkas,
              liksom möjligheterna till utveckling. Därtill är kvinnor sjukskrivna
              i större utsträckning och har ett mindre inflytande över sin arbetssituation
              än män.
            </seg>
            <seg n="4d40ce53">
              Fru talman! Alliansregeringen gör dock mer för jämställdheten
              än Socialdemokraterna gjort under de senaste mandatperioderna.
              Totalt har 1,6 miljarder kronor tillförts jämställdhetssatsningar,
              vilket faktiskt är en tiodubbling jämfört med tidigare program.
            </seg>
            <seg n="ac8547ce">
              Skattelättnader för låginkomsttagare ger, som vi här hört, inte
              minst kvinnor i välfärdens sektorer större ekonomisk självständighet
              och frihet. Vår historiskt stora satsning på arbetslivsinriktad
              rehabilitering kommer dessutom främst kvinnor till del.
            </seg>
            <seg n="7b246a87">
              Att alliansen gett privata aktörer möjlighet att driva offentlig
              verksamhet vård, skola och omsorg till exempel har resulterat
              i en mängd nya företag, inte sällan drivna av kvinnor. Regeringen
              har också beslutat att ge fortsatt stöd till kvinnors företagande
              och satsar 100 miljoner kronor enbart för detta ändamål.
            </seg>
            <seg n="1bff7266">
              Ett mentorsprogram med 880 ambassadörer har startats runt om
              i landet för att inspirera fler kvinnor till entreprenörskap.
              Tryggare försäkringsvillkor för småföretagare kommer att presenteras
              senare under våren.
            </seg>
            <seg n="3d5aaeba">
              Fru talman! Avdraget för hushållsnära tjänster har debatterats
              en del under den senaste tiden. Jag tror att det avdraget är viktigt
              för jämställdheten. Många kvinnor som tidigare stod utanför arbetsmarknaden
              kan nu gå till jobbet med avtalsenliga villkor. Flera framgångsrika
              företagare i hemservicebranschen är kvinnor. Oppositionen går
              däremot till val på att riva upp en reform som faktiskt stärker
              kvinnors ställning på arbetsmarknaden.
            </seg>
            <seg n="a411826f">
              Just nu diskuteras innehållet i en ny tillväxtstrategi för EU
              fram till 2020. Investmentbanken Goldman Sachs har gjort beräkningar
              som visar att ett ökat kvinnligt deltagande på arbetsmarknaden,
              till exempel i nivå med männens, skulle genomföra en bnp-ökning
              med 9 procent i länder som till exempel Tyskland och Frankrike.
              I sydeuropeiska länder som Italien och Spanien är den outnyttjade
              potentialen så stor som 20 procent. Siffrorna förstärker vår ståndpunkt
              att jämställdhet bör vara en bärande del i en tillväxtplan för
              Europa.
            </seg>
            <seg n="ec918dfb">
              Sverige ligger dock i ett internationellt perspektiv långt fram
              när det gäller jämställdhet på arbetsmarknaden, men fortfarande
              finns det naturligtvis mycket mer att göra. Arbetet att bekämpa
              könsdiskriminering och skapa lika villkor och möjligheter måste
              gå vidare. Endast genom att öppna arbetsmarknaden för fler kvinnor
              och stärka kvinnligt företagande kan Sverige komma starkare ur
              krisen. Strategin för jämställdhet är ett sätt att fokusera på
              arbete än mer under de närmaste åren därav strategins fyra punkter,
              eller inriktningar om man så vill. Totalt, fru talman, är det
              68 punkter och åtgärder som redovisas, där regeringen redan har
              gjort eller kommer att göra allt.
            </seg>
            <seg n="f3d724ca">
              Fru talman! Det går naturligtvis inte att lagstifta mot fördomar,
              dumhet eller en förlegad kvinnosyn. Här måste vi fortsätta att
              diskutera och beta av fråga efter fråga men alltid komma ihåg
              att det ska böjas i tid det som krokigt ska bli, det vill säga:
              Det är viktigt att börja redan i skolan. Där måste vi ha en analys
              och uppföljning av hur pojkar och flickor väljer och presterar
              helt enkelt hur de kommer till sin rätt i skolans värld. Vi måste
              se till att bryta det könsrollsmönster som faktiskt fortfarande
              existerar i svenska skolor.
            </seg>
            <seg n="fbb14afa">
              Flera delegationer är därför också tillsatta och ska redovisa
              sitt arbete i januari nästa år. Till detta kommer bland annat
              en teknikdelegation. Statens skolverk har ett uppdrag att främja
              jämställdheten, Tillväxtverket har sitt och Vinnova har sitt.
              Ett nationellt styrelseprogram för kvinnor genomförs av Almi,
              till exempel. Det syftar till att synliggöra och uppmärksamma
              kompetenta kvinnor så att de kan ta plats i bolagsstyrelser. Vi
              har också initierat en undersökning av hur valberedningar agerar
              för att främja en jämnare könsfördelning i bolagens styrelser.
            </seg>
            <seg n="33fa0e37">
              Regeringen har även börjat ett projekt med att stärka arbetet
              med jämställdhetsintegrering inom den offentliga sektorn, och
              där har Göteborgs universitet ett uppdrag att utveckla metoder
              för just jämställdhetsintegrering i staten. Detta ska redovisas
              den 31 december i år.
            </seg>
            <seg n="aee3ee01">
              Mäns våld mot kvinnor måste vi också tala om. Det är naturligtvis
              alldeles oacceptabelt. Detsamma gäller hedersrelaterat våld och
              våld i samkönade relationer. Mäns våld mot kvinnor är ett uttryck
              för makt och förtryck och ett omfattande problem som berör hela
              samhället, såväl kvinnor som män. Ytterst är det naturligtvis
              en fråga om jämställdhet och kvinnors fulla åtnjutande av mänskliga
              rättigheter. Det måste naturligtvis vara så att detta våld ska
              upphöra. Kvinnor och män, flickor och pojkar ska ha samma rätt
              och möjligheter till kroppslig integritet. Alla människor ska
              kunna leva i frihet från rädsla att utsättas för våld och övergrepp.
            </seg>
            <seg n="82ea1bb8">
              Våld mot kvinnor är dessutom ett hinder för kvinnors möjligheter
              att åtnjuta de mänskliga rättigheterna fullt ut. Här arbetar regeringen
              med att bekämpa våld mot kvinnor och stärker även möjligheterna
              för kvinnor och män att delta på lika villkor i samhället. Man
              har redovisat en handlingsplan för att bekämpa mäns våld mot kvinnor,
              hedersrelaterat våld och förtryck. Man har redovisat 56 punkter
              i denna handlingsplan, som redan har påbörjats.
            </seg>
            <seg n="29f3dc4b">
              Brottsförebyggande rådet har fått i uppdrag att följa upp åtgärderna
              i handlingsplanen, och det som är glädjande att höra, fru talman,
              är att Brå åtminstone i en första utvärdering av satsningen konstaterar
              att denna handlingsplan resulterat i en imponerande mängd aktiviteter
              under de första tre år som har gått sedan planen beslutades. Det
              tycker jag är glädjande.
            </seg>
            <seg n="1d518c85">
              Fru talman! Eftersom timmen är så pass sen och jag tror att många
              vill hinna med plan och tåg hem ska jag be att få avsluta mitt
              anförande där. Jag yrkar bifall till förslaget i betänkandet.
            </seg>
          </u>
          <note type="speaker" n="ac746797">
            Anf. 148 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-44e3a9d51602daf5-2" n="e7a497d0">
            <seg n="2d78fd0a">
              Fru talman! Eva Flyborg och jag kan dela en del av analysen av
              hur det ser ut för kvinnor i arbetslivet, men därefter är det
              gemensamma verkligen slut. För hur ska vi uppvärdera kvinnors
              arbetsinsatser, och hur ska vi se till att kvinnor också får möjlighet
              till sjysta och bra villkor?
            </seg>
            <seg n="c91f8d37">
              Jag sade i mitt anförande: När männen får en hundralapp i lönekuvertet
              får kvinnorna 84 kronor. Det är så vi värderas i pengar. Det är
              bara en sak; pengar kanske inte är allt. Men också i denna skrivelse
              ser vi klart och tydligt att regeringen tar pengar från kvinnor
              och ser till att män får ännu mer.
            </seg>
            <seg n="52ff0ea8">
              Mina frågor till Eva Flyborg är alltså: Vad tycker du egentligen
              är satsningarna för att kvinnor ska få det bättre på arbetsmarknaden?
              Hur kan det bli mer jämställt genom att man har hushållsnära tjänster?
              Hur får man mer jämställdhet genom att försämra a-kassan? Hur
              kan det bli mer jämställt av att trygghetssystemen har försämrats
              för den som blir sjuk? Hur kan det bli mer jämställt av att man
              säljer ut välfärdssektorn? Hur kan det bli mer jämställt när man
              ger mer i skatteåterbäring till män än till kvinnor?
            </seg>
          </u>
          <note type="speaker" n="a84aa8a7">
            Anf. 149 EVA FLYBORG (fp):
          </note>
          <u who="eva_flyborg_5bee75" xml:id="i-8d918e311efd941e-1" n="5c42c6c5">
            <seg n="90dab9b4">
              Fru talman! Jag tror att alla i denna kammare, alla vi sju partier
              gemensamt, delar en strävan mot att göra Sverige mer jämställt.
              Det finns väl ingen som tvivlar på det. Sedan har vi lite olika
              medel för att nå dit och dessutom lite olika takt för att göra
              det. Jag måste säga att jag är glad över att denna regering har
              satsat så mycket pengar och satt i gång ett så oerhört ambitiöst
              program som den har gjort.
            </seg>
            <seg n="5df8164c">
              Det är också lite grann att sticka ut hakan att sätta i gång
              ett antal utredningar där man kommer tillbaka i en syntes. Det
              är nämligen det man har lovat till 2011. Då kommer alla ni här
              i oppositionen naturligtvis att kunna kräva resultat. Det är rätt
              och riktigt; så ska det gå till. Jag tycker att det är en bra
              ordning att vi först tittar på sakerna, utreder ordentligt och
              sedan kommer med förslag. Jag ser också fram emot de motförslag
              som oppositionen då har, och där tror jag att vi skulle kunna
              hitta en riktigt bra och givande debatt.
            </seg>
            <seg n="a80b3f67">
              I detta läge, i dag, ser jag kanske att det inte är några stora
              motsättningar från oppositionens sida egentligen det är inte så
              många förslag ni har att komma med, men det kanske inte är så
              konstigt just nu. Jag tror dock att 1,6 miljarder är den största
              satsning vi någonsin har gjort.
            </seg>
            <seg n="4c80f7ad">
              Om jag helt kort hinner med RUT-avdraget, fru talman, är det
              naturligtvis så att detta är en sektor som tidigare har dominerats
              av svarta jobb där man inte får vare sig pensionspoäng eller sociala
              försäkringar eller ingår i trygghetssystemet. Det är ju egentligen
              en skam för ett land.
            </seg>
            <seg n="88bbf49f">
              Jag tycker att det är oerhört välgörande inte bara för kvinnor
              utan för oss som samhälle att vi uppvärderar den del av jobben
              som handlar om städning. Jag har aldrig förstått vad det är för
              fel på det. Det är helt naturligt att ge en subvention eller lön
              eller vad det nu är till en man som sätter in ett fönster, men
              kvinnan som ska putsa det ska inte ha det. Det där tycker jag
              kanske är det värsta av allt att man har en förlegad kvinnosyn
              och syn på det som kvinnor traditionellt har bidragit med till
              samhället.
            </seg>
          </u>
          <note type="speaker" n="2815324f">
            Anf. 150 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-44e3a9d51602daf5-3" n="e7a497d0">
            <seg n="60bc3bd3">
              Fru talman! Jag måste påpeka att det är viktigt att man utreder
              först. Det är väl denna regering ett typiskt exempel på att man
              inte har gjort i andra frågor. Ni har fått backa flera gånger
              när det gäller a-kassan och sjukersättningen eftersom det inte
              blev som ni hade tänkt er. Egentligen var det väl så att det blev
              som ni hade tänkt er, men ni orkade inte stå emot.
            </seg>
            <seg n="5fb34ba3">
              När det gäller kvinnosyn och hushållsnära tjänster tycker jag
              att Eva Flyborg pratar om två helt olika saker. Man kan prata
              om jämställdhet, och man kan prata om RUT-avdraget, som vi ser
              är en arbetsmarknadsinsats.
            </seg>
            <seg n="5b439bad">
              Det jag funderar på är dock vad det kommer att ge barnen som
              växer upp för normer att en annan kvinna kommer och hjälper mamma
              i hemmet när hon inte hinner och orkar städa. Pappa vill inte
              hjälpa till, utan pappa betalar om han nu har råd för att slippa
              hjälpa till. Vem ska gå hem och städa hos städerskan? Om det är
              en flicka och en pojke i den familjen tror inte jag att det alltid
              hjälper att man har bra pedagoger på förskolan som talar om hur
              man ska leva ett jämställt liv, utan det är faktiskt mamma och
              pappa som är förebilder.
            </seg>
            <seg n="4df4a635">
              När det gäller subventioneringar utifrån svarta tjänster ja,
              vi har ju sett att det är väldigt rika, som har använt det innan,
              som har haft råd att betala.
            </seg>
            <seg n="271e25e7">
              Det tycker jag är en dålig ursäkt för att de som redan har pengar
              inte har uppvärderat de tjänster som kvinnorna har hjälpt till
              med. De löner och villkor som kvinnorna har haft hos de män som
              det ofta handlar om som betalar svarta tjänster är någonting skamligt
              just för dem. Det får stå för dem.
            </seg>
          </u>
          <note type="speaker" n="f4bd16e9">
            Anf. 151 EVA FLYBORG (fp) replik:
          </note>
          <u who="eva_flyborg_5bee75" xml:id="i-8d918e311efd941e-2" n="5c42c6c5">
            <seg n="b45a81e9">
              Fru talman! Nu hänger jag inte riktigt med, eller så är det tvärtom.
              Att det är en kvinna som kommer och hjälper mamman som städar
              i hemmet är just den syn i samhället som vi vill komma bort ifrån.
              Ann-Christin Ahlberg talar om det som en sanning, så här är det
              alltid. Men så är det väl inte i alla svenska hem i dag. Det tycker
              jag känns lite fel.
            </seg>
            <seg n="0bdf3e20">
              Vidare säger man att det är pappan som betalar om han har råd.
              Enligt de undersökningar som jag har sett, och det kan vara fel,
              är det dock kvinnor som har beställt och betalat för de här tjänsterna
              till allra största delen. En överväldigande majoritet har betalats
              och beställts av kvinnor. Det var väldigt mycket fel.
            </seg>
            <seg n="ee48b235">
              Att man uppvärderar det som kvinnor tidigare har gjort gratis
              tycker jag är en bra sak att ge unga flickor som växer upp i dag.
              Det är inte fel att utföra saker som kvinnor traditionellt sett
              har gjort eller gör, det är bra. Man kan till och med starta företag
              inom de grenarna och branscherna. Det är det budskapet vi sänder
              ut till flickor och pojkar. Det är bra, det är inte dåligt att
              hjälpa någon annan. Serviceyrkena är inte fel.
            </seg>
            <seg n="f59945ef">
              Det har funnits en bild i Sverige, och kanske särskilt Socialdemokraterna
              har stått för den, att bara industriarbete är det rejäla, att
              man flyttar någonting tungt eller sätter ihop någonting. Så är
              det inte, utan vi har en tjänstesektor som är oerhört viktig.
              Båda delarna är viktiga, också kvinnors arbete. Att man uppvärderar
              det är någonting vi kan vara stolta över.
            </seg>
            <seg n="02541e07">
              Dessutom lönar det sig eller åtminstone går jämnt upp för staten.
              Jag tror till och med att det lönar sig en smula att man gör en
              svart sektor vit på det här sättet.
            </seg>
            <seg n="18015fde">
              En annan sak som jag är stolt över är rehabiliteringsserien.
              Jag tycker att det är så synd att ni fortsätter att skrämma med
              att man utförsäkras, stupstock, att folk ställs på bar backe.
              Det är inte så, det är en loop. Vi har en kedja, man gör en sväng
              och kommer tillbaka om man inte klarar det.
            </seg>
          </u>
          <note type="speaker" n="73a4edef">
            Anf. 152 ULF HOLM (mp) replik:
          </note>
          <u who="ulf_holm_74ae2f" xml:id="i-21f90224484277cf-3" n="7adff7d7">
            <seg n="94f4b9d7">
              Fru talman! Jag börjar med frågan om vårdnadsbidraget och jämställdhetsbonusen.
              Jag skulle gärna vilja höra Eva Flyborgs recension av hur det
              har gått. Har jämställdhetsbonus gynnat jämställdheten, eller
              hur blev effekten egentligen?
            </seg>
            <seg n="a18345ec">
              Jag tycker att det är bra att Eva Flyborg lyfte fram mäns våld
              mot kvinnor och våld i nära relationer, för det är ett jätteproblem.
              Riksdagen ändrade lagen för några år sedan, och vi hade hoppats
              på att den ändringen skulle leda till att fler fälldes efter alla
              anmälningar. Tyvärr har det inte blivit så. Är Eva Flyborg och
              Folkpartiet beredda att tillsätta en ny utredning för att se över
              frågan och gå över till samtyckeskravet, att man ska ge samtycke
              till sex? I dag frågas kvinnor ut på helt andra premisser än män
              om våldtäkter. Jag tror att det är viktigt att samhället säger
              ifrån: Det här är inte acceptabelt, och vi är beredda att vidta
              flera åtgärder eftersom de vidtagna inte tycks ha gett önskad
              effekt.
            </seg>
            <seg n="a084df57">
              Slutligen saknar jag faktiskt i Eva Flyborgs anförande någonting
              om männens ansvar i jämställdhetsarbetet. Anser inte Folkpartiet
              att också vi män har ett visst ansvar och måste involveras och
              uppmuntras att mer delta i det? Det stora problemet, som jag kan
              se det, är att många män tystnar i de här debatterna. Trots allt
              är det tyvärr vi män som är ett av problemen i jämställdheten.
              Vi tar mycket plats både på det ena och på det andra sättet. Då
              tycker jag att det är viktigt att lyfta fram män som aktivt deltar
              i jämställdhetsdebatten och tar parti för ökad jämställdhet mellan
              män och kvinnor.
            </seg>
          </u>
          <note type="speaker" n="7db5da86">
            Anf. 153 EVA FLYBORG (fp) replik:
          </note>
          <u who="eva_flyborg_5bee75" xml:id="i-8d918e311efd941e-3" n="5c42c6c5">
            <seg n="5ab688f2">
              Fru talman! Det var i stort sett tre områden som Ulf Holm tog
              upp. Jag börjar från slutet.
            </seg>
            <seg n="148d7123">
              Män som tar sitt ansvar i sitt hem är mycket bra. Det var därför
              som vi förde fram och genomförde den för många förhatliga pappamånaden
              till exempel. Jag tycker att vi i Folkpartiet har en bra track
              record på det här området. Där vill vi göra fler saker, inte mer
              kvotering. Om Ulf Holm har goda idéer ska vi lyssna på dem, absolut,
              det kan jag lova.
            </seg>
            <seg n="2f86d030">
              Våld mot kvinnor ville jag särskilt ta upp därför att det är
              allvarligt. Det beskär inte bara kvinnorna utan i mångt mycket
              också barnen som drabbas. Jag tycker att man kan göra ännu mer
              för våldsutsatta kvinnor. Vi är en bit på väg, men där måste vi
              ständigt göra mer och kanske också tänka i nya banor.
            </seg>
            <seg n="b4d2a6c6">
              Vad gäller vårdnadsbidrag och jämställdhetsbonus kan man se det
              på lite olika sätt. För mig är det två komponenter i det hela
              som jag tycker är riktigt bra. Det ena är en grundläggande valfrihet.
              Jag tycker inte att vi från statens sida ska bestämma och säga:
              Så här många månader ska just den mannen vara hemma med just det
              barnet eller just den kvinnan med det barnet. Det går inte att
              göra det, tycker jag.
            </seg>
            <seg n="a6a46cb4">
              Det finns gott om exempel, och det har ni säkert själva också,
              där pappan går bättre ihop med vissa barn och mamman går bättre
              ihop med vissa barn. Det handlar helt enkelt om personkemin. Det
              kan handla om vilken typ av jobb man har för tillfället. Föräldrarna
              kan vara helt jämställda, men i en viss period passar det bättre
              att hon är hemma, i en annan period passar det bättre att han
              är hemma. Då tycker jag att familjen ska ha den grundläggande
              friheten att bestämma detta själv.
            </seg>
            <seg n="6e91a31a">
              Det kan också handla om hur mycket tid på dagis barnen klarar
              av helt enkelt. Det kan vara väldigt olika mellan olika barn.
              Vi vill styra så lite möjligt men så mycket som möjligt för att
              det ska bli en tydlig jämställdhetsreform.
            </seg>
          </u>
          <note type="speaker" n="679860c0">
            Anf. 154 ULF HOLM (mp) replik:
          </note>
          <u who="ulf_holm_74ae2f" xml:id="i-21f90224484277cf-4" n="7adff7d7">
            <seg n="8a078ba4">
              Fru talman! Jag håller med om att valfrihet är viktig för människor.
              Människor måste få välja själva hur de vill leva. Samtidigt finns
              ett antal övergripande mål vi måste ha med i samhällsutvecklingen.
              Där ligger jämställdheten väldigt högt. Vi har många gånger, framför
              allt när vi är utomlands, varit stolta över att kunna säga att
              det mest jämställda landet är Sverige.
            </seg>
            <seg n="266a92bd">
              Det finns en konflikt, och det måste även Eva Flyborg förstå,
              mellan den enskildes valfrihet och åtgärder för att öka jämställdheten.
              Det går alldeles för sakta. Det finns hur många undersökningar
              som helst, den senaste TCO:s om pappaindex som visar att det kommer
              att dröja 50 år innan vi får ett jämställt uttag av föräldraförsäkringen.
              Ska vi vänta i 50 år? Eller anser vi att vi måste ta några steg
              för att minska den tiden för att få ett mer jämställt uttag?
            </seg>
            <seg n="97bac89d">
              Det är den fråga vi måste ställa oss. Där har vi från Miljöpartiet
              sagt att vi inte kan vänta i 50 år. Det är inte rimligt. Det måste
              gå snabbare.
            </seg>
            <seg n="9755a523">
              Ofta är det så, framför allt i Sverige, att ändrar man lagen
              lyder alla. Det blir en självklarhet, en norm som alla tycker
              är självklar efter fyra år, och man kan inte begripa hur man tyckte
              något annat fyra år tidigare. Vi tror att det kommer att bli så
              i fråga om många av de förslag som vi har på jämställdhetsområdet.
              Tyvärr måste det till en lagstiftning därför att normen att männen
              tar plats är för stark. Männen kommer inte att ge upp frivilligt,
              om jag uttrycker det så, utan vi måste få till en lagstiftning.
            </seg>
            <seg n="f52ec300">
              Jag hade hoppats att Folkpartiet hade insett det och vågat ta
              några fler steg inom jämställdhetsområdet. Det skulle behövas.
              Allt kan inte lösas med skattesänkningar.
            </seg>
          </u>
          <note type="speaker" n="d773887d">
            Anf. 155 EVA FLYBORG (fp) replik:
          </note>
          <u who="eva_flyborg_5bee75" xml:id="i-8d918e311efd941e-4" n="5c42c6c5">
            <seg n="36ec492f">
              Fru talman! Nej, det håller jag absolut med om. Det är just därför
              vi inför till exempel jämställdhetsbonusen, som är den andra delen
              av griptångstekniken. Dels har vi friheten med vårdnadsbidrag,
              där familjen får bestämma själv, dels har vi jämställdhetsbonusen
              som motverkar på den andra sidan. Jag tycker att det finns en
              bra balans i förslagen.
            </seg>
            <seg n="1911306e">
              När det gäller rankningen ska man vara försiktig med statistiken
              som bekant. Att Norge kvoterade sina bolagsstyrelser gjorde att
              Sverige halkade ned marginellt. Det är ingen stor förskjutning,
              utan jag skulle nästan vilja påstå att utan det ligger vi kvar
              på samma goda höga nivå. Vi kan återkomma till detta i något annat
              sammanhang.
            </seg>
            <seg n="cd6ec836">
              Det sätt som man gjorde på i Norge tror jag kommer att visa sig
              vara ganska olyckligt. De rapporter som jag har sett har visat
              att man, för att kunna fylla upp den kvot av kvinnor som behövdes
              i bolagsstyrelserna, gjorde i huvudsak två saker som inte var
              bra någon av dem.
            </seg>
            <seg n="0b1f09f8">
              Det ena var att man i stort sett dammsög nivån under bolagsstyrelsen,
              det vill säga de verkställande ledningarna, så där finns det nästan
              inga kvinnor kvar. Ryktet säger dessutom att anledningen till
              att de norska företagen börjar gå så dåligt är att det inte finns
              några kvinnor kvar som styr i företagen. Det kan vi också återkomma
              till. Det andra var att man ändrade bolagsform. Man gick ur formen
              bolag och behövde därmed inte följa den lagen och träffas av bestraffningarna.
            </seg>
            <seg n="6ffdfcb9">
              Det som man gjorde med tvingande lagstiftningsmedel visar sig,
              preliminärt i alla fall vi får återkomma till detta få rakt motsatt
              effekt. Det blev dåligt tre fel av tre.
            </seg>
            <seg n="fd97f86c">
              Då tror jag att det är bättre med vår modell. Vi uppmuntrar konsekvent,
              vi tillsätter ambassadörer för kvinnligt företagande, vi satsar
              på utbildning av kvinnorna och det finns flera andra saker som
              kommer senare. Jag tror att det är en bättre väg.
            </seg>
          </u>
          <note type="speaker" n="01a209d5">
            Anf. 156 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-795608370e473791-0" n="0bf4277a">
            <seg n="e0286fc8">
              Fru talman! Jämställdhet är inte bara en rättvisefråga, utan
              jämställdhet är även i allra högsta grad en samhällsekonomisk
              fråga. Den ekonomiska tillväxten blir bättre om hela befolkningens
              kompetens och skapandekraft tas till vara och inte bara halva
              befolkningens. Och med en jämnare könsfördelning på arbetsmarknaden
              bidrar vi till starkare bnp-utveckling. Genom en jämnare könsfördelning
              ökar också kvinnors självbestämmande, kvinnors privatekonomi förbättras
              och kvinnors drömmar kan förverkligas.
            </seg>
            <seg n="5452c3dc">
              I dag debatterar vi regeringens skrivelse En jämställd arbetsmarknad
              regeringens strategi för jämställdhet på arbetsmarknaden och i
              näringslivet . Där redovisar regeringen vilken inriktning jämställdhetspolitiken
              kopplad till arbetsmarknaden bör ha under de kommande åren. Det
              är fyra områden som lyfts fram: att motverka könsuppdelningen
              på arbetsmarknaden och i näringslivet, att främja jämställda villkor
              för entreprenörskap, ett jämställt deltagande i arbetslivet och
              jämställda arbetslivsvillkor. Det är alltså 68 olika åtgärdsförslag
              som beskrivs i skrivelsen och som vi tror kan bidra till att stärka
              kvinnors ställning på arbetsmarknaden. Flera av åtgärderna har
              redan påbörjats.
            </seg>
            <seg n="24a3c170">
              Oppositionens förslag lyser dock med sin frånvaro. Jag kan inte
              se i oppositionens reservationer här i dag ett rejält alternativ
              på jämställdhetsområdet i arbetsmarknadspolitiken.
            </seg>
            <seg n="254ace3a">
              Fru talman! Att öka kvinnors ekonomiska självständighet innebär
              att kvinnor får arbete och egen försörjning. Ett sätt att uppmuntra
              det är att stimulera det kvinnliga entreprenörskapet och företagandet.
              Vi vill att kvinnor inte bara ska ha en lön utan också kapital
              och därmed få ökad makt.
            </seg>
            <seg n="7e8bd595">
              Om vi någonsin ska förändra den manliga struktur som råder inom
              näringslivet måste fler kvinnor ha mer makt och inflytande i just
              näringslivet. Men vi måste också arbeta med attityder och värderingar.
            </seg>
            <seg n="79e46802">
              Många kvinnor jobbar inom den offentliga sektorn och gör ett
              fantastiskt arbete, och där finns stor kompetens. Men vi kan använda
              den kompetensen ännu bättre än i dag och ännu mer smart. Genom
              att bryta upp monopol inom vård och omsorg kan fler kvinnor få
              ökade möjligheter att starta, driva och äga företag. De kan också
              utveckla fler tjänster men även, tror jag, produkter inom välfärdssektorn.
              Många av de här tjänsterna, men även produkterna, kan också säljas
              på export. Vi behöver ta vara på all innovationskraft som finns
              på hela det välfärdsområde som finns i Sverige och som vi har
              utvecklat. Vi ska ta vara på det för att utveckla Sveriges ekonomi
              men också för att stärka kvinnors ställning.
            </seg>
            <seg n="97da1d38">
              På näringslivsområdet har regeringen också påbörjat ett viktigt
              arbete vad gäller kvinnor och företagande. Regeringen har bland
              annat utsett 880 ambassadörer. De är ute och undervisar kvinnor
              i företagande och vill också uppmuntra flickor ute på skolorna
              till att göra alternativa yrkesval. 100 miljoner kronor har avsatts
              per år under 20072009 för att främja kvinnors företagande samt
              stärka kunskapen och forskningen om kvinnors företagande.
            </seg>
            <seg n="7076166c">
              Alliansen satsar på jämställdhet. Som har sagts här tidigare
              har anslaget på jämställdhetsområdet mer än tiodubblats under
              innevarande mandatperiod jämfört med när Socialdemokraterna styrde.
              Det har gett utrymme för en mer kraftfull jämställdhetspolitik
              på flera områden än tidigare. Man kan säga att vi egentligen har
              jobbat mer med forskning, metodutveckling och olika projekt, alltså
              jobbat väldigt metodiskt för att få till stånd en förändring på
              jämställdhetsområdet. Vi håller inte på med så mycket plakatpolitik
              och sådant som är lätt att sälja in, utan det handlar väldigt
              mycket om metodutveckling.
            </seg>
            <seg n="13ca5a6f">
              Fru talman! Diskrimineringen av kvinnor på arbetsmarknaden är
              naturligtvis oacceptabel, för den finns. Därför har regeringen
              infört en diskrimineringsersättning som den som har diskriminerat
              får betala. Den är kraftfull och ska visa på att det kostar att
              diskriminera. Men vi behöver göra ännu mer. Framför allt gravida
              kvinnor diskrimineras fortfarande i dag på arbetsmarknaden, och
              där kan vi göra mer.
            </seg>
            <seg n="d585050b">
              Regeringen har gjort en rad insatser för att också öka jämställdheten
              i skolan. En delegation med uppgift att lyfta fram och utveckla
              kunskap om jämställdhet i skolan har tillsatts. Delegationen ska
              bland annat utveckla kunskap om jämställdhet i skolan, analysera
              orsakerna till skillnader mellan flickors och pojkars resultat
              och prestationer, utvärdera metoder för att bryta traditionella
              könsroller samt föreslå lämpliga insatser.
            </seg>
            <seg n="d9085ae2">
              Regeringen har också tillsatt en delegation som har till uppgift
              att öka flickors intresse för matematik, naturvetenskap, teknik
              och informations- och kommunikationsteknik. Det är viktigt att
              utmana traditionella val av utbildning och yrkesval om vi ska
              få en jämnare könsfördelning på arbetsmarknaden. Det är bra att
              regeringen tagit tag i denna fråga, att börja redan i skolan.
            </seg>
            <seg n="a88168b1">
              För att kvinnor ska kunna delta på arbetsmarknaden och samtidigt
              ha barn krävs att man kan förena familj och arbetsliv. Den svenska
              föräldraförsäkringen har gjort det möjligt för kvinnor att kombinera
              detta. Men för att få en mer jämn fördelning av det obetalda hem-
              och omsorgsarbetet behöver vi få fler män som tar sitt föräldraskap
              på allvar.
            </seg>
            <seg n="5b55859b">
              Därför är det glädjande att Försäkringskassan nyligen visat på
              en positiv ökning av pappaledigheten. Statistik från Försäkringskassan
              visar att männens andel av föräldraledigheten ökar. I fjol var
              22,3 procent av männen föräldralediga. Det är den högsta nivån
              hittills. I snitt tog papporna ut 34 dagar i fjol jämfört med
              24 dagar år 2000. Uttagen har framför allt ökat när det gäller
              de yngre barnen. Det här är en positiv utveckling som vi måste
              fortsätta att uppmuntra. Barn behöver båda sina föräldrar. Regeringens
              jämställdhetsbonus är ett incitament som ska gynna ökad jämställdhet
              i hemmet, men den behöver bli bättre utformad och vara enklare
              att ta ut.
            </seg>
            <seg n="3ed7ede2">
              Fru talman! I dag är det drygt 10 procent av landets befolkning
              mellan 1664 år som är sjukskrivna eller tar emot sjuk- och aktivitetsersättning.
              Fördelningen är 60 procent kvinnor och 40 procent män. Att så
              många kvinnor är sjukskrivna är inte bra för deras ekonomi, och
              det är heller inte bra för deras framtid. Om man har varit långtidssjukskriven
              är risken väldigt stor att bli sjukpensionär, och då får man leva
              på 64 procent av sin lön. Det är bättre att ge hjälp och stöd
              till att få ett nytt arbete. Och de insatser som regeringen har
              gjort inom ramen för rehabiliteringskedjan, just för att underlätta
              för sjukskrivna att återgå i arbete, är därför i allra högsta
              grad en jämställdhetsåtgärd. Regeringen har frångått den tidigare
              passiva modellen som rådde där kvinnor kunde gå sjukskrivna i
              åratal utan att få hjälp och stöd av samhället med olika aktiva
              insatser. Genom så kallade nyfriskjobb har regeringen också gjort
              det billigare att anställa dem som har varit långtidssjukskrivna.
              Alliansen har gjort vägarna tillbaka till arbete fler och bredare.
            </seg>
            <seg n="6b7d89bb">
              Vid sidan av det utanförskap som många kvinnor hamnar i som sjukskrivna
              är frågan om heltid och deltid en viktig fråga, som också har
              varit uppe här i dag. Jag tror att vi är överens om att det är
              bra om de som vill arbeta heltid får arbeta heltid, och de som
              vill arbeta deltid ska naturligtvis få arbeta deltid. Men frågan
              är om vi ska lagstifta om rätt till heltid. Jag tror inte att
              det är rätt väg. Jag har också noterat att Miljöpartiet i sin
              motion skriver att Miljöpartiet är tveksamt till lagstiftningsvägen.
              Oppositionen är alltså inte enig när det gäller heltidsfrågan.
              Socialdemokraterna skriver i sin motion att det i första hand
              bör ske via kollektivavtal. Det finns alltså inte någon tydlig
              enighet när det gäller heltidsfrågan i oppositionen.
            </seg>
            <seg n="cf3eca86">
              Men låt oss vara eniga om att vi vill att fler ska få heltid
              av dem som har deltid. Vi ska absolut jobba på det. Men vi tror
              att vi måste hitta andra incitament och påtryckningsmetoder för
              att skapa fler heltidstjänster.
            </seg>
            <seg n="9366c7d6">
              Skattereduktion för hushållsarbete, det som vi kallar RUT, fyller
              nu också en viktig funktion för att jämna ut skillnaderna. Kvinnor
              kan på så sätt minska sitt obetalda arbete för att utföra betalt
              förvärvsarbete. En majoritet av dem som köper städhjälp är kvinnor.
              Eftersom kvinnor i större utsträckning utför det obetalda arbetet
              i hemmet möjliggör RUT-avdraget för kvinnor att gå upp i arbetstid.
              Det höjer kvinnors löner och framtida pensioner. Trots det vill
              de rödgröna ta bort RUT-avdraget.
            </seg>
            <seg n="d117fabf">
              Enligt arbetsgivarorganisationen Almega, som samlar alla de här
              företagen, utgörs 70 procent av dem som jobbar inom städbranschen
              av kvinnor. Det är därför oftast kvinnor som har möjlighet att
              få anställning genom denna skattereduktion. Det är inte sällan
              kvinnor som tidigare varit arbetslösa och som genom avdraget lyckas
              få in en fot på arbetsmarknaden. Många gånger är det kvinnor med
              invandrarbakgrund.
            </seg>
            <seg n="ed5f66b8">
              75 procent av dem som har anställts i branschen de senaste sex
              månaderna kommer från tidigare arbetslöshet. Ändå står Socialdemokraterna
              här och säger att ROT-avdraget är bra mot arbetslösheten, men
              att RUT-avdraget inte är det. Det förvånar, fru talman.
            </seg>
            <seg n="a445940c">
              RUT-avdraget motverkar dessutom en svart sektor där många kvinnor
              jobbade tidigare, utan avtalsenliga löner, pensionsavsättningar
              och försäkringar. Kvinnors trygghet i denna sektor har ökat genom
              att svarta jobb har blivit vita. Ändå vill man återinföra det
              system som tidigare rådde.
            </seg>
            <seg n="34cd1378">
              Man säger som sagt däremot ja till ROT-avdraget, som gynnar män.
              Det förvånar. Varför är mäns arbete viktigare än kvinnors arbete
              i det rödgröna Sverige?
            </seg>
            <seg n="656f4acd">
              Fru talman! Jag har gått igenom oppositionens reservationer.
              Det har varit ett högt tonläge här i dag. Men läser man noga oppositionens
              alternativa förslag ser man att det är ganska tunt.
            </seg>
            <seg n="65b193a4">
              I reservation 3 är man överens. Det handlar om entreprenörskap.
              Det finns dock inte särskilt många idéer eller förslag på hur
              vi ska utveckla kvinnors entreprenörskap. Man pratar om kvotering
              i bolagsstyrelser, hur nu det hänger ihop med rubriken Entreprenörskap;
              det kan man inte riktigt utläsa. Man säger att man vill ha kvotering
              i bolagsstyrelser. Men det står väldigt tunt att det finns anledning
              att arbeta vidare med detta förslag. Då undrar man bara: Hur skarpt
              är ert förslag om kvotering till bolagsstyrelser? Det låter inte
              särskilt tufft.
            </seg>
            <seg n="55798397">
              I reservationerna 5, 6 och 7 är ni oense om föräldraförsäkringen.
              Ni har varsin reservation och är alltså inte ense.
            </seg>
            <seg n="69bcac22">
              Tittar man på vad Socialdemokraterna vill på föräldraförsäkringsområdet
              kan man läsa om nattis. Vad hade det med föräldraförsäkringen
              att göra? Men det är det de skriver. Vänsterpartiet skriver att
              man vill ha en individuell föräldraförsäkring. Okej, då har man
              i alla fall talat om vad man vill. Miljöpartiet skriver i sin
              reservation om föräldraförsäkring att de är motståndare till RUT-avdrag.
              Jaha, handlar det om föräldraförsäkringen? Utbyggd föräldraförsäkring
              som är tredelad vill man ha, och så vill man ha nattis.
            </seg>
            <seg n="ea511503">
              Det är inte så mycket nytt när det gäller föräldraförsäkringen,
              och det är ingen enighet från oppositionen.
            </seg>
            <seg n="2cf5c1b9">
              I reservation 8 skriver Vänsterpartiet att man är motståndare
              till privatiseringar inom vård och omsorg. Men det har inte Socialdemokraterna
              eller Miljöpartiet tyckt.
            </seg>
            <seg n="b588591f">
              Frågan är vad det är för opposition vi har. Vad är det ni vill
              på jämställdhetsområdet på arbetsmarknaden? I hela betänkandet
              är det två reservationer där ni är eniga. Reservation 1 är en
              liten allmänpolitisk deklaration mot regeringen. I reservation
              3 säger man lite tunt att det finns anledning att arbeta vidare
              med förslaget om kvotering. Det är inte någon särskilt kraftfull
              opposition.
            </seg>
          </u>
          <note n="d42e5313">
            Fru talman! Därför yrkar jag bifall till förslaget i utskottets
            betänkande.
          </note>
          <u who="unknown" xml:id="i-53adcf28d7bf3b13-0" n="0bf4277a">
            <seg n="20841361">
              (Applåder)
            </seg>
          </u>
          <note type="speaker" n="e783f4ce">
            Anf. 157 ULF HOLM (mp) replik:
          </note>
          <u who="ulf_holm_74ae2f" xml:id="i-21f90224484277cf-5" n="7adff7d7">
            <seg n="4f499b5f">
              Fru talman! Jag tror att Désirée Pethrus Engström kan lugna ned
              sig lite. Hon behöver inte oroa sig för att det inte ska komma
              några propositioner efter valet 2010. Vi kommer med skarpa förslag,
              och vi är redan nu överens om ganska många saker. Det har inte
              varit så i detta betänkande, men våra partiledare och språkrör
              skrev till exempel på Aftonbladet på den internationella kvinnodagen,
              och där fanns en del skarpa förslag.
            </seg>
            <seg n="2536df17">
              När det gäller rätten till heltid behöver inte heller Désirée
              Pethrus Engström oroa sig. Vi har en gemensam uppfattning i s,
              v och mp. Vi är tveksamma till lagstiftning. Vi önskar i första
              hand att arbetsmarknadens parter tar hand om detta. Men om de
              inte skulle lyckas utesluter inget av våra partier att vi måste
              ta fram en lagstiftning. Alla tre partier anser att detta är ett
              jättestort problem. Vi kan inte bara sitta ned med armarna i kors,
              som regeringen väljer att göra, utan måste göra aktiva insatser.
            </seg>
            <seg n="df357261">
              När det gäller kvotering i bolag har vi också en gemensam uppfattning.
              Det är någonting vi tänker gå fram med. Exakt hur lagstiftningen
              ska se ut, om den ska kopieras från Norge eller om det finns något
              annat förslag, vågar jag inte svara på. Men det fanns en utredning
              som lade fram ett förslag 2006, om jag inte minns fel, om hur
              det skulle gå till. Man hade bland annat tittat på om det är tillåtligt
              enligt EU-lagstiftning och så vidare. Det fanns enligt den utredningen
              inga juridiska hinder alls, ej heller från EU-lagstiftningen.
              Det är alltså möjligt.
            </seg>
            <seg n="0d3d5d5c">
              Jag tror att det var allt. Nu svarade jag i stället för att ställa
              frågor, kom jag på.
            </seg>
          </u>
          <note type="speaker" n="977b7925">
            Anf. 158 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-92152bae0cc253ef-0" n="0bf4277a">
            <seg n="3a3d4175">
              Fru talman! Det var väl jättebra! Jag tackar för de svar som
              jag fick på mina frågor.
            </seg>
            <seg n="54261a7c">
              Det är lite intressant: Vi ska bli eniga, säger Ulf Holm. Det
              är jättefint. Vi får väl se vad ni kommer fram till. Men man kan
              inte utifrån det här se att detta skulle bli kraftfullt på jämställdhetsområdet.
              Det kan man inte säga.
            </seg>
            <seg n="a44d15b1">
              Ni är tveksamma till att införa en lagstiftning om rätt till
              heltid. Men om det inte blir någon förändring är ni öppna för
              det. Men ärligt talat, vi tog vid 2006. Ni hade haft ganska lång
              tid på er innan dess, tolv år, då ni hade kunnat genomföra förändringar
              när det gäller rätten till heltid. Var det väldigt skarpt läge
              redan då? Det är väl inte så mycket som har förändrats egentligen
              sedan dess. Men vi vet att det finns problem med att gå in med
              lagstiftning. Många fackliga organisationer säger detsamma.
            </seg>
            <seg n="7c6ff7ac">
              Kvotering i bolagen vill ni ha. Men hur? Det vågar du inte svara
              på, säger du. Vi får väl se vad det blir. Det är i alla fall väldigt
              otydligt, kan man konstatera. Oppositionens alternativa förslag
              är väldigt otydliga. Det är i dag svårt att stå här och känna
              att vi skulle vara angripna, för ni skjuter med en hagelbössa
              rätt ut i luften. Men det är inte några säkra skott.
            </seg>
            <seg n="fa78c868">
              Är det här verkligen det bästa ni kan? Då kan jag bara beklaga.
              Det är ganska bra att ha en bra opposition; man kan få väldigt
              mycket bra förslag. Men än så länge har jag inte sett några nya
              förslag på hur man ska kunna förbättra jämställdheten på arbetsmarknaden.
            </seg>
          </u>
          <note type="speaker" n="a8b63195">
            Anf. 159 ULF HOLM (mp) replik:
          </note>
          <u who="ulf_holm_74ae2f" xml:id="i-21f90224484277cf-6" n="7adff7d7">
            <seg n="4fdd3079">
              Fru talman! Skillnaden mellan att vara i opposition och i majoritet
              är att majoriteten lägger fram propositionerna och har tillgång
              till utredningstjänsten på Regeringskansliet, medan oppositionen
              inte har denna möjlighet. Därför är det väldigt svårt för oss
              att lägga fram lagförslag i våra reservationer. Jag hoppades kanske
              att Désirée Pethrus Engström hade förstått att hon nu sitter i
              majoriteten och inte i oppositionen.
            </seg>
            <seg n="5225cf42">
              Vi kommer med förslag. På många av de här områdena har problemen
              blivit större under denna mandatperiod. Regeringens jämställdhetspolitik
              har misslyckats på flera punkter. Bland annat har lönegapet ökat
              med 1 000 kronor mellan män och kvinnor. Vi måste därför ta stegen.
            </seg>
            <seg n="e6df2147">
              Vi har angett inriktningen på det rödgröna jämställdhetsarbetet.
              När vi, hoppas jag, får regeringsmakten efter valet den 19 september
              kommer vi att lägga fram skarpa förslag. Jag tror inte att Désirée
              Pethrus Engström behöver oroa sig. Jag tror också att vi har tillräckligt
              många bra förslag som kommer att få väljarnas stöd.
            </seg>
            <seg n="8dd5c536">
              Väljarna ser också de problem som finns på arbetsmarknaden. Väljarna
              förstår också att man inte kan lösa allting skattevägen. Det är
              inte sänkta skatter som är svaret på allting. Lösningen på den
              ojämställda arbetsmarknaden heter inte enbart hushållsnära tjänster.
              Det finns andra förslag också som vi kommer att lägga fram. Det
              kommer vi att göra när vi har fått väljarnas stöd efter valet
              den 19 september.
            </seg>
          </u>
          <note type="speaker" n="10781b6e">
            Anf. 160 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-92152bae0cc253ef-1" n="0bf4277a">
            <seg n="fcf2b9a1">
              Fru talman! Absolut, ni har ingen möjlighet att lägga fram lagförslag,
              eller ni kan naturligtvis göra det, men jag hade förväntat mig
              lite mer idéer kring hur vi ska förändra och förbättra. Det ni
              pratar om i era reservationer är frågor som har varit på tapeten
              under många år.
            </seg>
            <seg n="b10f3768">
              När det gäller nattis vet vi att kommunerna vill ha kvar sitt
              självstyre. Det är de som vill bestämma.
            </seg>
            <seg n="5566d22a">
              Heltidsfrågan om vi inför rätt till heltid kan det innebära att
              några arbeten slås ut. Facken tycker inte heller att det alltid
              är så jättebra.
            </seg>
            <seg n="84a8d504">
              Kvotering till bolagsstyrelser visst kan man göra det. Men har
              vi förändrat attityder på vägen mot det målet? Eller ska vi börja
              här uppe och utforma en lagstiftning men inte ha människorna med?
              Jag tänker på alla öststatsländer där man införde kvotering för
              kvinnor. När man tog bort kvoteringen försvann alla kvinnorna.
              Vad hade man uppnått då? Inga förändringar i attityder hos de
              män som ville ta över så fort kvoteringen försvann.
            </seg>
            <seg n="d70b6078">
              Visst kan vi jobba med sådana plakatpolitiska frågor, men vi
              måste också förändra. Vi måste börja så. Det är det den här regeringen
              faktiskt har gjort. Tittar vi på alla de förslag som har lagts
              fram, handlingsplaner mot våld mot kvinnor, människohandel, prostitution,
              ser vi en här av olika förslag.
            </seg>
            <seg n="f0d33451">
              Om du börjar analysera kommer du att se att vi faktiskt har gjort
              jättemycket när det gäller metodutveckling, olika projekt, studier
              och forskning. Jag skulle vilja säga att det här är en väldigt
              forskningsbaserad alliansregering. Jag tror att det är det som
              kommer att leda till förändringarna. Det är inte att vi går ut
              med en lagstiftning och säger att det här är lösningen på allt.
            </seg>
            <seg n="5111d07c">
              Lönegapet minskar, vad jag har förstått. Jag har sett andra studier
              än Ulf Holm har sett. Lönegapet minskar därför att kvinnors andel
              på arbetsmarknaden har ökat. Kvinnor jobbar mer. Vi vet att jobbskatteavdraget
              har gjort att kvinnor går upp i heltid. Får båda del av jobbskatteavdraget
              ökar inkomsterna i familjerna.
            </seg>
          </u>
          <note type="speaker" n="90594e04">
            Anf. 161 JAN ERICSON (m):
          </note>
          <u who="jan_ericson_48d259" xml:id="i-5744b7f35d8d7a1c-0" n="023dc504">
            <seg n="48ebebdd">
              Fru talman! Först vill jag instämma i Hillevis, Evas och Désirées
              anföranden som jag tycker visar mycket tydligt att alliansregeringen
              har gjort väldigt mycket för jämställdheten. Det har varit viktiga
              åtgärder, inte bara plakatpolitik utan sådant som faktiskt har
              haft betydelse.
            </seg>
            <seg n="3673806d">
              Sedan måste jag faktiskt kommentera Ulf Holms inlägg lite. Han
              säger att den rödgröna sidan vill ta krafttag mot problemet med
              för mycket deltidstjänster till skillnad från regeringen som är
              passiv. Då lyssnar man efter vad det egentligen är Ulf Holm föreslår.
              Det är att man inte vill lagstifta om rätt till heltid men tycker
              att arbetsmarknadens parter ska ta tag i det. Det är krafttagen
              från den rödgröna sidan i den här frågan. Det är ingen skillnad
              mot regeringen som tycker precis samma sak. Var är krafttagen,
              Ulf Holm?
            </seg>
            <seg n="23df93bb">
              Jag ska inte ägna mitt anförande åt att tala om allting som vi
              ska göra och som vi har gjort. Jag ska faktiskt ägna mitt anförande
              åt att tala om vad vi inte ska göra.
            </seg>
            <seg n="86d81a88">
              Min dotter Anna är snart 17 år. Hon har precis som så många av
              sina vänner drömmar, visioner och mål i sitt liv. Hon vet vad
              hon vill. Hon är ambitiös och flitig i skolan, har bra betyg och
              ser bara möjligheter för sitt framtida liv. Hon vet redan att
              hon vill bli advokat. Hon tänker bli framgångsrik. Hon tror på
              sig själv och har en väldigt stark framtidstro.
            </seg>
            <seg n="cf01d48a">
              Frågan är: Ska vi politiker försöka stärka min dotters och andra
              unga kvinnors självkänsla eller ska vi motarbeta den?
            </seg>
            <seg n="8eb64858">
              Ska jag verkligen säga till Anna: Tyvärr, min dotter, du är tjej.
              Politikerna i riksdagen tror inte att du klarar dig själv utan
              att vi lägger oss i. Du förstår, du är svagare än killarna, du
              duger inte på egna meriter. Du är inte tillräckligt stark för
              att få fatta egna beslut om ditt liv. Därför måste vi hjälpa dig
              med fast hand genom livet. Vi måste kvotera in dig på olika platser,
              från vaggan till graven.
            </seg>
            <seg n="ab31d3dd">
              Vi måste tyvärr tvinga din blivande man att vara hemma med barnen,
              för vi tror annars att du kanske skulle välja att vara hemma mer
              än halva tiden, och det vore inte bra för din karriär, förstår
              du. Och för att du ska ha några chanser att få ett toppjobb måste
              vi faktiskt lagstifta om detta också, för annars kommer du aldrig
              att ha en chans.
            </seg>
            <seg n="4835cd0c">
              Vill du jobba politiskt måste vi varva valsedlarna, annars kommer
              du aldrig att kunna stå överst, även om du är bäst.
            </seg>
            <seg n="5ca0874f">
              Sedan finns det en liten baksida av politikernas omsorg också,
              för om du är mest kompetent för en utbildning kan det tyvärr hända
              att du ändå inte kommer in, för du vet, vi kan inte bara ha duktiga
              tjejer på vissa utbildningar. Vi måste kvotera in lite killar
              också. Det kan gå ut över dig, men det får du leva med. Pappas
              kolleger i riksdagen vet bäst, mycket bättre än du vet själv.
            </seg>
            <seg n="94fdae08">
              Okej, det kanske är en lite tillspetsad beskrivning. Jag medger
              det. Vi är inte där i dag. Men, allvarligt talat, är det verkligen
              denna bild av framtiden som vi vill ge unga tjejer, att de på
              något sätt är andra klassens medborgare, hänvisade till politiskt
              stöd och kvotering för att ha en chans i livet?
            </seg>
            <seg n="2b51732e">
              Fru talman! Jag är stolt över att kunna konstatera att den här
              regeringen inte har infört några typer av kvoteringar alls under
              mandatperioden. Tvärtom kommer inom kort ett lagförbud mot den
              könskvotering som i dag sker till vissa högskoleutbildningar.
            </seg>
            <seg n="2cb492a8">
              Vi har också en mycket klok jämställdhetsminister som inser att
              kvotering är fel väg. Hon ser sambanden och vet att könskvotering
              alltid motverkar sitt syfte.
            </seg>
            <seg n="2e49a720">
              Kvoteringshoten lurar ändå i vassen. Med en rödgrön regering
              skulle vi få både könskvotering till börsbolagens styrelser och
              en mycket hårdare kvotering av föräldraledigheten, beslut som
              vore ett direkt hån mot alla kompetenta och självständiga kvinnor
              i vårt land som vill bestämma själva över sina liv.
            </seg>
            <seg n="a589fe3c">
              Fru talman! Diskussionen om könskvotering till styrelseuppdrag
              i börsbolagens styrelser har blivit en obegriplig symbolfråga.
              Jag har aldrig någonsin hört någon kvinna utanför det politiska
              etablissemanget berätta att hon ligger vaken om nätterna i ilska
              över könsfördelningen bland några hundra styrelseledamöter i börsbolagens
              styrelser. Det är en lyxfråga för ett litet antal svenskar.
            </seg>
            <seg n="fe142e75">
              För de flesta kvinnor handlar jämställdhet om helt andra saker
              än om vem som sitter i börsbolagens styrelser. De flesta inser
              att de ändå aldrig skulle komma i fråga för dessa mycket få och
              exklusiva jobb. För den vanliga svenska kvinnan handlar livet
              mer om att få tillvaron att gå ihop, att kunna kombinera familj
              och karriär, att vara garanterad lika lön för lika arbete, men
              också rätten att få bestämma själv om föräldraledighet, utbildning
              och karriär utan pekpinnar från politikerna. Alliansregeringen
              har prioriterat dessa frågor de senaste åren i stället för att
              ägna kraften åt meningslösa symbolfrågor.
            </seg>
            <seg n="3cacff22">
              Diskussionen om kvotering till börsbolagens styrelser bygger
              för övrigt på en djup okunnighet om hur det ser ut i börsbolagsstyrelserna
              i dag. En liten begränsad grupp personer sitter i ett stort antal
              styrelser. Ofta är det män i 5560-årsåldern. De känner varandra
              och har förtroende för varandras kompetens, men stänger på detta
              sätt också ute inte bara kvinnor utan även yngre personer, invandrare
              eller personer som inte ingår i de nätverk och maktsfärer som
              styr en stor del av svenskt näringsliv. Kan någon förklara för
              mig varför röster hörs endast för att kvotera in kvinnor i börsbolagens
              styrelser? Varför inte kvotera in unga män, invandrare, glesbygdsbor,
              pensionärer eller kanske mörkhåriga hundägare från Ubbhult?
            </seg>
            <seg n="e251278b">
              Norge åberopas ofta som ett föregångsland när det gäller kvotering
              till börsbolagens styrelser. Man har en lagstiftning som kräver
              att minst 40 procent är kvinnor i dessa styrelser. Självklart
              medför det också att det i dag finns just 40 procent kvinnor i
              styrelserna. Det är ju inte så konstigt. Frågan är bara om det
              har gynnat jämställdheten och kvinnors ställning.
            </seg>
            <seg n="e46aaa96">
              Timbro presenterade nyligen en rapport, som Eva Flyborg berörde
              lite kort förut, som visar att resultatet har blivit det omvända.
              Förutom att många börsbolag har avregistrerats från börsen, för
              att man i fortsättningen ska få behålla rätten att utse de personer
              som man vill och anser vara bäst lämpade, har andelen kvinnliga
              chefer på andra nivåer utvecklats sämre i Norge efter reformen
              och sämre än i andra länder. Rapporten konstaterar faktiskt att
              kvoteringslagen riskerar att stjälpa dem som man hade tänkt hjälpa.
            </seg>
            <seg n="2f4d27b5">
              Om uppdrag delas ut på grund av kön i stället för kompetens skadas
              kvinnors trovärdighet. Det gäller inte minst kvinnor som före
              kvoteringslagen fått styrelseuppdrag på egna meriter. Timbros
              rapport sticker till och med ut hakan och påpekar att forskare
              har studerat effekterna av den norska kvoteringslagen och konstaterat
              att den lägre erfarenheten hos inkvoterade kvinnor till och med
              drabbat vissa företag negativt. Detta menar man har medfört att
              styrelsekvinnors kompetens i allmänhet riskerar att ifrågasättas.
            </seg>
            <seg n="af32b247">
              Visst är Timbrorapporten endast en av många röster i debatten
              om kvotering. Men den väcker frågor. Vilka signaler skickar könskvotering
              ut till samhället? Ska vi som politiker verkligen säga till svenska
              kvinnor att de inte duger på egna meriter, att de är för svaga
              för att ta sig fram och att de behöver politiska beslut för att
              klara familjeliv, utbildning eller yrkesliv? Är kvotering det
              bästa sättet att markera att män och kvinnor generellt har samma
              värde, samma förmåga och samma kompetens? Medför inte könskvotering
              just att man befäster bilden av kvinnan som underlägsen mannen?
            </seg>
            <seg n="0bdba932">
              Fru talman! Det kända styrelseproffset Peggy Bruzelius sade nyligen
              att könskvotering till bolagsstyrelser skulle vara en förolämpning
              mot alla kompetenta kvinnor. Tänk om det är så! All form av kvotering,
              inte bara på grund av kön, är kanske en förolämpning mot dem man
              vill kvotera fram i livet. Det kanske inte alls får den effekt
              som man har hoppats.
            </seg>
            <seg n="fb7ea140">
              Själv har jag motionerat om ett lagförbud mot all form av kvotering,
              för jag anser att det är fel i alla sammanhang. Samhällets uppgift
              när det gäller jämställdhet är att ge unga kvinnor och unga män
              självkänsla och framtidstro genom goda exempel och goda förebilder.
              Bara på det sättet bygger vi ett samhälle där alla människors
              kompetens tas till vara och där alla har samma chans och värderas
              på samma sätt oavsett kön.
            </seg>
          </u>
          <note type="speaker" n="1ca70c68">
            Anf. 162 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-44e3a9d51602daf5-4" n="e7a497d0">
            <seg n="d2837d8c">
              Fru talman! Det senaste anförandet kan bara komma från en man
              som är okunnig i jämställdhetsfrågorna. Man blir upprörd. Självfallet
              ska vi uppmuntra våra döttrar att ta fajten för att få samma rättigheter
              som männen har i samhället i dag. Kvotering finns redan i bolagsstyrelserna.
              Det är bara det att kvoteringen sker så att män kvoterar in män.
              Kvinnor har inte ens chansen att öppna dörren och komma in. Man
              blir upprörd när någon säger att kvinnor inte ska få komma in
              med sin kompetens, och att det är så det ska vara.
            </seg>
            <seg n="a32cda9f">
              Man kan bara titta på en rapport som heter Styrelsekompetens
              . Den visar att kvinnliga ledamöter i Sveriges största börsbolag
              i genomsnitt har högre utbildning än manliga. Dagens styrelsekvinnor
              är tvungna att prestera högre än sina manliga motsvarigheter för
              att nå dit. 7 procent av de manliga ledamöterna får i rapporten
              betyget noll, vilket betyder att de saknar högre utbildning än
              gymnasienivå. Ingen kvinna har fått motsvarande betyg. Endast
              7 procent av kvinnorna saknar universitetsexamen mot 13 procent
              av de manliga ledamöterna. 52 procent av kvinnorna har erfarenhet
              av tre eller fler höga chefsposter mot 40 procent av männen. Brist
              på kunskap är det alltså inte, utan snarare en kvotering av män.
            </seg>
          </u>
          <note type="speaker" n="93db136a">
            Anf. 163 JAN ERICSON (m) replik:
          </note>
          <u who="jan_ericson_48d259" xml:id="i-5744b7f35d8d7a1c-1" n="023dc504">
            <seg n="85dd7351">
              Fru talman! Ann-Christin Ahlberg säger att unga kvinnor ska ta
              fajten. Jag tycker också det, men frågan är hur. Ska de ta fajten
              genom en stark självkänsla, ett gott själförtroende och en tro
              på sig själv? Eller ska de ta fajten genom att någon annan talar
              om att någon annan talar om att du duger inte själv, utan vi måste
              hjälpa dig genom kvotering? Det är detta frågan handlar om. Jag
              har mycket större tro på unga kvinnor än vad Ann-Christin Ahlberg
              har. Det är det hela frågan handlar om.
            </seg>
            <seg n="3367cb57">
              Det är helt rätt att kvinnor inte har kommit in i de svenska
              börsbolagens styrelser. Det ser vi; det är bara att titta i bolagsordningarna
              och årsredovisningen. Men frågan är om detta verkligen beror på
              att man medvetet missgynnar kvinnor. Det kanske handlar om precis
              det som jag säger att de svenska börsbolagen i dag styrs av en
              liten, liten grupp människor som sitter i varandras styrelser
              och som tillhör olika maktsfärer i näringslivet. Jag vet detta,
              för jag har själv arbetat mycket med börsbolag och analys av börsbolag
              i mitt tidigare arbete. Det är en liten grupp människor som styr
              en stor del av näringslivet i Sverige. De släpper inte in någon
              annan än personer från sina grupper. Det är en liten grupp män
              i övre medelålder som styr detta.
            </seg>
            <seg n="9329bd06">
              Precis som jag sade missgynnar detta inte bara kvinnor. Det missgynnar
              också ungdomar och alla andra som står utanför de här sfärerna.
              Det är där problemet ligger. En liten grupp män styr alla svenska
              börsbolag, eller många av dem, och sitter i alldeles för många
              bolagsstyrelser samtidigt. Där anser jag att problemet ligger,
              och inte i att det skulle finnas någon strukturellt missgynnande
              just av kvinnor.
            </seg>
          </u>
          <note type="speaker" n="10ba46d8">
            Anf. 164 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-44e3a9d51602daf5-5" n="e7a497d0">
            <seg n="d06918b6">
              Fru talman! Självfallet ska vi stötta våra tjejer så att de får
              uppfattningen att de duger själva. För så är det; de duger själva.
              Men det hjälper dem inte in i de positioner som de är värda att
              få utifrån den utbildning och kunskap de har.
            </seg>
            <seg n="39fed07b">
              Jag tycker att det är rätt så konstigt. Är ni inte eniga i ert
              parti i den här frågan? Från talarstolen sade du att du höll med
              Hillevi Engström. Henne har jag hört säga både här i kammaren
              och på tv häromdagen att man öppnar upp för möjligheterna att
              lagstifta om kvotering till bolagsstyrelser. Men jag kanske missuppfattade
              det.
            </seg>
            <seg n="ad12f80f">
              Okej det kan vara en liten klick som inte släpper in andra. Men
              varför släpper de hela tiden in män och inte kvinnor? Kvinnorna
              har utbildning och kompetens, men på hela arbetsmarknadsområdet
              är det så att kvinnor får ta det som blir över. De värderas inte
              på samma sätt som män.
            </seg>
            <seg n="06789b04">
              Jag vet inte vilken erfarenhet Jan Ericson har av det. Men jag
              har stor erfarenhet av hur kvinnor diskrimineras på svensk arbetsmarknad.
              Det handlar inte om att de har lägre kompetens, utan det handlar
              om ren diskriminering. Det gäller allt ifrån ofrivilliga deltider
              till att komma in i bolagsstyrelser.
            </seg>
            <seg n="4e9d4a4d">
              Om vi inte uppmuntrar de tjejer som går framåt blir det ännu
              värre. Men vi som politiker kan hjälpa dessa tjejer att få den
              möjlighet som alla män har tagit sig rätten till utan att för
              den sakens skull kanske ha den rätta kvalifikationen eller kompetensen.
              När kvinnor har detta får de stå och vänta på sin så kallade tur.
            </seg>
          </u>
          <note type="speaker" n="8da85ba3">
            Anf. 165 JAN ERICSON (m) replik:
          </note>
          <u who="jan_ericson_48d259" xml:id="i-5744b7f35d8d7a1c-2" n="023dc504">
            <seg n="fa1a0fb4">
              Fru talman! Jag har ganska god erfarenhet av frågorna. Jag har
              jobbat fackligt i 20 år och bland annat suttit och förhandlat
              när det gäller att jämna ut löneskillnader mellan män och kvinnor
              på min tidigare arbetsplats. Jag har sett mycket av detta och
              hur fel det ser ut.
            </seg>
            <seg n="2120fc71">
              Men jag tror inte att detta löses genom att man kvoterar till
              börsbolagens styrelser. Det hjälper inga andra kvinnor än just
              den lilla klick som platsar i styrelserna. Jag ser fortfarande
              att detta är lite av ett lyxproblem. De problem som rör vanliga
              kvinnor finns på helt andra nivåer i arbetslivet.
            </seg>
            <seg n="05244310">
              Man släpper inte in kvinnor i börsbolagens styrelser. Man släpper
              inte in någon , Ann-Christin Ahlberg! Man släpper bara in varandra
              inom en liten grupp människor. Man sitter i varandras styrelser.
              Det är där problemet ligger. Man släpper inte in någon inte kvinnor
              och inte någon annan heller.
            </seg>
            <seg n="9ec23c68">
              Jag har sett baksidan i verkligheten av könskvotering i olika
              sammanhang på min tidigare arbetsplats. Jag har sett hur personer
              som har könskvoterats in till chefsjobb efteråt har beklagat sig
              och sagt: Jag önskar att jag inte hade ingått i det här projektet,
              där man var garanterad en chefspost för att man vara kvinna bara
              för att man gick igenom ett jämställdhetsprojekt. Under hela sin
              karriär fick de här kvinnorna en stämpel på sig: Du fick inte
              chefsjobbet för att du var bäst utan för att du är kvinna! Det
              är en katastrof om man hamnar i det läget.
            </seg>
            <seg n="90833b98">
              När det gäller vår diskussion internt i partiet om kvotering
              till börsbolagens styrelser har vi inte fattat något beslut om
              att vi ska ha detta. Tvärtom har vi ett partistämmobeslut som
              säger att vi inte ska ha det. Däremot har vi öppnat upp för en
              diskussion om detta, och det tycker jag är bra. Men när det gäller
              var vi kommer att landa i den diskussionen ska det givetvis underställas
              en ny partistämma i Moderaterna innan vi kommer att ta ett beslut
              om det. Vi har en arbetsgrupp som har arbetat med de här frågorna
              i partiet, och vi har många konstruktiva och framåtsyftande förslag.
              Just när det gäller könskvotering till börsbolagens styrelser
              för vi en diskussion, och vi får se var vi landar så småningom.
            </seg>
          </u>
          <note n="a7e0468e">
            Överläggningen var härmed avslutad.
          </note>
          <note n="50a4fcfb">
            14 § Anmälan om interpellation
          </note>
          <note n="9342bc72">
            Anmäldes att följande interpellation framställts
          </note>
          <note n="2c5436b3">
            den 11 mars
          </note>
          <note n="26817d56">
            Catharina Bråkenhielm
          </note>
          <note n="5914576e">
            Interpellationen redovisas i bilaga som fogats till riksdagens
            snabbprotokoll tisdagen den 16 mars.
          </note>
          <note n="d12a4e47">
            15 § Anmälan om frågor för skriftliga svar
          </note>
          <note n="eab02336">
            Anmäldes att följande frågor för skriftliga svar framställts
          </note>
          <note n="2c5436b3">
            den 11 mars
          </note>
          <note n="c869cbbb">
            Hans Linde
          </note>
          <note n="c869cbbb">
            Hans Linde
          </note>
          <note n="c869cbbb">
            Hans Linde
          </note>
          <note n="c869cbbb">
            Hans Linde
          </note>
          <note n="58b2d3e2">
            Frågorna redovisas i bilaga som fogats till riksdagens snabbprotokoll
            tisdagen den 16 mars.
          </note>
          <note n="1075cfc8">
            16 § Anmälan om skriftligt svar på fråga
          </note>
          <note n="7748dddf">
            Anmäldes att skriftligt svar på följande fråga inkommit
          </note>
          <note n="2c5436b3">
            den 11 mars
          </note>
          <note n="796f4719">
            Kent Persson
          </note>
          <note n="318632bf">
            Svaret redovisas i bilaga som fogats till riksdagens snabbprotokoll
            tisdagen den 16 mars.
          </note>
          <note n="a50b6c40">
            17 § Kammaren åtskildes kl. 19.59.
          </note>
          <note n="63269609">
            Förhandlingarna leddes
          </note>
          <note n="6352183e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
