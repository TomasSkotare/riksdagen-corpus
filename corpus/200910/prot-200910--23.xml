<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--23</head>
          <docDate when="2009-11-04">2009-11-04</docDate>
        </div>
      </front>
      <body>
        <div>
          <note n="90ad64c0">
            ﻿
          </note>
          <note n="eaf09d0c">
            Riksdagens protokoll
          </note>
          <note n="8ff897af">
            2009/10:23
          </note>
          <note type="date" n="4d5e69c2">
            Onsdagen den 4 november
          </note>
          <note n="db3a9ba3">
            Kl. 09:00 - 19:56
          </note>
          <note n="9d3adf5d">
            1 § Anmälan om kompletteringsval till socialutskottet
          </note>
          <note n="48fc6e46">
            Tredje vice talmannen meddelade att Kristdemokraternas riksdagsgrupp
            på grund av uppkommen vakans anmält Anders Andersson som ledamot
            i socialutskottet.
          </note>
          <note n="0e912bdd">
            Tredje vice talmannen förklarade vald till
          </note>
          <note n="471cb4a4">
            ledamot i socialutskottet
          </note>
          <note n="879730e7">
            2 § Anmälan om fördröjda svar på interpellationer
          </note>
          <note n="7d8cdc9c">
            Till riksdagen hade inkommit följande skrivelser:
          </note>
          <note n="909520c0">
            Interpellation 2009/10:30
          </note>
          <note n="c9f65c23">
            Interpellation 2009/10:30 Uranbrytning i Skaraborg
          </note>
          <note n="4a9d8d3b">
            Interpellationen kommer att besvaras fredagen den 13 november
            2009.
          </note>
          <note n="74d22543">
            Skälet till dröjsmålet är nationella samt utrikes resor.
          </note>
          <note n="28446edb">
            Fredrik Ahlén
          </note>
          <note n="464b7e45">
            Interpellation 2009/10:31
          </note>
          <note n="aead4e64">
            Interpellation 2009/10:31 Vård till papperslösa
          </note>
          <note n="b5e3e0cb">
            Interpellationen kommer att besvaras tisdagen den 10 november
            2009.
          </note>
          <note n="c3068ab4">
            Skälet till dröjsmålet är redan inbokade engagemang.
          </note>
          <note n="6a700498">
            Marianne Jenryd
          </note>
          <note n="5a812ad8">
            3 § Anmälan om uteblivet interpellationssvar
          </note>
          <note n="df3cc2f9">
            Till riksdagen hade inkommit följande skrivelse:
          </note>
          <note n="60979d04">
            Interpellation 2009/10:59
          </note>
          <note n="c013103e">
            Till riksdagen
          </note>
          <note n="0d7116a2">
            Interpellation 2009/10:59 Handläggningstiderna för sjukskrivningsärenden
          </note>
          <note n="cac8450f">
            Interpellationen kommer inte att besvaras.
          </note>
          <note n="444180f4">
            Skälet till detta är att frågan kommer att tas upp i en aktuell
            debatt samma dag som interpellationssvaret var inplanerat.
          </note>
          <note n="6a700498">
            Marianne Jenryd
          </note>
          <note n="5f74bb60">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="241cf4fb">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fd9c6119">
            KOM(2009)379
          </note>
          <note n="87732caa">
            KOM(2009)512
          </note>
          <note n="030a4026">
            KOM(2009)342
          </note>
          <note n="f9c46628">
            KOM(2009)344
          </note>
          <note n="356319f5">
            KOM(2009)490
          </note>
          <note n="2bc95700">
            5 § Genomförande av tjänstedirektivet
          </note>
          <note n="472faa95">
            Föredrogs
          </note>
          <note type="speaker" n="5ee8cab0">
            Anf. 1 EVA-LENA JANSSON (s):
          </note>
          <u who="eva-lena_jansson_29fd87" xml:id="i-0ecddc5d7dc66de7-0" n="cfc04ba8">
            <seg n="8a7ac1de">
              Fru talman! Jag vill börja med att yrka bifall för reservation
              1, 2 och 3 som är gemensamma för Socialdemokraterna, Vänsterpartiet
              och Miljöpartiet.
            </seg>
            <seg n="0cdca361">
              Efter flera års strid för att säkerställa att den svenska modellen
              med svenska kollektivavtal på svensk arbetsmarknad inte skulle
              äventyras lyckades man förändra det ursprungliga förslaget till
              tjänstedirektiv. Det nuvarande tjänstedirektivet är ett resultat
              av ett hårt fackligt och politiskt arbete. Man fick bort punkter
              i EU-kommissionens ursprungliga förslag som hotade både den svenska
              kollektivavtalsmodellen och arbetsrätten.
            </seg>
            <seg n="dd43dd80">
              Vi socialdemokrater anser att en ökad rörlighet och integrering
              av tjänstesektorn är av stor betydelse för ökad konkurrenskraft,
              tillväxt och för att få nya företag i Sverige och i övriga EU.
              Samtliga länder behöver dock genomföra och införliva tjänstedirektivet
              samtidigt. Annars riskerar vi att det uppstår en snedvriden konkurrens.
            </seg>
            <seg n="beb35925">
              Tanken med tjänstedirektivet är att det syftar till att skapa
              en gemensam inre marknad för tjänster så att både företag och
              konsumenter ska kunna dra full nytta av de möjligheter som finns
              i denna sektor. Det kan innebära att direktivet bidrar till en
              ökad tjänstehandel och ger större affärsmöjligheter för svenska
              företag.
            </seg>
            <seg n="5a5d66f0">
              För att handel med tjänster ska fungera är det dock viktigt att
              olika länders modeller på arbetsmarknaden respekteras. Regeringen
              har dessvärre inte tagit hänsyn till bestämmelsen i direktivet
              om att regelverket inte ska påverka det arbetsrättsliga området.
              Tvärtom innebär regeringens förslag nu att det uppstår oklarhet
              om kollektivavtalens ställning och direktivets tillämpning därav
              våra reservationer.
            </seg>
            <seg n="49933231">
              Kravet på en i Sverige bosatt föreståndare har fram till nu i
              brist på annan reglering tillförsäkrat att en behörig person finns
              tillgänglig att förhandla med i Sverige. Nu föreslår regeringen
              att detta krav tas bort och inte ersätts med något annat.
            </seg>
            <seg n="b12a4928">
              Vad kan då hända? Jag kan ge ett exempel: Ett dataföretag med
              programmerare kommer till Sverige. Eftersom vi inte har någon
              lag som reglerar lön utan tillämpar kollektivavtal behöver det
              tecknas avtal med berörd facklig organisation, men om det inte
              finns en behörig företrädare i Sverige kan inte avtal tecknas.
              Risken är uppenbar att det blir lägre löner och sämre villkor
              än vad motsvarande svenska företag har för sina anställda.
            </seg>
            <seg n="e86db389">
              Vid ett näringsutskottssammanträde fick vi också höra från regeringens
              representant att konsekvenserna kunde bli att de fackliga företrädarna
              fick resa runt i Europa och leta efter de här företagen, var de
              nu befann sig, för att få kunna teckna kollektivavtal.
            </seg>
            <seg n="d27021cb">
              Under flera år, fru talman, har näringsminister Maud Olofsson
              framfört att det är dags att svenska löntagare utsätts för europeisk
              konkurrens. Syftet är som alltid att försämra villkor och löner.
              Frågan om dagens skrivning i tjänstedirektivet är ytterligare
              ett led i denna kampanj. Regeringens förslag till genomförande
              av direktivet innebär dessutom att de fackliga organisationernas
              rätt till förhandling kränks. Detta riskerar hela den svenska
              kollektivavtalsmodellen. Det är uppenbart att regeringens positiva
              ord om kollektivavtal bara är tomma ord och att man inte står
              upp för det som tidigare har lovats nu när tjänstedirektivet ska
              bli lag.
            </seg>
            <seg n="e2614e7d">
              Kritiken från de svenska fackliga organisationerna har därför
              varit mycket tydlig i den här frågan. LO, TCO och Saco har i ett
              gemensamt yttrande framfört att man tycker att det är anmärkningsvärt
              att regeringen trots att man sagt sig värna den svenska kollektivavtalsmodellen
              agerar i motsatt riktning. Dessutom har representanter för LO,
              TCO och Saco i ett möte med riksdagens näringsutskott tydligt
              redogjort för de negativa konsekvenserna när regeringen nu tar
              bort det här.
            </seg>
            <seg n="d3c9e9a7">
              Min fråga blir då till de borgerliga ledamöterna i näringsutskottet:
              Lyssnade ni inte? Förstod ni inte vad man menade, eller gjorde
              ni det, och är det i så fall därför som ni vidhåller ett fortsatt
              slag mot den svenska modellen?
            </seg>
            <seg n="8a4ed7a2">
              Med nuvarande förslag som den borgerliga majoriteten står bakom
              tvingas som sagt de fackliga organisationerna att resa runt i
              Europa. Det är något som i princip omöjliggör kollektivavtalstecknande
              och därmed ger sämre villkor för de anställda jämfört med svenska
              företag där avtal finns. Att sedan försöka få tag på den som är
              ansvarig för om exempelvis arbetsmiljölagen efterföljs framstår
              som minst lika utopiskt. Det måste finnas en behörig företrädare
              för utländska företag och näringsidkare också vid ett arbetsmiljöbrott
              i domstol eller i andra hänseenden när myndighetskontakter fordras.
            </seg>
            <seg n="41d9dd9a">
              Från Bolagsverket har det framförts hur svårt det kommer att
              bli att kontrollera de företag som kommer till Sverige om det
              inte finns en behörig företrädare i landet.
            </seg>
            <seg n="f8cba31a">
              Vi föreslår i huvudsak två ändringar. För det första ska det
              även framöver vara praktiskt möjligt för facken att förhandla
              med de utländska företag och näringsidkare som bedriver verksamhet.
              Vi anser att det även efter genomförandet av tjänstedirektivet
              måste finnas en företrädare för utländska företag och näringsidkare
              på plats i Sverige som är behörig att förhandla med de fackliga
              organisationerna. Detta är avgörande för att den svenska kollektivavtalsmodellen
              ska fungera i praktiken.
            </seg>
            <seg n="e0accceb">
              För det andra föreslår vi att lagen justeras så att det tydligt
              framgår att arbetsrätten inte ska påverkas. Hittills har vare
              sig regeringen eller den borgerliga majoriteten i utskottet kunnat
              ge ett bra svar på varför man motsätter sig den skrivningen. Det
              kanske man kan göra här i dag. Varför tycker ni inte att det ska
              stå att den svenska arbetsrätten inte ska påverkas? Vill man att
              arbetsrätten ska försämras?
            </seg>
            <seg n="f0936133">
              Vid flera tillfällen har Anders Borg och Sven Otto Littorin sagt
              sig stå bakom arbetsrätten samtidigt som både Jan Björklund och
              Maud Olofsson har velat försämra densamma. Ska vi tolka det som
              att Moderaternas ord bara har varit tomma ord även i denna fråga
              och man faktiskt är rörande överens om att man vill försämra arbetsrätten?
            </seg>
            <seg n="ebfccfaa">
              Slutligen vill jag säga att eftersom reglerna om ett tyst beviljande
              eller så kallat stupstockförfarande är en nyhet i svensk förvaltning
              är det svårt att förutse konsekvenserna med det förslaget. Myndigheterna
              måste ha resurser för att hålla uppsatta tidsfrister så att viktiga
              samhällsintressen tillvaratas.
            </seg>
            <seg n="2c84c3ea">
              Fru talman! Den svenska modellen med svenska kollektivavtal är
              jätteviktig, och kampen om tjänstedirektivet i Europa var jätteviktig
              för den fackliga rörelsen. Att man nu i Sveriges riksdag försöker
              att kringgå de förändringar som man faktiskt gjorde ute i Europa
              genom att ta bort regeln om en företrädare i Sverige för företagen
              är illavarslande, och jag skulle önska att man nu i den borgerliga
              majoriteten här i riksdagen kommer att lyssna på vad vi har sagt
              även om jag inte har så stora förhoppningar om det.
            </seg>
          </u>
          <note type="speaker" n="dce84f3c">
            Anf. 2 KENT PERSSON (v):
          </note>
          <u who="kent_persson_558c98" xml:id="i-378aafb2cb938343-0" n="478f0caa">
            <seg n="0240db76">
              Fru talman! Jag vill börja med att yrka bifall till reservationerna
              1, 2 och 3, alltså de gemensamma reservationerna från Socialdemokraterna,
              Miljöpartiet och Vänsterpartiet.
            </seg>
            <seg n="a40c5d44">
              Inom ramen för Lissabonstrategin har EU-länderna beslutat om
              en rad gemensamma mål som ska träda i kraft och vara fullt genomförda
              till 2010. Det handlar om att stärka EU:s konkurrenskraft och
              tillväxt, öka sysselsättningen och den sociala sammanhållningen,
              säkra en hållbar utveckling samt motverka social dumpning. Det
              sista är inte minst viktigt när vi nu diskuterar tjänstedirektivet.
            </seg>
            <seg n="d9c7f6a5">
              Tjänstedirektivet är ett led i att förverkliga Lissabonstrategin.
              År 2010 ska målet att skapa en fullt utvecklad inre marknad för
              tjänster ha uppfyllts. Tjänstedirektivet har således antagits
              för att främja friheten för tjänsteleverantörer att etablera sig
              i andra medlemsstater och friheten att tillhandahålla tjänster
              mellan medlemsstaterna. Direktivet har också till syfte att ge
              konsumenter och företag som utnyttjar tjänster större valfrihet
              och bättre kvalitet.
            </seg>
            <seg n="fd2aeb49">
              Tjänstedirektivet tillhör de senaste årens kanske mest omstridda
              EU-lagar. I det förslag som efter mycket kompromissande blev antaget
              var en lång rad tjänstebranscher undantagna, däribland hälso-
              och sjukvårdstjänsterna. Det är viktigt att konstatera detta.
            </seg>
            <seg n="7a91a4cd">
              Till stöd för det fria tillhandahållandet av tjänster föreskrivs
              i direktivet att medlemsstaterna ska garantera fritt tillträde
              till tjänsteverksamheter och att dessa fritt ska kunna utövas
              inom deras territorier. Den medlemsstat som tjänsteleverantören
              har förflyttat sig till kan endast kräva att vissa krav iakttas
              under förutsättning att dessa krav inte är diskriminerande, att
              de står i proportion till syftet och är motiverade av skäl som
              sammanhänger med allmän ordning och säkerhet samt människors hälsa
              och skyddet av miljön.
            </seg>
            <seg n="d6e210cf">
              En av hörnstenarna i direktivet är att tjänster över gränserna
              ska få erbjudas utan omotiverade begränsningar. Vad som menas
              med diskriminerande och att krav ska stå i proportion till syftet
              går inte att utläsa i regeringens förslag. Risken är uppenbar,
              fru talman, att vi nu öppnar upp för ett domstolsförfarande där
              EU-domstolen helt enkelt ska avgöra vad som är diskriminerande
              och vad som står i proportion till syftet.
            </seg>
            <seg n="47bb21e8">
              Inför folkomröstningen 1994 om EU-medlemskapet var frågan om
              den svenska modellen omdiskuterad. Ledande fackliga och politiska
              företrädare gjorde tydligt att ett villkor för att ställa sig
              bakom ett svenskt medlemskap var att fackets rätt att vidta stridsåtgärder
              för att kräva kollektivavtal också med utländska företag kunde
              garanteras.
            </seg>
            <seg n="db52abae">
              Vi vet att resultatet av dessa förhandlingar ledde till att de
              fackliga organisationerna var nöjda, och Erland Olauson, då chef
              för LO Rättsskydd, sade: Vi får respekt för att avtal skall gälla
              från första dagen, även för utländska entreprenörer med tillfällig
              arbetskraft i Sverige. Det är en hörnsten i den svenska modellen.
            </seg>
            <seg n="e0b7eea2">
              När vi nu i kammaren ska debattera och senare votera om tjänstedirektivet
              kan jag konstatera att frågan om den svenska modellen och de fackliga
              organisationernas möjlighet att teckna avtal med utländska företag
              med tillfällig verksamhet i Sverige kraftigt försämras eller omöjliggörs.
              De fackliga rättigheterna som vunnits genom åren urholkas ytterligare
              i och med detta förslag och står i direkt motsättning till vad
              som sägs i direktivet om att arbetsrätten inte ska påverkas.
            </seg>
            <seg n="af5a0984">
              I dag krävs att utländska företag som verkar i Sverige genom
              filial har en här bosatt föreståndare med ansvar för verksamheten
              inom Sveriges gränser. Detta är oerhört viktigt när man ska förhandla
              om kollektivavtal och diskutera arbetsmiljöfrågor. De svenska
              myndigheterna ska kunna kontrollera att företaget lever efter
              svensk lag och förordning.
            </seg>
            <seg n="fc7aba6a">
              Regeringen har lagt fram förslaget att lagen helt tas bort, utan
              att undersöka vad konsekvenserna för den svenska modellen och
              fackföreningsrörelsens förhandlingsmöjligheter blir. Man säger:
              Vi är medvetna om att det är ett hot mot den svenska modellen,
              och vi avser att vid ett senare tillfälle komma med förslag till
              hur vi ska kunna rätta till frågeställningen. Det är en omvänd
              ordning. Man undersöker konsekvenserna efter att någonting har
              genomförts. Detta skulle aldrig, fru talman, kunna genomföras
              i en kommunal församling. Förslaget skulle återremitteras direkt
              för att åtminstone få på bordet vilka konsekvenserna kunde bli.
            </seg>
            <seg n="4b56cd37">
              De fackliga organisationerna har därför framhållit för regeringen
              att det är mycket viktigt att det finns regler som säkerställer
              att utländska företag och näringsidkare verksamma i Sverige har
              en behörig person på plats, en person som kan förhandla om och
              träffa kollektivavtal samt företräda företaget i frågor om lön
              och andra anställningsvillkor. Därför är det viktigt att, som
              det sägs i reservationen, det bör, eller ska, finnas en representant
              i Sverige som kan föra förhandlingar med de fackliga organisationerna.
            </seg>
            <seg n="55aaebe5">
              Regeringens förslag innebär att verksamhet kommer att kunna bedrivas
              i Sverige utan att, som jag nämnde, det finns någon behörig person.
              Därmed går man emot de direktiv som är klart uttalade. Det påverkar
              arbetsrätten och står i strid med tjänstedirektivets artikel 1.6
              och 1.7 samt skäl 14 om att direktivet inte ska påverka arbetsrätten
              eller förhållandet mellan arbetsgivare och arbetstagare. Regeringens
              förslag står också i strid med vad ILO-konventionen säger om organisationsrätten
              och den kollektiva förhandlingsrätten.
            </seg>
            <seg n="f9b0ea00">
              Det är dock inte bara de fackliga organisationerna och den politiska
              oppositionen som är kritiska. Även Bolagsverket har reagerat på
              regeringens förslag. De befarar att det blir svårare att kontrollera
              verksamhet som bedrivs i Sverige och att skatteundandragande,
              alltså skattefusk, och problem med ekonomisk brottslighet skulle
              kunna öka. Det är en allvarlig kritik från Bolagsverket, där man,
              givetvis med regeringens goda minne, ändå fullföljer sina intentioner.
            </seg>
            <seg n="73b56cdf">
              Dessutom finns det all anledning att fundera över vad tillfällig
              verksamhet innebär. Är det en månad, två månader, tre månader
              eller ett år? Lagförslaget om tjänstedirektivet som regeringen
              presenterar ger inget svar på den frågan. Det betyder att det
              kan bli konsekvenser också för de tjänsteföretag som har filial
              och en stadig verksamhet i Sverige eftersom de omfattas av den
              svenska kollektivavtalsmodellen. Det gäller däremot inte företag
              med tillfällig verksamhet. Det skulle således vara intressant
              att höra från den borgerliga sidan vad som menas med tillfällig
              verksamhet.
            </seg>
            <seg n="ae6340c3">
              Av de skäl som jag här redovisat avvisar Vänsterpartiet regeringens
              föreslagna ändring i filiallagen och föreslår i stället att nuvarande
              bosättningskrav ersätts med en bestämmelse som medför krav på
              att det på plats i Sverige ska finnas någon som är behörig att
              företräda utländska företag och näringsidkare i förhållande till
              arbetstagare och arbetsorganisationer.
            </seg>
            <seg n="cd419255">
              Avslutningsvis, fru talman, vill jag nämna att redan innan vi
              debatterat och fattat beslut om tjänstedirektivet och innan det
              trätt i kraft i medlemsstaterna vill handelsminister Ewa Björling
              riva upp kompromissen. Hon vill att EU:s gränslösa rörlighet för
              tjänsteföretag också ska omfatta vårdtjänster och andra sociala
              tjänster.
            </seg>
            <seg n="d4a82321">
              Låt mig citera Ewa Björling som i samband med ett besök i Norrland
              för inte så länge sedan sade: Många tjänster omfattas inte av
              tjänstedirektivet. Därför vill jag få igång en diskussion om hur
              direktivet ska utvidgas till nya områden, till exempel hälso-
              och sjukvårdsområdet. Det sade hon vid en presskonferens i anslutning
              till mötet med EU:s konkurrensministrar i Umeå.
            </seg>
            <seg n="c8de3bf3">
              Det är inte bara den svenska modellen och den svenska fackliga
              traditionen som är hotad utan även den svenska välfärden inom
              en rad viktiga områden. Min fundering är, fru talman, om det inte
              finns en dold agenda.
            </seg>
          </u>
          <note type="speaker" n="c8e51507">
            Anf. 3 PER BOLUND (mp):
          </note>
          <u who="per_bolund_208efb" xml:id="i-c57626b22318a415-0" n="b65b4d56">
            <seg n="c05d3a2a">
              Fru talman! Tjänstesektorn är oerhört viktig för Sverige. Man
              beräknar att den svarar för ungefär tre fjärdedelar av förädlingsvärdet
              i den svenska ekonomin. Det beräknas att ungefär åtta av tio nya
              företag i Sverige är tjänsteföretag. Man ser att tillväxten för
              tjänsteföretagen har varit stabil och mycket hög.
            </seg>
            <seg n="0133eafe">
              Med tanke på tjänstesektorns stora betydelse för den svenska
              och den europeiska ekonomin är det bra att gränsöverskridande
              försäljning av tjänster nu regleras. Om liknande regleringar genomförs
              i samtliga EU-länder finns möjligheter för ökad tjänstehandel.
              Det ger större affärsmöjligheter för svenska företag.
            </seg>
            <seg n="8d01eea8">
              Men här ligger också ett av problemen med det nu liggande lagförslaget.
              Det bygger på principen att tjänstedirektivet genomförs ungefär
              samtidigt i alla medlemsländer. Om vissa länder skulle dröja väldigt
              lång tid med att genomföra regelverken blir konkurrensen snedvriden,
              eftersom den svenska marknaden då öppnas för dessa länders företag,
              medan samma möjligheter inte ges för svenska företag på deras
              marknader. Jag vill därför understryka att det är viktigt att
              den svenska regeringen, till exempel genom ordförandeskapet i
              Europeiska unionen, driver på övriga medlemsländer och visar att
              det är oacceptabelt att vänta länge med att införa tjänstedirektivet
              i de respektive ländernas lagstiftning. Om detta inte görs kommer
              svenska företag att drabbas, helt i onödan.
            </seg>
            <seg n="0e6c991b">
              Direktivet måste också genomföras på ett sådant sätt att det
              inte påverkar den svenska arbetsmarknadsmodellen och det svenska
              kollektivavtalssystemet. Eftersom vårt system för att reglera
              arbetsmarknaden är unikt i Europa krävs det att den svenska regeringen
              genomför reglerna på ett sätt som värnar kollektivavtalen i stället
              för att stjälpa den svenska modellen. Därför tycker vi att det
              är en viktig första brist att regeringen inte tydligt har skrivit
              in i lagen att arbetsrätten och den svenska kollektivavtalsmodellen
              inte påverkas av tjänstedirektivet. Vi kan inte se att regeringen
              skulle ha tagit till vara de möjligheter som ges i tjänstedirektivet
              att uttryckligen värna den svenska modellen. Vi tycker därför
              att regeringen ska återkomma med ett förslag till ändring i lagen,
              där det tydligt framgår att arbetsrätten inte omfattas av direktivet
              och att regler som finns i kollektivavtal inte kan ses som otillåtna
              krav enligt direktivet.
            </seg>
            <seg n="9402c953">
              Fru talman! En annan stark invändning som vi har mot den nu föreslagna
              lagstiftningen gäller, som vi också har hört tidigare, att man
              tar bort kravet på företag som vill sälja tjänster på den svenska
              marknaden att ha en representant i landet. Regeringen hävdar att
              ett sådant krav skulle kunna vara emot tjänstedirektivet, men
              vi kan inte se att lösningen på det är att helt släppa det tidigare
              representationskravet utan att i stället ersätta det med någonting
              annat. Ska man ta bort den reglering som har visat sig vara avgörande
              för de fackliga organisationerna och för svenska myndigheter måste
              man ersätta det med en mer EU-anpassad formulering som fyller
              samma funktion. Det beklagar vi att regeringen inte har gjort.
            </seg>
            <seg n="eba77f5a">
              Just att det finns en representant för företagen som arbetsorganisationerna
              kan förhandla med och som svenska myndigheter kan komma i kontakt
              med är en grundsten i den svenska modellen. Utan en sådan representant
              finns det ingen för facket att löneförhandla med. Det finns ingen
              att ställa krav på om att man ska ha en rimlig arbetsmiljö, och
              det finns ingen att förhandla om kollektivavtal med. Därigenom
              anser jag att lagen strider mot det som Sverige har åtagit sig
              i den internationella ILO-konventionen, där bland annat rätten
              till kollektiva förhandlingar är inskriven.
            </seg>
            <seg n="1d7aa058">
              De fackföreningar som har varit i näringsutskottet och informerat
              oss alla ledamöter har varit djupt kritiska och visat på vilka
              allvarliga konsekvenser det kan få att man genomför lagstiftningen
              men inte har en regel om att man måste ha representation i Sverige.
              Även svenska myndigheter som Skatteverket och Bolagsverket har
              som ni har hört varit kritiska och pekat på risker.
            </seg>
            <seg n="89400200">
              Vad är då regeringens svar på den här allvarliga kritiken? Jo,
              det är att fortsätta att utreda frågan. Men man måste ändå inse
              att det finns stora risker med att först ta bort kravet på en
              representant för företaget och sedan utreda, oklart hur länge,
              en ny regel för att ge facket en rimlig möjlighet att förhandla.
              Under tiden hamnar den svenska arbetsmarknadsmodellen i ett vakuum,
              där ingen riktigt vet vad som gäller.
            </seg>
            <seg n="51001c27">
              Man måste fråga de borgerliga ledamöterna i den här salen: Hade
              det inte varit väldigt mycket klokare att göra som i Finland,
              där man samtidigt som man införde tjänstedirektivet i lagstiftningen
              också skrev in ett krav på representation som inte strider mot
              EU:s regelverk? I Finland finns det nedskrivet i lagen att de
              företag som vill verka i landet är skyldiga att utse en företrädare
              om man ska ha en verksamhet i Finland i mer än 14 dagar.
            </seg>
            <seg n="740b01e3">
              Det finns alltså förslag som väldigt enkelt kan lösa problemet.
              Fackföreningarna har också kommit med konstruktiva förslag. Man
              föreslår att det införs ett lagkrav om att företag som bedriver
              näringsverksamhet i Sverige måste ha anmält en representant med
              adress i Sverige som kan företräda företaget, till exempel gentemot
              fack och myndigheter. Tycker man inte att det förslaget är tillräckligt
              bra kunde man åtminstone låta det nuvarande systemet vara. Man
              kunde låta reglerna som finns i filiallagen vara kvar under den
              övergång som krävs för att ta fram en ny lagstiftning. På det
              sättet skapar man inte detta vakuum som innebär både stora risker
              för ökat fusk och risker för den svenska modellen.
            </seg>
            <seg n="00de752f">
              Jag vill hävda att alla parter förlorar på den rättsosäkerhet
              som nu infaller när regeringen inför lagstiftning som öppnar för
              utländska bolag att sälja tjänster i Sverige men inte samtidigt
              reglerar att det måste finnas en representant på plats att vända
              sig till om något inte fungerar på arbetsplatsen.
            </seg>
            <seg n="27ed3254">
              Vårt förslag är därför att riksdagen säger nej till förslaget
              att slopa kravet i filiallagen innan något ersättningsförslag
              finns framtaget av regeringen. Jag vill med anledning av det här
              yrka bifall till reservationerna 1, 2 och 3.
            </seg>
            <seg n="465178c1">
              (Applåder)
            </seg>
          </u>
          <note type="speaker" n="ea2a40e1">
            Anf. 4 KARIN PILSÄTER (fp):
          </note>
          <u who="karin_pilsater_c57dc7" xml:id="i-7d8cf5eea73c37be-0" n="9b247e99">
            <seg n="1f41e405">
              Fru talman! Efter att ha hört dessa inledningar kommer jag inte
              osökt att tänka på hur det var för bortåt 20 år sedan, när den
              socialdemokratiska regeringen som en punkt i ett krisprogram skrev
              upp att man ville gå med i EG, som det hette då. Tillträde till
              EG:s inre marknad var själva motivet för att först söka sig med
              i EES och sedan till ett fullvärdigt medlemskap. Det var en del
              i ett krisprogram. Tillgången till den inre marknaden skulle förbättra
              möjligheterna för svenska företag och därmed för svenska jobb.
            </seg>
            <seg n="c6464882">
              För mig och säkert för alla er andra här i dag har EU-medlemskapet
              otroligt mycket djupare och vidare dimensioner. Men kraften i
              den inre marknaden och betydelsen den har för företagandets möjligheter,
              jobb och välstånd ska absolut inte förringas. I dag befinner vi
              oss också i en djup ekonomis kris, men den här gången inte beroende
              på att vi har inhemska strukturella problem, som den gången. Vi
              befinner oss i en mycket fördjupad lågkonjunktur på grund av en
              internationell finanskrasch. I dag ska vi fatta beslut om att
              ta ytterligare ett steg in på den inre marknaden.
            </seg>
            <seg n="5066f1c5">
              Den ekonomiska situationen tycks vara på väg att bemästras. Finansmarknaderna
              fungerar bättre. Förhoppningsvis har konjunkturen stabiliserats,
              och vi börjar kunna se olika typer av tecken på att det är på
              väg att vända. I går släppte EG-kommissionen sin prognos för medlemsländernas
              ekonomiska utveckling den närmaste tiden. Där pekar man på att
              Sverige förväntas få en snabbare bnp-ökning 2010 än EU-genomsnittet.
              Sverige hade en snabbare nedgång beroende på vår mycket stora
              exportefterfrågan som försvann. Men Sverige ser nu att få en mycket
              snabbare uppgång.
            </seg>
            <seg n="65734ab7">
              Den privata konsumtionen hade på grund av det en snabbare nedgång
              än de andra, men väntas nu ha en snabbare uppgång än de andra.
              Förtroendet för ekonomin är på stark frammarsch. Sverige väntas
              framöver ha en lägre arbetslöshet än EU-genomsnittet, och man
              pekar på att prognosen för Sverige har större uppåtrisker än nedåtrisker,
              vilket är mycket bra.
            </seg>
            <seg n="7ae3ba4d">
              Men när det nu vänder kan vi också förvänta oss att det som gick
              bra för oss att sälja i går kanske inte kommer att gå bra att
              sälja i morgon. Någon annan kanske är bättre på det då. Globaliseringskrafterna
              med specialisering, ny lokaliseringslogik, ny produktionslogik
              och ny försäljningslogik kommer att förstärkas.
            </seg>
            <seg n="b47d9f7e">
              Vi vet också att det är i de mindre företagen som de nya jobben
              kommer. Det är tjänstesektorn som växer mest, och det handlar
              väldigt mycket om företag-till-företag-tjänster, mycket beroende
              på att företagen specialiserar sig. I stället för att man utför
              tjänster inne i företaget är det andra mindre tjänsteföretag som
              specialiserar sig och säljer tjänsterna. Därför är det otroligt
              lägligt att tjänstedirektivet nu införs på bred front i alla medlemsländer,
              för det ger de svenska företagen bättre tillträde till en stor
              marknad där man kan specialisera sig, bli riktigt duktig, vara
              med och sälja på en större marknad och därmed ha otroligt mycket
              bättre förutsättningar än vad man skulle ha haft på en liten sluten
              marknad där specialisering inte är möjligt.
            </seg>
            <seg n="d26e95ff">
              Det är precis på det här sättet som det svenska välståndet är
              byggt sedan långt över hundra år tillbaka: Vi är små, vi specialiserar
              oss, och vi finns på stora marknader. Konkurrensen kommer inte
              i dag främst från några få länder i Östeuropa med låglönekonkurrens
              utan från hela den globala ekonomin.
            </seg>
            <seg n="ad0e08ae">
              De svenska företagen konkurrerar framför allt om både lokalisering
              och försäljning med företag som ligger i länder som är ganska
              lika vårt eget land. Därför är det otroligt viktigt att vi har
              tillträde till de marknaderna, och där är EU:s inre marknad viktig.
            </seg>
            <seg n="3aad0264">
              Vi vet också från forskningen att företag som ger sig ut på internationella
              marknader ofta växer snabbare, har högre produktivitetsutveckling
              och därmed en bättre intjäningsförmåga. Det är precis den typen
              av jobb vi talar om när vi säger att vi inte ska konkurrera med
              låga löner utan med kvalitet och kompetens.
            </seg>
            <seg n="ba2da952">
              Därför är det otroligt viktigt att svenska företag är med ute
              på en internationell marknad. Det är väldigt viktigt för utvecklingskraften
              i hela den svenska ekonomin, eftersom det spiller över på företagen
              runtomkring.
            </seg>
            <seg n="6ad45cdb">
              Självklart är tillgången till ett bredare utbud av tjänsteleverantörer
              också någonting som gynnar svenska företag här i sin verksamhet
              när de kan köpa från utländska tjänsteproducenter. Vi får naturligtvis
              inte heller glömma att det gynnar oss konsumenter att få ett bredare
              och varierat utbud som är billigare och har bättre kvalitet och
              nya saker som inte har kommit fram än. Det handlar helt enkelt
              om dynamik i ekonomin.
            </seg>
            <seg n="64a62a9b">
              Tjänstedirektivet och den lagstiftning som vi i dag ska införa
              innebär kanske inte några enorma förändringar vad gäller företagens
              formella möjligheter till tillträde, eftersom vi redan har tillträde
              till den inre marknaden. Men det är rivandet av praktiska hinder
              och barriärer och en påtaglig förenkling av tillträdet som är
              det viktiga. Att riva den här typen av praktiska hinder är också
              något som vi vet främst gynnar små och medelstora företag.
            </seg>
            <seg n="2bb7b0ba">
              Det är det som man nu gör genom införande av en generell lagstiftning
              i alla länder. Vi vet att det är ganska många sektorer på tjänstesidan
              som av olika skäl och genom olika regleringar är uteslutna. Jag
              ska inte gå in närmare på det. Det handlar också om att den befintliga
              lagstiftningen på ett antal olika områden lag om automatspel,
              lotterilagen och så vidare behöver ändras i vissa detaljer för
              att undanröja problem som finns med befintlig lagstiftning.
            </seg>
            <seg n="a0c6e0e7">
              Det handlar också om att länderna ska samarbeta i tillsynen,
              att elektroniska informationssystem ska införas och att det regleras
              vilken information som leverantörerna måste lämna om tjänsten
              som sådan och hur man kan komma i kontakt med tjänsteleverantören.
              Det regleras i den nya lagstiftningen och i de nya informationssamarbetena.
            </seg>
            <seg n="fbf7f56f">
              Det var ändå en befrielse att till slut höra Per Bolund komma
              upp i talarstolen och säga att det fanns någonting positivt i
              det hela, att handel är bra och att detta ger möjligheter efter
              att ha hört den långa litanian från Socialdemokraternas och Vänsterpartiets
              representanter här som enbart såg problem och ett stort svart
              mörker som skulle lägga sig över hela Sverige om man ger tillträde
              till varandras marknader även på tjänstesidan.
            </seg>
            <seg n="d78d0787">
              Det var inte lite problem som skulle uppstå i hela den svenska
              modellen om man tog på bort kraven på en i Sverige bosatt föreståndare
              vid etablering av filialer. Som framgår av propositionen och som
              har framgått av behandlingen kommer det nu att tillsättas en utredning
              som kommer att se över detta.
            </seg>
            <seg n="38174984">
              Blanda inte ihop den finska modellen som man pratar om här med
              borttagandet. Finland har gjort precis det som vi föreslår. Det
              är uppenbart att kravet strider mot tjänstedirektivet. Det är
              förmodligen så att det strider redan mot den befintliga EG-rätten
              eftersom kommissionen har inlett ett förfarande redan tidigare
              mot Sverige på den här punkten och har genomfört ett förfarande
              mot Finland.
            </seg>
            <seg n="b8531b05">
              Det är grunden för att Finland har tagit bort motsvarande krav
              som gör att vi i dag föreslår att ta bort kravet på en i landet
              bosatt företrädare. Finland har i stället infört en paragraf inte
              i associationsrätten, som detta handlar om, utan i arbetsrätten
              om en behörig representant för att motta framställningar. Det
              är inte som ni här har fört fram att det är någon som har behörighet
              att förhandla och så vidare. Något sådant krav finns inte i den
              finska lagstiftningen.
            </seg>
            <seg n="246d47da">
              Det är därför uppenbart att det behöver ses över noggrannare.
              Det har inte gjorts inom ramen för den tidigare implementeringsutredningen.
              Det behöver göras inom ramen för kanske arbetsrätten på någon
              punkt eller på något annat sätt för att man ska säkerställa detta.
              Men det tillförs här på ett sätt som ni helt har bortsett ifrån
              en reglering med krav på hur man ska lämna information om hur
              människor kan komma i kontakt med företagen. Det är inte så att
              företagen inte går att få kontakt med bara för att man inte har
              en i Sverige bosatt företrädare.
            </seg>
            <seg n="9b5218c1">
              Till sist handlar det som den andra punkten som togs upp om att
              man ska skriva in i lagen om tjänster att arbetsrätten inte påverkas.
              Det står redan i direktivet. Det blir ganska konstigt om vi i
              olika lagar ska skriva in vilka andra lagar som inte ändras. Då
              måste man också definiera vad arbetsrätten är. I lag kan man inte
              skriva in arbetsrätten. Det är inget juridiskt begrepp på det
              sättet. Man måste då skriva upp långa listor på vilka lagar som
              inte påverkas. Det blir en väldigt konstig och bakvänd situation.
              Förmodligen borde man då lägga till många andra lagar som man
              påpekar inte ändras.
            </seg>
            <seg n="ddd5d1c8">
              I stället för att enbart som ni gör fokusera på ett potentiellt
              problem ska vi bejaka utvecklingen och se vilka möjligheter det
              ger. Vi ser självklart också, som jag sade tidigare, att det kan
              uppstå problem som inte finns i dag. Man påpekar att det även
              i dag med den reglering som finns är svårt att få fatt i människor
              att förhandla med.
            </seg>
            <seg n="5b508016">
              Vi förutsätter från utskottets sida att utredningen kommer till
              snabbt och jobbar skyndsamt och att man också omedelbart bevakar
              utvecklingen. Om det skulle vara så att bara en bråkdel av den
              nattsvarta pessimism som ni nu målar upp blir verklighet får man
              snabbt lov att återkomma med någon form av provisorisk lagstiftning.
              Jag tror inte att så kommer att hända. Det vore därför otroligt
              knasigt om Sverige i dag som ordförandeland skulle implementera
              tjänstedirektivet på ett sådant sätt som vi vet redan från dag
              ett uppenbart strider mot direktivet.
            </seg>
            <seg n="36a55bbb">
              Fru talman! Vi ska inte göra en bifråga till en huvudfråga. Med
              det här förslaget kommer svenska företag att ges nya och enklare
              möjligheter att exportera till andra länder och ges ett bredare
              utbud av tjänster här hemma. Det är väldigt viktigt för jobb och
              välstånd i vårt land.
            </seg>
          </u>
          <note type="speaker" n="17140dc0">
            Anf. 5 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-1" n="cfc04ba8">
            <seg n="11b74ec4">
              Fru talman! För oss socialdemokrater är den svenska kollektivavtalsmodellen
              och arbetsrätten ingen bisak. Det är ingenting man kan skoja bort
              och låtsas som att det inte finns. Jag undrar om Karin Pilsäter
              inte hörde min inledning på anförandet där jag tog upp vikten
              av tjänstedirektivet. Om inte annat kan hon läsa vår reservation
              där vi pekar på vikten av att man inför ett tjänstedirektiv.
            </seg>
            <seg n="12eca947">
              Jag förstår inte varför Karin Pilsäter tycker att meningen om
              arbetsrätt inte ska tillföras. Genom att man tillför den meningen
              och skriver in att vi anser att arbetsrätten inte ska påverkas
              är man också tydlig med att EU-direktiv inte ska kunna komma in
              och förändra den lagstiftningen.
            </seg>
            <seg n="37400f5c">
              Vi talar inte om krav på en bosatt företrädare utan om en behörig
              företrädare. Det har LO, TCO och Saco krävt. De har också redovisat
              för näringsutskottet mycket tydligt vad det får för konsekvenser.
            </seg>
            <seg n="5d36704e">
              Karin Pilsäter försöker säga att det är en bisak i sammanhanget.
              Det visar uppenbart att de borgerliga ledamöterna antingen a)
              inte lyssnar på de fackliga företrädarna eller b) struntar i vad
              de säger. Det är lika illa vilket som. Min fråga till Karin Pilsäter
              är: Hur har man tänkt sig detta? Det är uppenbart att kravet på
              behörig företrädare behövs för att kunna säkerställa den svenska
              kollektivavtalsmodellen.
            </seg>
            <seg n="73ec85f6">
              Vi har inte motsatt oss tjänstedirektivet som det ser ut nu efter
              att man tog bort ursprungslandsprincipen som skulle innebära att
              27 länders invånare skulle kunna komma till Sverige och jobba
              under helt andra avtal och villkor. Men när man nu fick bort den
              skrivningen inför man det bakvägen.
            </seg>
            <seg n="f04dc59c">
              Varför tycker Karin Pilsäter inte att det är viktigt? Varför
              är inte arbetsrätten och den svenska modellen viktig, Karin Pilsäter?
            </seg>
          </u>
          <note type="speaker" n="7fbe912f">
            Anf. 6 KARIN PILSÄTER (fp) replik:
          </note>
          <u who="karin_pilsater_c57dc7" xml:id="i-7d8cf5eea73c37be-1" n="9b247e99">
            <seg n="ccf4ea7a">
              Fru talman! Det är ett otroligt märkligt sätt att formulera frågan:
              Varför är inte arbetsrätten viktig? Det är klart att den är viktig,
              men detta handlar inte om arbetsrätten.
            </seg>
            <seg n="18933892">
              När jag säger att man gör en bisak till en huvudsak är det inte
              så att förhandlingsrätten tas bort eller arbetsmiljölagen upphävs.
              Det som upphävs är kravet på en i Sverige bosatt företrädare.
              Det är vad som tas bort.
            </seg>
            <seg n="184a8808">
              Då kan man inte säga så här. Det som står är också att arbetsrätten
              till exempel inte påverkas i enlighet med lagstiftning och i enlighet
              med gemenskapsrätten. Gemenskapsrätten tillåter inte detta, som
              vi kan se utifrån den process man har haft med Finland när de
              tog bort just det här kravet. Gemenskapsrätten tillåter inte att
              man kräver att ett utländskt företag som är tillfälligt verksamt
              i Sverige ska ha en i Sverige bosatt företrädare. Så är det.
            </seg>
            <seg n="0bacc182">
              Det betyder inte att jag inte tycker att den svenska modellen
              är viktig. Det är inte det som det här handlar om. I förslaget
              införs, inte bara för Sverige utan för alla länder, också kraven
              på informationspunkter. Det ställs krav på vilken information
              man måste lämna, och man måste lämna information om hur man får
              tag på folk.
            </seg>
            <seg n="daaaad09">
              I det som man förde fram både i remissvaren och till utskottet
              har man på något sätt utgått från det finska, som är i någon form
              av arbetsrättslig lag. Jag kan inte exakt se motsvarigheten i
              den svenska lagstiftningen. Det handlar inte om motsvarigheten
              till filiallagen. Det gäller inte en behörig företrädare på det
              sätt som ni efterfrågar. Det är därför den här saken måste utredas.
              Hur kan man formulera detta?
            </seg>
            <seg n="e8594c74">
              Men man behöver också se hur utvecklingen går och i vilken mån
              det här över huvud taget blir ett problem som är av den arten
              att det kräver åtgärder som man inte är säker på är förenliga
              med gemenskapsrätten. Tycker inte ni att gemenskapsrätten är något
              som är viktigt att följa?
            </seg>
          </u>
          <note type="speaker" n="bd245632">
            Anf. 7 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-2" n="cfc04ba8">
            <seg n="782d7385">
              Fru talman! Både i slutet av sitt anförande och i slutet av sitt
              svar medger Karin Pilsäter att precis det som vi har stått och
              sagt kan uppstå. Det är det som vi har varnat för och som LO,
              TCO och Saco gemensamt varnar för: Den svenska kollektivavtalsmodellen
              kan undandras genom att det inte finns någon behörig företrädare.
            </seg>
            <seg n="8886704b">
              Karin Pilsäter säger att vi ska avvakta för att se vad utredningen
              kommer fram till. Låt oss prova och se vad det får för konsekvenser,
              säger hon. Det är uppenbart att konsekvenser kan uppstå i form
              av lönedumpning och att man inte får tag på den som är arbetsmiljöansvarig.
              Det kan till exempel bli så att Arbetsmiljöverket inte kan få
              tag på den ansvariga arbetsgivaren. Hur ska man då kunna vidta
              åtgärder?
            </seg>
            <seg n="ed82136c">
              Karin Pilsäter pratar om information. Men vi pratar om en behörig
              företrädare för företaget och att detta är viktigt. Vi tycker
              att tjänstedirektivet är viktigt. Vi tycker att det är bra. Men
              vi tycker inte att det är bra att regeringen tar bort den här
              skrivningen och inte tillför det som LO och TCO har sagt.
            </seg>
            <seg n="896a6500">
              Fru talman! Jag är fortfarande besviken över att borgarna inte
              har lyssnat på de fackliga företrädarna och inte tar oron på allvar.
            </seg>
          </u>
          <note type="speaker" n="a0b4791e">
            Anf. 8 KARIN PILSÄTER (fp) replik:
          </note>
          <u who="karin_pilsater_c57dc7" xml:id="i-7d8cf5eea73c37be-2" n="9b247e99">
            <seg n="bc54afce">
              Fru talman! Vi har visst lyssnat på dem. Men ni blandar på något
              sätt bort korten och försöker få det att låta som om inte kollektivavtalen
              och förhandlingsrätten skulle finnas bara för att man tar bort
              kravet på en i Sverige bosatt företrädare. Det är där ni blandar
              bort korten och får det att låta som om de här rättigheterna skulle
              upphävas.
            </seg>
            <seg n="01b2a031">
              Återigen: Det som man har fört fram och pekat på är en parallell
              med en finsk lagparagraf som inte är det som ni efterfrågar. Det
              är därför den här saken måste utredas vidare när det gäller hur
              det ska gå att i så fall säkerställa det hela.
            </seg>
            <seg n="0a1e37b6">
              Men jag upprepar att vi inte vet detta. Det som man också redogjorde
              för i framställningen var problem som man menar uppstår i dag.
              Vi fick ett antal exempel på konflikter och problem som har uppstått
              på den svenska arbetsmarknaden både med företag inom EES och företag
              utanför EES. Det är uppenbart att problemen har kunnat uppstå
              med den befintliga lagstiftningen. Då får man ställa sig en fråga.
              Vi vet ju inte om det över huvud taget uppstår någon skillnad
              i problemställningen. Detta handlar förmodligen om rätt oseriösa
              företag. Om det blir en skillnad kanske man måste tillföra någon
              form av provisorisk reglering om det här inte kan komma fram tillräckligt
              snabbt. Men vi vet ju inte ens det.
            </seg>
            <seg n="cbadad42">
              Ni får det att låta som om själva förhandlingsrätten försvann.
              Så är det inte.
            </seg>
          </u>
          <note type="speaker" n="f052ed2c">
            Anf. 9 KENT PERSSON (v) replik:
          </note>
          <u who="kent_persson_558c98" xml:id="i-378aafb2cb938343-1" n="478f0caa">
            <seg n="1266fd0f">
              Fru talman! Med risk för att det blir en upprepning av det förra
              replikskiftet tänker jag fortsätta diskussionen om de fackliga
              organisationernas möjligheter att praktiskt förhandla med en tjänsteutövare
              i Sverige.
            </seg>
            <seg n="76a6fea9">
              Det är skillnad på dem som har en etablerad verksamhet i Sverige
              över lång tid och dem som är här under en tillfällig period. Det
              är just i den delen man tar bort kravet på att det ska finnas
              någon fast företrädare för företaget. Det är det som är problemet
              och det som vi riktar kritik mot.
            </seg>
            <seg n="d5fcf3db">
              Hur ska det göras möjligt för de fackliga organisationerna att
              över huvud taget förhandla om arbetsmiljö och löner när det inte
              finns någon representant som har mandat att göra det? Det blir
              ett förhållande där de fackliga organisationerna får resa Europa
              runt för att leta reda på någon som har möjlighet att företräda
              företag och förhandla. Det är det som den stora kritiken gäller.
            </seg>
            <seg n="d8087a8e">
              Det är detta vi har spetsat in oss på. Det gäller inte bara de
              fackliga organisationerna och de politiska partierna i opposition.
              Statliga myndigheter har också fört fram kritiken. Hur ska de
              kunna fullfölja sin myndighetsutövning om det inte finns någon
              de kan förhandla med? Det blir näst intill omöjligt. Det måste
              finnas ett svar på den frågan innan man fattar beslut och implementerar
              direktivet i svensk lagstiftning.
            </seg>
            <seg n="1bacf466">
              Under ett års tid har man med sju heltidstjänster jobbat i Regeringskansliet
              med att implementera och gå igenom det här. Det har funnits tid
              att se över detta. Det är ingen ny fråga, utan den har funnits
              med hela tiden och kritiken har framförts hela tiden.
            </seg>
          </u>
          <note type="speaker" n="daa8326a">
            Anf. 10 KARIN PILSÄTER (fp) replik:
          </note>
          <u who="karin_pilsater_c57dc7" xml:id="i-7d8cf5eea73c37be-3" n="9b247e99">
            <seg n="7b726eec">
              Fru talman! Det finns risk för att även jag behöver upprepa mig.
              Detta beror inte på att det har varit för få personer som har
              utrett det här, utan det beror på att tjänstedirektivet uttryckligen
              förbjuder att man har den här typen av krav på att det ska vara
              i Sverige bosatta personer. Om ett företag finns här med verksamhet
              under en längre tid är det klart att de som jobbar på företaget
              måste bo här om de nu inte bor i Köpenhamn och verksamheten är
              förlagd till Malmö eller så. Men annars är det självklart att
              man måste bo här om inte blir det svårt att hinna till jobbet
              på morgnarna. Det är inte därför man inte har hittat någon lösning.
              Det finns inget sådant krav.
            </seg>
            <seg n="188f5a2d">
              Vi vet också att kommissionen har bedrivit ett informellt förfarande
              mot Sverige om den här regeln, och vilken dag som helst kan det
              komma ett formellt förfarande.
            </seg>
            <seg n="98449807">
              Min motfråga blir: Vad är ert förslag? Det som ni refererar till
              i den finska modellen är inte detta. Det är inte ett krav på en
              person som har rätt att företräda företaget, utan det är ett krav
              på en person som har rätt att vara brevlåda. Min uppfattning är
              att kraven på gemensamma informationspunkter förhoppningsvis kommer
              att fylla motsvarande funktion. Frågan är vad ni tycker att man
              borde göra.
            </seg>
            <seg n="9027f6ea">
              Det ni föreslår i dag är att vi i dag ska fatta ett beslut som
              vi vet strider mot det direktiv som vi ska införa. Det tycker
              vi känns bakvänt, speciellt vid en tidpunkt då Sverige är ordförande.
              Då är det viktigt att vi kan utöva påtryckning på alla andra länder
              att genomföra detta fullt ut.
            </seg>
          </u>
          <note type="speaker" n="d9fa96f0">
            Anf. 11 KENT PERSSON (v) replik:
          </note>
          <u who="kent_persson_558c98" xml:id="i-378aafb2cb938343-2" n="478f0caa">
            <seg n="103ef6a6">
              Fru talman! I det förslag som ligger här på bordet föreslår ni
              att vi ska genomföra någonting som ni uppenbarligen tycker strider
              mot den svenska modellen och de svenska fackliga organisationernas
              förhandlingsrätt. Det är ett ganska märkligt förhållande. Ni för
              in en lagstiftning som ni vet strider mot den svenska modellen
              för att sedan utreda konsekvenserna och därpå eventuellt komma
              med förslag. Det är väldigt märkligt.
            </seg>
            <seg n="c2d35713">
              Vi kräver att det ska finnas praktiska möjligheter för de fackliga
              organisationerna och för myndigheterna att föra en diskussion
              med någon som har mandat att göra det här i Sverige. Vi har inte
              sagt att den personen ska vara bosatt här och ha en bostadsadress
              här. Det är inte vårt förslag, utan det här är ett led i att underlätta
              när det gäller att se till att det finns en konkurrensneutralitet
              mellan tjänsteutövande företag i Sverige. Risken är uppenbar att
              vi får ett förhållande med tillfälliga utövare och tjänsteföretag
              som dumpar löner och som har en försämrad arbetsmiljö för de anställda.
            </seg>
            <seg n="506defcf">
              Det finns en rad uppmärksammade rättsfall här i Sverige under
              de senaste åren där man har sett att tillfälliga arbetstagare
              eller tjänsteutövare har kringgått den svenska modellen och de
              svenska kollektivavtalen. De fackliga organisationerna har inte
              kunnat komma åt företagen därför att de inte har funnits här i
              Sverige. Det här är ett problem för de företag som finns i Sverige
              och verkar inom de förordningar som finns, och det är också ett
              problem därför att det ställer arbetare emot varandra. Det strider
              också mot EU:s grundläggande tanke att vi ska motverka social
              dumpning.
            </seg>
          </u>
          <note type="speaker" n="c2ca71cc">
            Anf. 12 KARIN PILSÄTER (fp) replik:
          </note>
          <u who="karin_pilsater_c57dc7" xml:id="i-7d8cf5eea73c37be-4" n="9b247e99">
            <seg n="2e92fd75">
              Fru talman! Vi genomför inte i dag en lagstiftning som vi anser
              strider mot den svenska modellen, men vi kan se att det kan uppstå
              ett praktiskt problem. Det är inte så att förhandlingsrätten tas
              bort eller att någon lagstiftning om vilka rättigheter och skyldigheter
              som ska gälla upphävs, men vi kan se att det skulle kunna uppstå
              fler praktiska problem än de som finns i dag.
            </seg>
            <seg n="f05ddf29">
              De rättsfall som du hänvisar till och de problem som man har
              plockat fram har uppstått med befintlig lagstiftning med ett krav
              på en bosatt företrädare. Om detta skulle växa lavinartat därför
              att det här förslaget kommer att framkalla en våg där man ser
              Sverige som ett eldorado för skummisar jag tror inte det kan jag
              se ett behov av man går fram snabbt med en provisorisk förändring.
              Något som ni också bortser ifrån är att det tillförs andra moment
              i stället för den här lagstiftningen som handlar om krav på informationsgivning,
              och det är krav som inte finns i dag.
            </seg>
            <seg n="55176548">
              Jag förstår att det inte är roligt att vara i opposition om man
              ska hålla med varandra. Det är klart att vi diskuterar det vi
              är oense om även om jag skulle önska att det fanns en något större
              förståelse här. Det är möjligt att det fanns någon inledande bisats
              i det allra första inlägget om att det är bra. Det här handlar
              om möjligheter för svenska företag att ge sig ut och konkurrera.
              Det handlar om möjligheter för svenska företag och konsumenter
              att köpa nya tjänster, annorlunda tjänster och möjligheter till
              specialisering och därmed ökat välstånd inte bara i Sverige utan
              i hela Europa, vilket vi alla tjänar på. Det är väl ändå någonting
              som är bra?
            </seg>
          </u>
          <note type="speaker" n="e4b0025e">
            Anf. 13 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-1" n="b65b4d56">
            <seg n="0a781d45">
              Fru talman! Optimism är bra, Karin Pilsäter, men det brukar krävas
              mer av en regering än att man tror eller hoppas på att det man
              inför inte kommer att få några negativa effekter. Det brukar särskilt
              krävas mer än så när det finns en enig fackföreningsrörelse och
              flera statliga myndigheter som uttryckligen har varnat för att
              det kan få negativa konsekvenser. Då brukar man ta det på allvar.
            </seg>
            <seg n="29190292">
              Jag hade möjligen kunnat förstå regeringens hantering att först
              införa lagen och ta bort det här kravet i filiallagen och sedan
              utreda frågan om det hade varit väldigt svårt att lösa problemet
              med representation, men vi har svårt att se att det är det. Jag
              och flera andra har i våra anföranden försökt visa att det inte
              bara finns ett utan flera olika sätt som man skulle kunna lösa
              frågan på. Fackföreningarna har tagit fram ett förslag på hur
              man skulle kunna lösa det. Vi kan hålla med om att den finska
              modellen inte är optimal, men den är väldigt mycket bättre än
              ingenting, som den svenska regeringen föreslår. Det finns också
              andra metoder.
            </seg>
            <seg n="3b7fce98">
              Vi har också pratat om att man under en övergångstid skulle kunna
              ha kvar den här regleringen i filiallagen medan man utreder. Jag
              är övertygad om att EU-kommissionen skulle ha förståelse för ett
              sådant förfarande om man såg att det var någonting nytt på gång.
              Men i stället föreslår inte regeringen någonting, och det är väldigt
              svårt att förstå.
            </seg>
            <seg n="a8e7aa8d">
              Jag vill fråga Karin Pilsäter hur ett fackförbund ska gå till
              väga om det finns en arbetsplats som inte fungerar i Sverige med
              en utländsk ägare. Det kanske kan vara ett callcenter med ett
              par anställda i en mindre svensk stad. Ska man då ge sig ut i
              Europa och jaga rätt på en representant som man kan prata med
              om lönen inte kommer i slutet på månaden eller om toaletten på
              arbetsplatsen inte fungerar? Är det detta som är meningen? Är
              det så man ska lösa problemet?
            </seg>
          </u>
          <note type="speaker" n="31575914">
            Anf. 14 KARIN PILSÄTER (fp) replik:
          </note>
          <u who="karin_pilsater_c57dc7" xml:id="i-7d8cf5eea73c37be-5" n="9b247e99">
            <seg n="be7fdc45">
              Fru talman! Nu blir det väldigt konkret. Om ett callcenter ska
              kunna fungera, speciellt om man anställer personer som är hjälplösa,
              rättslösa, inte kan språket och så vidare varför man nu skulle
              göra det i Sverige har man förmodligen någon form av chef. Eller
              hur? Man har förmodligen någon form av ekonomichef för att en
              sådan verksamhet ska fungera. Jag kan inte riktigt se att den
              verksamhet som du målar upp skulle kunna leda till ett sådant
              problem.
            </seg>
            <seg n="69f6a294">
              Om man däremot tillfälligt skickar hit ett gäng för att bedriva
              en verksamhet kan det naturligtvis vara så. På samma sätt vet
              vi att det finns exempel i dag när det här kravet finns. Man får
              ge sig ut i Europa. På samma sätt är det om man skickar ned en
              firma från Dalarna till Helsingfors och upptäcker att det finns
              några brister i verksamheten. Det finns inget krav på att det
              ska finnas en behörig representant för företaget på plats i Helsingfors.
            </seg>
            <seg n="f52b90bd">
              Jag tror att vi på sikt måste försöka internationalisera även
              den fackliga verksamheten i takt med att vi river hindren mellan
              länderna. Det är en utmaning för den fackliga rörelsen att lära
              sig att samarbeta bättre över gränserna.
            </seg>
            <seg n="1ef6ab95">
              Det faktum att man inte har en representant som är bosatt på
              orten innebär inte att man inte kan skicka ett brev till någon
              som bor i ett annat land eller till ett företag som har säte i
              ett annat land på samma sätt som man från Helsingfors kan kräva
              att få komma i kontakt med personer som företräder företag som
              inte har sitt huvudkontor i Helsingfors. Jag kan inte riktigt
              se att nationsgränsen helt plötsligt ska vara så otroligt avgörande.
            </seg>
          </u>
          <note type="speaker" n="48b21bfe">
            Anf. 15 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-2" n="b65b4d56">
            <seg n="889f3fa7">
              Fru talman! Nu handlar det inte bara om en nationsgräns, utan
              det kan även vara andra gränser, till exempel kulturella gränser
              och språkliga gränser inte minst, som kan göra det väldigt svårt
              att förhandla med någon som sitter hundratals mil bort till skillnad
              från den jämförelse som du tog upp med ett företag som kommer
              från Dalarna. Där finns det inte några sådana problem.
            </seg>
            <seg n="2dd46590">
              Facket och flera exempel från Sverige har tidigare visat att
              en chef inte alls behöver ha ett mandat från företaget att föra
              en förhandling. Den här chefen kan säga: Jag har ingen rätt att
              diskutera lönefrågor. Det har hänt, och det kommer säkerligen
              att hända igen. Att man har en chef är ingen garanti för att man
              har någon att förhandla med.
            </seg>
            <seg n="6bd31667">
              Jag oroas lite grann över att Karin Pilsäter förminskar problemet
              med förhandling. Det är min erfarenhet att det är väldigt svårt
              att förhandla om det inte finns en motpart att förhandla med.
              Om jag går ut härifrån kan jag säga att jag inte har inskränkt
              min rätt att debattera, men debatten blir väldigt mycket torftigare
              om jag inte står här. Det är samma sak som facket kommer att uppleva.
              Det är väldigt svårt att föra en konkret förhandling om det inte
              finns en representant på plats som man kan diskutera med.
            </seg>
            <seg n="7b4e2b9b">
              Jag förvånas lite grann över att de borgerliga partierna inte
              ser den här problematiken och att man inte ser den kritik som
              har kommit från bland annat statliga myndigheter om att det finns
              en risk att detta även leder till ökat fusk och till att det kan
              vara svårt för myndigheterna att ställa krav på de här företagen,
              vilket den svenska lagstiftningen bygger på.
            </seg>
            <seg n="402a1c1e">
              Jag skulle verkligen vilja höra varför Karin Pilsäter tycker
              att det är ett bra sätt att genomföra den här lagstiftningen att
              först ta bort regelverket, vilket många har anfört kommer få svåra
              konsekvenser, och sedan i efterhand utreda hur man ska lösa problemet.
              Hade det inte varit väldigt mycket smidigare att lösa detta i
              ett paket och redan från början ta fram ett förslag på hur man
              skulle kunna ha en representant som skulle kunna sköta förhandlingar
              med fack och myndigheter?
            </seg>
          </u>
          <note type="speaker" n="eb52f3a1">
            Anf. 16 KARIN PILSÄTER (fp) replik:
          </note>
          <u who="karin_pilsater_c57dc7" xml:id="i-7d8cf5eea73c37be-6" n="9b247e99">
            <seg n="873b289f">
              Fru talman! Tjänstedirektivet ska vara implementerat i alla medlemsländer
              den 28 december, med andra ord om inte så väldigt många månader.
              Om vi skulle lägga detta på is skulle vi i Sverige, som ordförandeland
              och som ett av de länder som verkligen har mycket att vinna på
              detta, mäla oss ut och säga att vi inte är klara, att vi måste
              vänta och att vi nog måste ta ett år till på oss.
            </seg>
            <seg n="4d54701d">
              Jag kan hålla med om att inte bara denna utan många debatter
              här inne skulle förlora avsevärt på om Per Bolund inte var med
              i dem, men faktum är att det du skisserar här visar på hur problematisk
              och komplicerad den här frågan är. Det ska inte vara någon som
              är bosatt, men det måste vara någon som är här och någon som pratar
              svenska. Jag tror inte att det är förenligt med gemenskapsrätten,
              varken med eller utan tjänstedirektivet, att ersätta kravet på
              att det ska vara någon som är bosatt här med ett krav på att det
              ska vara någon som är allestädes närvarande och svensktalande.
              Om man bor i Norge i gränstrakterna mot Sverige kan man vara verksam
              på den svenska sidan. Man behöver inte bo här.
            </seg>
            <seg n="856f5109">
              Jag tror inte att det skulle hålla. Jag tror att den här frågan
              är betydligt mer komplicerad än så. För återigen det som ni pekar
              på, det här som finnarna har inskrivet, är inte en person som
              är behörig att förhandla, som du nu säger att man måste ha. Det
              är inte en person som är behörig att förhandla som finns i den
              arbetsrättsliga delen av den finska lagstiftningen. Det är därför
              vi måste hitta någon annan form av lösning på ett problem som
              jag är fullkomligt övertygad om är väldigt överdrivet från er
              sida.
            </seg>
          </u>
          <note type="speaker" n="27dc14b0">
            Anf. 17 MARIE WEIBULL KORNIAS (m):
          </note>
          <note n="802acdb1">
            Fru talman! Inledningsvis vill jag yrka bifall till förslaget
            i betänkandet om genomförande av tjänstedirektivet och avslag
            på samtliga reservationer.
          </note>
          <u who="marie_weibull_kornias_c91350" xml:id="i-1ef49e9e583f07a1-0" n="440a77fc" prev="i-285577016496a293-0">
            <seg n="6288ee0a">
              Syftet med förslaget är att öppna upp EU:s inre marknad och stimulera
              tjänstesektorn genom att göra det enklare, förenkla etablering
              och fri rörlighet inom EES-området och samtidigt stärka tjänstemottagarnas
              intressen.
            </seg>
            <seg n="56e66441">
              Direktivet omfattar en rad bestämmelser om administrativ förenkling,
              etableringsfrihet, fri rörlighet för tjänsteleverantörer, tjänstemottagarnas
              rättigheter och tjänstens kvalitet men även bestämmelser om administrativt
              samarbete mellan EU:s medlemsländer, vilket är nog så viktigt.
            </seg>
            <seg n="47fd85a9">
              Avsikten är att man ska ta bort olika handelshinder och framför
              allt förenkla administrationen för företagare. Dessa handelshinder
              är ofta kopplade till olika länders inhemska lagar och regleringar.
              Denna typ av hinder är i allmänhet mindre synliga och mer komplexa
              än konkreta tullar och avgifter och har en mycket dämpande effekt
              på handeln.
            </seg>
            <seg n="221cb8d2">
              Fri rörlighet för tjänster är på intet sätt något nytt utan utgör
              en av de fyra friheter som fanns med redan i EG-fördraget från
              1957. De nu föreslagna lagändringarna ska träda i kraft i slutet
              av december i år.
            </seg>
            <seg n="129cf609">
              Den inre marknaden utgörs av 500 miljoner konsumenter, 20 miljoner
              företag och en gemensam valuta. Man bedömer att tjänstesektorn
              kommer att vara den snabbast växande sektorn inom EU de närmaste
              åren.
            </seg>
            <seg n="e4d51d73">
              Vi inom alliansen vill framhålla att ökad rörlighet och integrering
              av tjänstesektorn är en viktig komponent i arbetet med att skapa
              ett konkurrenskraftigt Europa. Det är av stor betydelse för en
              ökad tillväxt och sysselsättning i såväl Sverige som övriga Europa.
            </seg>
            <seg n="8064ee66">
              EU är sin egen största handelspartner. Inom unionen står tjänstesektorn
              för 70 procent av EU:s samlade bnp. Även i Sverige utgör tjänstesektorn
              en betydande del av ekonomin. Cirka tre miljoner är sysselsatta
              inom tjänstesektorn.
            </seg>
            <seg n="8b5720ff">
              Sedan början av 90-talet har den svenska tjänsteexporten ökat
              markant, och tjänstenäringens betydelse har ökat. I dag är tjänstesektorn
              den snabbast växande delen av vår ekonomi. Trots det utgör svensk
              tjänsteexport i dag endast 20 procent, så här finns det en stor
              potential för ökad tjänstehandel. Det i sin tur kan bidra till
              att inte minst små och medelstora svenska tjänsteföretag kan få
              bättre förutsättningar att sälja sina tjänster på den europeiska
              marknaden.
            </seg>
            <seg n="c7ea27d8">
              De europeiska hushållen spenderar en allt större del av sin inkomst
              på tjänster. Det handlar om kommunikation, resor, utbildning,
              kultur och underhållning. Men även företagen ökar sin efterfrågan
              på tjänster när inkomstnivån i ett land stiger, då en högre inkomstnivå
              leder till en ökad efterfrågan på mer avancerade tjänster. Dessa
              har i allmänhet ett större tjänsteinnehåll än lite enklare varor.
            </seg>
            <seg n="ab9ba0e0">
              Detta är den enklaste förklaringen till att tjänstenäringens
              andel växer i takt med ett lands ekonomiska utveckling. Därför
              kommer tjänstedirektivet att skapa bättre förutsättningar för
              svenska tjänsteföretag att konkurrera på den europeiska marknaden.
              Därmed kan svenskt näringsliv bli mer konkurrenskraftigt, vilket
              kan skapa fler jobb och ge en ökad ekonomisk tillväxt här hemma.
            </seg>
            <seg n="f2d2b858">
              Fru talman! Det finns ingen lista över vilka tjänstenäringar
              eller tjänsteutövare som omfattas av direktivets bestämmelser,
              utan tjänstebegreppet är rätt allmänt hållet. Det kan röra sig
              om till exempel företagsrelaterade tjänster, som konsulttjänster,
              arkitektverksamhet eller hotell, restaurang och catering. Däremot
              påverkas inte exempelvis arbets-, skatte- och straffrätten av
              tjänstedirektivets bestämmelser.
            </seg>
            <seg n="09ccf938">
              Jag kan beklaga att det finns många branscher som inte omfattas
              av direktivet, branscher där vi är duktiga i Sverige. Det handlar
              exempelvis om finansiella tjänster och säkerhets- och transporttjänster.
            </seg>
            <seg n="4c90862c">
              Jag konstaterar att genomförandet innebär att medlemsstaterna
              tvingas ta bort etableringskrav eller andra omotiverade krav som
              ställs för tjänster som tillhandahålls över medlemsstaternas gränser.
            </seg>
            <seg n="4b263838">
              Ett effektivt genomförande av direktivet betyder alltså att en
              mängd legala och administrativa hinder kommer att undanröjas,
              vilket skapar goda förutsättningar för en ökad tjänstehandel i
              Europa, något som jag verkligen välkomnar.
            </seg>
            <seg n="7729cf9d">
              Fru talman! Det är utskottets uppfattning att det är angeläget
              att värna den svenska arbetsmarknadsmodellen där arbetstagarorganisationer
              spelar en viktig roll. Men utskottet delar inte oppositionens
              mening att det skulle behövas ett förtydligande beträffande arbetsrätten
              i lagen om tjänster på den inre marknaden, då direktivet uttryckligen
              inte påverkar arbetsrätten. Även arbetsmarknadsutskottet delar
              utskottets uppfattning att det av lagen inte behöver framgå att
              arbetsrätten inte omfattas av direktivet.
            </seg>
            <seg n="517d2dde">
              Vi i alliansen anser att det är viktigt att säkerställa att svenska
              regler står i överensstämmelse med EG-rätten. Regeringen har i
              propositionen meddelat sin avsikt att återkomma till frågan om
              filiallagen i ett annat sammanhang, och utskottet har informerats
              om att det inom Regeringskansliet pågår ett arbete med att ta
              fram utredningsdirektiv för en översyn av filiallagen.
            </seg>
            <seg n="08f1f177">
              Utskottet förutsätter att regeringen noga följer utvecklingen
              på området och att man, om det skulle uppstå eventuella problem
              när det gäller förändringen i filiallagen och förordningsförändringen,
              skyndsamt återkommer och vidtar åtgärder.
            </seg>
            <seg n="bc867297">
              Vidare förutsätter utskottet att regeringen följer upp effekterna
              av det förändrade tillståndsförfarandet tillsammans med övriga
              genomförda förändringar som tjänstedirektivet medför.
            </seg>
            <seg n="731688cf">
              Fru talman! Avslutningsvis kan jag konstatera att det tagit över
              50 år att få tjänstedirektivet på plats. Låt oss nu gå från ord
              till handling!
            </seg>
          </u>
          <note type="speaker" n="f0b63e9a">
            Anf. 18 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-3" n="cfc04ba8">
            <seg n="383a08bb">
              Fru talman! Marie Weibull Kornias framförde i sitt anförande
              väldigt mycket starka synpunkter om att det var viktigt med regelförenklingar,
              att det skulle bli enklare just för tjänsteföretagen att komma
              till Sverige.
            </seg>
            <seg n="db9a8061">
              Det kan jag instämma i. Men min fråga är: Anser Marie Weibull
              Kornias att arbetsrätten och kollektivavtal är försvårande regelverk?
              Anser Marie Weibull Kornias att arbetsrätten inte påverkas? Varför
              är det då så svårt att skriva in det i det förslag som nu regeringen
              har lagt fram för riksdagen?
            </seg>
            <seg n="1eae37d9">
              Det kan uppstå problem, säger Marie Weibull Kornias. På vilket
              sätt tror Marie Weibull Kornias att det kan uppstå problem? Man
              säger ju nu att arbetsrätten och kollektivavtal inte kommer att
              påverkas, men å andra sidan säger man att det kan uppstå problem.
              På vilket sätt ser Marie Weibull Kornias att det kan uppstå problem?
            </seg>
            <seg n="740f3241">
              Jag är fortfarande väldigt förvånad över att ingen i den borgerliga
              majoriteten i riksdagen har förstått vad LO, TCO och Saco har
              framfört, att det inte kommer att gå att upprätthålla den svenska
              kollektivavtalsmodellen i och med att man inte har någon företrädare
              som man kan förhandla med.
            </seg>
            <seg n="a8d3f15e">
              Har Marie Weibull Kornias lyssnat men inte förstått? Har Marie
              Weibull Kornias lyssnat men inte tagit till sig av kritiken?
            </seg>
            <seg n="ef8ac0fd">
              Jag hoppas kunna få svar på mina frågor, fru talman.
            </seg>
          </u>
          <note type="speaker" n="f2ffde42">
            Anf. 19 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-27f4385a7547a4e9-0" n="440a77fc">
            <seg n="c094449b">
              Fru talman! Jag kan konstatera att Eva-Lena Jansson ställer väldigt
              många frågor. Jag ska försöka svara på några av dem.
            </seg>
            <seg n="aa746e75">
              Precis som utskottets ordförande säger är det viktigt att inte
              göra en bifråga till en huvudfråga. Tjänstedirektivet är så mycket
              större än det.
            </seg>
            <seg n="5c94878d">
              Det har inte framgått här i dag i debatten om oppositionen tycker
              att gemensamhetsrätten inom EU är bra eller inte. Det finns så
              mycket positivt med det här tjänstedirektivet, och det är viktigt
              att vi samordnar EU:s 27 länder att samtidigt implementera det.
            </seg>
            <seg n="b380b8a2">
              Det pågår nu en utredning inom regeringen vad det gäller filiallagen.
              Vi får se vad det resulterar i.
            </seg>
          </u>
          <note type="speaker" n="1e73ac34">
            Anf. 20 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-4" n="cfc04ba8">
            <seg n="12a29197">
              Fru talman! För mig är den svenska kollektivavtalsmodellen och
              arbetsrätten ingen bifråga. För mig är den fundamental för att
              den svenska arbetsmarknaden ska kunna fungera på det sätt som
              vi har tyckt att den har gjort och som har tjänat oss väldigt
              väl här i Sverige.
            </seg>
            <seg n="20c94070">
              Men kan inte låtsas som att det är en bifråga och säga att vi
              får se om det uppstår några problem och sedan bara skicka det
              vidare till regeringen och hoppas att man löser det. Min känsla
              är att regeringen inte vill lösa frågan. I alla olika förslag
              man lägger fram till riksdagen säger man att det inte kommer att
              påverkas. Man står bakom den svenska modellen, men man gör allting
              för att urholka den.
            </seg>
            <seg n="b59293cb">
              En fråga som jag inte fick svar på, fru talman, var: Anser Marie
              Weibull Kornias att arbetsrätten och kollektivavtalen är försvårande
              regelverk?
            </seg>
            <seg n="7f514462">
              Hon talar sig varm om att göra regelförenklingar. Är det därför
              man nu genomför det här förslaget och tar bort kravet på att det
              ska finnas en behörig företrädare? Är det därför den borgerliga
              majoriteten inte lyssnar på LO, TCO och Saco som framför stark
              kritik mot regeringens förslag och inte tar dem på allvar?
            </seg>
            <seg n="1bb6e827">
              Fru talman! Jag skulle vilja ha svar på de frågorna.
            </seg>
          </u>
          <note type="speaker" n="94d92d79">
            Anf. 21 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-27f4385a7547a4e9-1" n="440a77fc">
            <seg n="f4308b75">
              Fru talman! Jag kan konstatera att jag inte heller fick svar
              från Eva-Lena Jansson vad det gäller hur oppositionen ser på gemensamhetsrätten,
              om man tycker att den är bra. Utskottet och regeringen gör bedömningen
              att undantaget från arbetsrätten inte behöver framgå av lagen,
              eftersom direktivet inte påverkar arbetsrätten. Därför krävs det
              inget förtydligande i lagen om tjänster på den inre marknaden.
            </seg>
          </u>
          <note type="speaker" n="576a9000">
            Anf. 22 KENT PERSSON (v) replik:
          </note>
          <u who="kent_persson_558c98" xml:id="i-378aafb2cb938343-3" n="478f0caa">
            <seg n="fcea32b3">
              Fru talman! Jag har läst Tjänstehandel i Europa nya möjligheter
              med tjänstedirektivet som har utgetts av Regeringskansliet. Det
              är en intressant läsning.
            </seg>
            <seg n="32aa790c">
              Man berättar i den skriften vad tjänstedirektivet innebär, men
              det finns inte ett ord om att man faktiskt förändrar filiallagen
              inte ett ord. Jag har funderat väldigt mycket över det.
            </seg>
            <seg n="fa53ab88">
              Däremot skriver man lite grann om tillfällig tjänstehandel: Direktivet
              skiljer mellan å ena sidan tjänsteleverantörer som är etablerade
              i ett land med en fast verksamhetspunkt under en obegränsad tid,
              och å andra sidan leverantörer som tillfälligt tillhandahåller
              tjänster i ett annat land.
            </seg>
            <seg n="ff89f62b">
              Man skriver vidare att tjänster över gränserna ska få erbjudas
              utan omotiverade begränsningar. Det är en av hörnstenarna i själva
              tjänstedirektivet. Medlemsländerna får inte ingripa med landets
              egna krav på tjänsteleverantörer som tillfälligt utför en tjänst,
              utom när det kan motiveras med hänsyn till allmän ordning, allmän
              säkerhet, folkhälsa eller miljöskydd. Kraven måste också vara
              förenliga med principerna om icke-diskriminering, nödvändighet
              och proportionalitet.
            </seg>
            <seg n="44bc20de">
              När jag läser det och ställer det i relation till filiallagens
              tidigare utformning funderar jag på om det inte finns en motsättning.
              Jag funderar också väldigt mycket på vad det innebär med tillfällig
              tjänsteutövning i Sverige. Är det en månad, två månader eller
              ett år? Och hur påverkar det konkurrensen med dem som har en fast
              punkt och är etablerade över längre tid?
            </seg>
            <seg n="203b0c6a">
              Hur resonerar egentligen alliansen inför den här typen av direktiv?
            </seg>
          </u>
          <note type="speaker" n="7047cb97">
            Anf. 23 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-27f4385a7547a4e9-2" n="440a77fc">
            <seg n="2171d2eb">
              Fru talman! Det är viktigt att det här direktivet kommer på plats
              i tid. Vi vill inte försinka det. Det är viktigt att samtliga
              medlemsländer verkligen genomför det och får det på plats.
            </seg>
            <seg n="f96815e5">
              Vad det gäller vissa konkreta, praktiska frågor tror jag att
              det löser sig efter hand. Jag tycker att det är bra att Kent Persson
              har tagit del av den trevliga lilla informationsskriften, där
              företag kan se på vilket sätt det här kommer att gynna svenskt
              näringsliv.
            </seg>
          </u>
          <note type="speaker" n="271adda9">
            Anf. 24 KENT PERSSON (v) replik:
          </note>
          <u who="kent_persson_558c98" xml:id="i-378aafb2cb938343-4" n="478f0caa">
            <seg n="bc22137f">
              Fru talman! Det löser sig efter hand. Det innebär att efter det
              att vi har fattat beslut och infört den här lagstiftningen är
              det upp till EU-domstolen att avgöra vad som är tillfällig handel,
              vad som icke-diskriminerar och vad som står i proportionalitet.
            </seg>
            <seg n="4cf2f2fb">
              Vi har alltså i dag när vi går till beslut inte en susning om
              vad det här får för konsekvenser, vilket ni också medger. Det
              är ganska allvarligt att man över huvud taget inte, vare sig i
              förarbeten eller i propositionen, lägger fram förslag som tydliggör
              vad det här handlar om.
            </seg>
            <seg n="d845a021">
              Det blir också problem när det gäller arbetsrätten. Det är, som
              tidigare har sagts, ingen bisak. Det är en väldigt viktig del
              när det gäller arbetstagarnas rättigheter, och skyldigheter också
              som givetvis den svenska modellen innebär.
            </seg>
            <seg n="0724a848">
              Därför kan man inte bara säga att det kanske innebär problem,
              vilket Karin Pilsäter också tidigare medgav, och då får vi väl
              hitta på en provisorisk lösning. Jag tycker att det är ett väldigt
              märkligt förfaringssätt om man är medveten redan när man lägger
              fram ett förslag om att det kan få konsekvenser för svensk arbetsrätt
              och man inte åtgärdar det i förväg.
            </seg>
            <seg n="a630e19c">
              Hur ska det gå till för en svensk facklig organisation att föra
              en förhandling eller göra en framställan om det inte finns en
              företrädare för företaget i Sverige?
            </seg>
          </u>
          <note type="speaker" n="fbea6714">
            Anf. 25 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-27f4385a7547a4e9-3" n="440a77fc">
            <seg n="37a20566">
              Fru talman! Å ena sidan tycker vi inom alliansen att det är viktigt
              att vi säkerställer att svenska regler står i överensstämmelse
              med EG-rätten, å andra sidan har vi kommissionen som har ett förfarande
              mot Sverige. Det är en balansgång.
            </seg>
            <seg n="45d51468">
              Låt oss få direktivet på plats. Sedan reglerar vi det om det
              skulle uppstå problem. Låt oss inte måla upp de mörka tonerna
              i dag, utan låt oss ta det här direktivet som skapar möjlighet
              för svensk tjänstenäring.
            </seg>
          </u>
          <note type="speaker" n="a7fce1a5">
            Anf. 26 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-3" n="b65b4d56">
            <seg n="0339da48">
              Fru talman! Vi får höra lite grann samma svar som i tidigare
              inlägg, att man ska återkomma med förslag till åtgärder i ett
              annat sammanhang och att det löser sig efter hand. Visar det sig
              att det är några problem hittar man en lösning. Det kanske är
              en ny princip i svensk politik att man inför regler fast man inte
              riktigt vet vad som kommer att hända. Om det blir några problem
              löser man det efter hand och återkommer i ett annat sammanhang.
            </seg>
            <seg n="4d9abe35">
              Kommer det att vara en princip som också ska gälla i budgetsammanhang?
              Man kanske ska öka statsskulden radikalt. Det kanske kostar något
              i framtiden. Visar det sig att det blir problem tillsätter man
              en utredning och ser vad det blir för konsekvenser. Man löser
              det i ett annat sammanhang.
            </seg>
            <seg n="2b105583">
              I regelförenklingens namn kanske vi ska ta bort trafikregler.
              Det kan få konsekvenser i form av ett ökat antal dödsfall på vägarna,
              men då tillsätter vi en utredning, ser vad det får för konsekvenser
              och återkommer med en lösning i ett annat sammanhang.
            </seg>
            <seg n="c28489d3">
              Det känns inte riktigt som en seriös politik att agera på det
              sättet, utan man förväntas kanske vara medveten om vilka konsekvenser
              ens förslag ska få och också komma med förslag på åtgärder för
              att motverka dem. Det trodde jag var den grundläggande principen
              i svensk politik.
            </seg>
            <seg n="b2c89784">
              När det gäller frågan om förhandlingsrätt och möjligheten att
              hitta en part att förhandla med har många olika varianter föreslagits.
              Det är svårt att i den här debatten komma ifrån känslan av att
              anledningen till att man inte har tagit fram ett förslag redan
              från början, samtidigt som man genomför de övriga lagförändringarna,
              helt enkelt är att man inte tycker detta är en viktig fråga. Hade
              man tyckt att det här var viktigt hade man väl hittat en lösning
              i samma veva som den övriga lagstiftningen.
            </seg>
            <seg n="aff70f60">
              Jag vill därför ställa samma fråga som jag ställde till Karin
              Pilsäter: Hade det inte varit mycket smidigare att lösa den här
              frågan om förhandlingsrätt och förhandlingspart samtidigt som
              man inför den övriga lagstiftningen, i stället för att lösa det
              i ett annat sammanhang?
            </seg>
          </u>
          <note type="speaker" n="1bf3ed56">
            Anf. 27 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-27f4385a7547a4e9-4" n="440a77fc">
            <seg n="e8bc24d8">
              Fru talman! Det är möjligt, men utskottet konstaterar att regeringen
              noga följer utvecklingen och eventuella problem som kan uppstå
              på området. Vi vet inte det, eller hur, Per Bolund. Vi vet inte.
              Ni målar väldigt svarta färger i stället för att se på möjligheterna.
            </seg>
            <seg n="6b87cc3a">
              Som sagt: Om det uppstår problem genom förändringen i filiallagen
              och förordningsförändringen kommer regeringen skyndsamt att vidta
              åtgärder, och det förväntar vi oss i utskottet också.
            </seg>
          </u>
          <note type="speaker" n="4a05d139">
            Anf. 28 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-4" n="b65b4d56">
            <seg n="aafb2200">
              Fru talman! Jag tolkar svaret som att den princip som faktiskt
              gäller för den här regeringen är att man inför regler som man
              inte riktigt vet konsekvenserna av, och sedan utreder man och
              löser problem som uppstår i efterhand.
            </seg>
            <seg n="0e55a9ac">
              Jag vill hävda att det är bra att vara efterklok, men att vara
              klok från början är bättre. Det kan vara en princip att man faktiskt
              försöker ta hänsyn till de varningar som kommer, att lyssna till
              en fackföreningsrörelse som med sin erfarenhet tror att detta
              kommer att få svåra konsekvenser och att det kommer att bli mycket
              svårare att klara av det fackliga arbetet och att se till att
              den svenska modellen upprätthålls i Sverige.
            </seg>
            <seg n="a0651384">
              Regeringen och de borgerliga partierna borde även lyssna till
              den oro som uttrycks från svenska myndigheter, till exempel Skatteverket
              och Bolagsverket, som visar att det här kan få svåra konsekvenser
              och att det kan bli svårt att upprätthålla det svenska regelverket
              och den svenska lagstiftningen när det inte finns någon motpart
              i landet att prata med.
            </seg>
            <seg n="668b7f2e">
              Varningssignalerna finns, och jag ser väldigt starka skäl för
              regeringen och de borgerliga partierna att vara medvetna om kritiken
              och riskerna och faktiskt från början ta in det i sitt arbete
              och se till att det finns en lösning på problemet. Den borgerliga
              regeringen har haft tre år på sig att arbeta med den här frågan;
              självklart hade det funnits tid och möjlighet att också komma
              med förslag på åtgärder för att inte riskera förhandlingsrätten
              och den svenska modellen. Men man har valt att inte göra det,
              för man tycker helt enkelt inte att frågan är prioriterad.
            </seg>
          </u>
          <note type="speaker" n="667ae525">
            Anf. 29 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-27f4385a7547a4e9-5" n="440a77fc">
            <seg n="f7890cc7">
              Fru talman! Jag kan konstatera att jag fortfarande inte har fått
              svar från oppositionen om ni gör bedömningen att gemensamhetsrätten
              är bra.
            </seg>
            <seg n="f70f3ff3">
              I det här direktivet för tjänstedirektivet handlar det om en
              balansgång mellan gemensamhetsrätten och de regler och förordningar
              som vi har haft i Sverige. Tjänstedirektivet handlar dock inte
              om arbetsrätten, och därför behöver det heller inte framgå av
              lagen.
            </seg>
          </u>
          <note type="speaker" n="4161c8c7">
            Anf. 30 ANNIKA QARLSSON (c):
          </note>
          <u who="annika_qarlsson_be4975" xml:id="i-6b61997050faba31-0" n="e383b9e1">
            <seg n="d2cd4c38">
              Fru talman! Europa är i dag i en svår ekonomisk situation. Lågkonjunkturen
              och finanskrisen bidrar båda till ett ökat reformbehov, och det
              gör det ännu viktigare att genomföra långsiktiga förbättringar
              i vårt samhälle för att komma starkare ur krisen. Behovet av att
              samarbeta över gränserna är stort, eftersom människor, företag
              och nationer är extremt beroende av varandra.
            </seg>
            <seg n="69b47973">
              EU:s mest positiva effekter och största framgångar har att göra
              med den fria rörligheten. EU har utvecklats stegvis under lång
              tid. Att skapa gemensamma regler för så många länder i Europa
              har varit en lång och mödosam process av enorm betydelse för var
              och en som bor i Europa. Därför känns det bra att vi nu ska implementera
              tjänstedirektivet innan årsskiftet.
            </seg>
            <seg n="604a031f">
              Fru talman! I strategin för en ökad tillväxt i Europa intar tjänstesektorn
              en nyckelroll i den framtida produktiviteten och sysselsättningen.
              Ända sedan 1995 har Sverige kunnat ta del av de välfärdsvinster
              som EU:s fria rörlighet för varor, tjänster, kapital och människor
              medför. Det underlättar vardagen för alla människor, inte minst
              när det gäller möjligheten att få jobb. Mellan 1999 och 2003 skapades
              sex miljoner nya jobb i EU-länderna. Handeln inom unionen ökade
              med 30 procent, och andelen utländska direktinvesteringar har
              fördubblats.
            </seg>
            <seg n="6b461dd4">
              Vi anser att potentialen är stor. Tjänstesektorn i Europa står
              för 7580 procent av den samlade produktionen, men av den totala
              handeln mellan EU:s länder är endast 2025 procent tjänstehandel.
              Det finns således en betydande outnyttjad handelspotential inom
              EU. Det kan så klart sägas vara lättare att handla med bilar än
              med frisörtjänster, men mycket tyder ändå på att potentialen i
              tjänstehandeln är grovt underskattad. Andelen tjänster i varuhandeln
              ökar. De flesta nya jobb skapas just i tjänstesektorn.
            </seg>
            <seg n="28a5160f">
              Det har varit en lång process sedan tjänstedirektivet antogs
              2006. Anledningen är den ständigt expanderande tjänstesektorn
              som rymmer en mångfald verksamheter. Mycket har dock gjorts, och
              för många tjänstesektorer finns numera gemensamma bestämmelser
              som ersätter nationella särregleringar.
            </seg>
            <seg n="3603c80b">
              Centerpartiet välkomnar implementeringen av tjänstedirektivet,
              även om sektorer som hälso- och sjukvårdstjänster blev undantagna
              från tjänstedirektivet. Vi tycker att det är självklart att även
              de borde vara med i regelverket, men vi välkomnar att man har
              kommit så här långt och är med och stöttar i den delen.
            </seg>
            <seg n="8304b168">
              Tjänstedirektivet har väckt starka känslor. Den fria rörligheten
              för tjänster har ställts mot den nationella välfärden i allmänhet
              och arbetstagarintressen i synnerhet. Det är tydligt att det råder
              vitt skilda uppfattningar om vilken inverkan detta har på den
              svenska kollektivavtalsmodellen.
            </seg>
            <seg n="9339fc1a">
              I den motion oppositionen har lämnat står det att den svenska
              arbetsmarknadsmodellen är i fara när kravet på behörig föreståndare
              tas bort eftersom det inte kan upprätthållas inom det europeiska
              ekonomiska samarbetsområdet, eftersom kravet strider mot tjänstedirektivet.
            </seg>
            <seg n="2e234aed">
              Faktum är att filiallagen i dess nuvarande form inte är förenlig
              med EG-rättslig praxis, vilket i sig argumenterar för en översyn
              av lagstiftningen. Centerpartiet tycker det är bra att en kommande
              utredning gör en översyn av filiallagstiftningen. Det handlar
              om en konsekvensutredning av eventuella föreslagna ändringar men
              också om att belysa effekterna av dessa. Det kan handla om arbetstagarorganisationernas
              möjlighet att utnyttja sin förhandlingsrätt. Vi tycker det är
              bra om utredaren dessutom lägger vikt vid regelförenkling, till
              exempel åtgärder som minskar företagens administrativa kostnader
              och som ger en märkbar förändring i företagens vardag.
            </seg>
            <seg n="bc2f4bd5">
              Den svenska modellen har en lång historia med en kärna som bygger
              på avtal mellan arbetsmarknadens parter. Detta innebär att parterna
              själva reglerar villkoren sinsemellan utan inblandning av lagstiftaren.
              Centerpartiet är positivt till denna modell, samtidigt som vi
              anser att den behöver anpassas utifrån en global marknad och självklart
              till de nya spelreglerna på arbetsmarknaden.
            </seg>
            <seg n="18359897">
              År 2004 varnade Göran Persson för social turism och krävde övergångsregler
              för att skydda oss mot medborgare från våra grannländer. Centerpartiet
              stod då upp för öppenhet och människors lika värde och en tilltro
              till människor. Det gör vi nu också. Både arbetstagare och företagare
              måste inse och förhålla sig till faktum: Att stänga gränser är
              att stänga utveckling och framtid ute. Utan detta samarbete hade
              den polska rörmokaren förblivit arbetslös i Polen, medan det var
              arbetskraftsbrist på Irland. Svenska byggnadsarbetare hade under
              vår kris 1994 förblivit arbetslösa när det samtidigt var byggboom
              i Berlin.
            </seg>
            <seg n="ea3a247f">
              Vi är beredda att anta utmaningen att utveckla det här tillsammans.
              Vi värnar om fri konkurrens, rörlighet och öppenhet.
            </seg>
            <seg n="388e23f2">
              Implementeringen av tjänstedirektivet anger riktningen för marknaden
              och klargör rätten till fri rörlighet och konkurrens. Direktiven
              syftar till att göra det enklare för företag att etablera sig
              och att utföra tillfälliga tjänster på EU:s inre marknad. För
              att underlätta den fria rörligheten tar vi bort en tung och onödig
              byråkrati genom att förenkla administrationen för tjänsteproducenterna
              och stärka tjänstekonsumenternas rättigheter.
            </seg>
            <seg n="aa18bad7">
              Jag har en stor förhoppning på tjänstedirektivet och att en liberalisering
              och avreglering av tjänstemarknaden inom EU också kommer att leda
              till ökad produktivitet. Många med mig ser en betydande outnyttjad
              handelspotential inom tjänstesektorn. Det är denna som just tjänstedirektivet
              har som mål att frigöra. Det gynnar både enskilda medborgare och
              den gemensamma samhällsnyttan.
            </seg>
            <seg n="7d03b9d0">
              Traditionell industri ska inte förringas, absolut inte, men vi
              är i allt högre grad på väg in i ett tjänstesamhälle. Nya europeiska
              entreprenörer och innovatörer växer fram. Företag strukturerar
              sig på nya sätt och stärks i den globala konkurrensen. Medan industrijobben
              flyttar och ibland rationaliseras bort expanderar näringar inom
              tjänstesektorn. I dag när vi diskuterar framtiden för Volvo och
              Saab, som är högaktuella i min egen hemregion, är det ett faktum
              att det faktiskt är fler som de senaste tre åren har anställts
              av de företag som Dagens Industri utser till Gasellföretag. Forskning
              visar att det är de små snabbväxande företagen som skapar de flesta
              nya jobben, till skillnad från ekonomins elefanter som alltid
              måste effektivisera och ofta dras med att behöva minska på sysselsättningen.
              Jag tror att de behövs i alla olika delar.
            </seg>
            <seg n="53909c1f">
              Den nya rörligheten över gränserna och befrielsen av våra grannländer
              har också kommit att illustrera frågan om arbetstagarnas rätt
              att konkurrera. Konkurrens skapar valfrihet för konsumenter, restriktioner
              begränsar den. Konkurrens är också det som följer om det råder
              frihet att etablera sig.
            </seg>
            <seg n="738dff50">
              Oavsett vad man väljer har konkurrensen bidragit till att förbättra
              kvaliteten. Om det finns få barriärer för frivilligt utbyte kommer
              det att finnas konkurrens mellan olika länder. Innovatörer och
              entreprenörer kommer att kunna konkurrera om att söka de bästa
              nya sätten att producera det som vi som konsumenter vill ha. Detta
              skapar en utveckling mot ständigt ökad kvalitet, effektivitet
              och produktivitet. Tjänsterna blir fler och priset en bråkdel.
            </seg>
            <seg n="84ab453e">
              Fru talman! Mycket har gjorts, men det återstår en hel del innan
              målet är uppnått och vi har en tjänstesektor som fungerar på samma
              villkor som handeln med varor. Uppbyggnaden av en gemensam europeisk
              tjänstemarknad påbörjades långt innan tiden för Sveriges inträde
              i Europeiska gemenskapen.
            </seg>
            <seg n="cbc9b752">
              Genom implementeringen av tjänstedirektivet i dag tar vi ett
              stort steg mot en gemensam tjänstemarknad. Centerpartiet vill
              verka för en politik som öppnar gränserna för att enskilda företagare
              ska våga investera och satsa på nya affärsidéer och för att enskilda
              människor ska våga flytta till ett annat land för att skapa sig
              det välstånd som de eftersträvar. Vi har en dröm om ett företagsamt
              och ett välmående Europa. Med tjänstedirektivet kommer en ökad
              öppenhet. Ökad öppenhet skapar välstånd och fler jobb åt alla.
            </seg>
          </u>
          <note n="2e1070c0">
            Jag yrkar bifall till förslagen i betänkandet och avslag på reservationerna.
          </note>
          <note type="speaker" n="e6913bd1">
            Anf. 31 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-5" n="cfc04ba8">
            <seg n="8303c301">
              Fru talman! När man efter långa och svåra förhandlingar hade
              lyckats få fram ett nytt förslag om tjänstedirektivet sades det
              att förslaget inte skulle påverka arbetsrätten och kollektivavtalen.
              Vi fick bort den skrivning som sade att länderna inte skulle få
              kräva att de utländska företagen skulle ha representanter på plats,
              säger Jan Andersson till LO-tidningen. Jan Andersson var tidigare
              EU-parlamentariker för Socialdemokraterna. Det var en anledning
              att fira att länderna även i framtiden skulle ha rätt att kräva
              att utländska bolag skulle ha en person på plats i landet. Det
              hade EU-kommissionen först varit emot.
            </seg>
            <seg n="92f208ad">
              Nu kommer då regeringen och säger: Nej, vi kan inte ha det så
              här. Vi måste ta bort det här förslaget. LO, TCO och Saco har
              sagt att vi måste ha en behörig person och att man måste kunna
              kräva att den personen finns här i landet så att man kan teckna
              kollektivavtal. Det är inte motstridigt, och det var därför vi
              antog tjänstedirektivet i EU.
            </seg>
            <seg n="c0200fa8">
              Annika Qarlsson säger att det är bra att ta bort mycket tung
              och onödig byråkrati. Min fråga till Annika Qarlsson, fru talman,
              blir: Är svenska kollektivavtal och svensk arbetsrätt tung och
              onödig byråkrati? Man kan nämligen tolka det på det sättet.
            </seg>
            <seg n="9174c009">
              Om man nu inte säkerställer möjligheten för de fackliga organisationerna
              att teckna kollektivavtal och därmed också skriver in i den horisontella
              lagen att arbetsrätten inte ska påverkas av tjänstedirektivet
              säger man faktiskt att det är tung och onödig byråkrati, eller
              som Marie Weibull Kornias nyss sade: Det är möjligt att det blir
              de här effekterna. Vi får väl se, och sedan får regeringen utreda.
            </seg>
            <seg n="74fba704">
              Min fråga, fru talman, är: Varför tycker Annika Qarlsson inte
              att det är viktigt att säkerställa att svenska kollektivavtal
              ska gälla på svensk arbetsmarknad?
            </seg>
          </u>
          <note type="speaker" n="f1e81ed5">
            Anf. 32 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-6b61997050faba31-1" n="e383b9e1">
            <seg n="8c46d5a5">
              Fru talman! Jag ska vara ännu tydligare och säga att i det här
              förslaget tar vi inte bort förhandlingsrätten. I oppositionens
              argumentering låter det som att alla möjligheter att över huvud
              taget upprätthålla ett kollektivavtal i Sverige nu försvinner.
              Det vi säger är att vi inte kan ställa krav på att någon ska vara
              bosatt i Sverige för att vara den som förhandlar. Däremot försvinner
              inte något krav på att faktiskt ha rätten att förhandla. Det tror
              jag är viktigt att klargöra. Ibland låter det som om vi skrotar
              alltihop, men så är inte fallet.
            </seg>
            <seg n="a0a029ab">
              När det gäller arbetsrätten finns det tydliga skrivningar i tjänstedirektivet
              under flera olika punkter i flera olika artiklar. Det vi menar
              när vi säger att vi ska titta över detta med en utredare är att
              det ju handlar om att ha med sig det perspektivet hela tiden.
              När vi gör de här förändringarna måste vi också se till att det
              inte blir någon onödig byråkrati. Därmed inte sagt att vi inte
              ska se till att det finns en bra möjlighet att upprätthålla den
              svenska kollektivavtalsmodellen.
            </seg>
          </u>
          <note type="speaker" n="81b14f34">
            Anf. 33 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-6" n="cfc04ba8">
            <seg n="b957532a">
              Fru talman! Om man inte har en behörig företrädare i Sverige,
              om företagen och näringsidkarna inte har en behörig företrädare,
              vem ska man då teckna kollektivavtal med? Vem ska man delge att
              man har en förhandlingsframställan om det inte finns en person
              på plats?
            </seg>
            <seg n="58bd2c75">
              Vi har redan i dag sett att det har uppstått problem, till exempel
              efter stormen Gudrun då utländska företag kom till Sverige. Det
              finns arbetstagare som fortfarande inte har fått ut pengar. Där
              fanns det tydliga problem med att de här företagen inte var registrerade.
            </seg>
            <seg n="bf096a41">
              Risken är uppenbar att det här ökar dramatiskt när man tar bort
              kravet på behörig företrädare. För mig är det så uppenbart att
              de borgerliga företrädarna inte har lyssnat eller inte har förstått
              vad LO, TCO och Saco har sagt. Ni äventyrar faktiskt den svenska
              modellen och arbetsrätten genom att inte införa kravet på behörig
              företrädare.
            </seg>
            <seg n="22f38792">
              Jag förstår att Annika Qarlsson på något sätt tycker att det
              är bra, eftersom hon har haft och har en partiföreträdare, Maud
              Olofsson, som har sagt att svenska löntagare nu ska konkurrensutsättas
              på samma sätt som svenska bönder. Det kan man bara göra på ett
              sätt, genom att dumpa lönerna, genom att ta hit företag som har
              sämre villkor, sämre arbetsmiljö och sämre löner än de svenska
              företagen.
            </seg>
            <seg n="23583af9">
              Det innebär också att man snedvrider konkurrensen mot de svenska
              företagarna, som faktiskt tycker att det är viktigt att säkerställa
              att man har en god arbetsmiljö och drägliga villkor för sina anställda.
              Det innebär alltså inte bara ett hot mot löntagarna utan det är
              också ett hot mot de svenska företagen. Den frågan har ni inte
              ens tagit upp.
            </seg>
            <seg n="72269aee">
              Jag har framfört det tidigare och jag framför det igen: Jag tycker
              att det är orimligt att inte den borgerliga majoriteten och den
              borgerliga regeringen har lyssnat på LO, TCO och Saco. De företräder
              fyra miljoner löntagare i Sverige, och jag tycker att de har en
              poäng när de säger att det ska finnas en behörig företrädare så
              att man kan teckna kollektivavtal i Sverige.
            </seg>
          </u>
          <note type="speaker" n="306d91e7">
            Anf. 34 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-6b61997050faba31-2" n="e383b9e1">
            <seg n="76964eb7">
              Fru talman! Vi har lyssnat. Däremot ser vi att de lagar som finns
              i dag strider mot EG-rätten. Det pågår en utredning av hur de
              svenska lagarna ser ut i dag. Vi måste förändra dem. Därför tillsatte
              vi en utredning för att just titta på de här delarna och komma
              fram till på vilket sätt vi kan ordna det utan att det strider
              mot gemenskapsrätten. Jo, vi har lyssnat.
            </seg>
            <seg n="cd67bdb5">
              När det handlar om en person som ska vara närvarande måste vi
              ändå göra en jämförelse. Om vi till exempel har ett skånskt företag
              som etablerar sig uppe i Dorotea det är ungefär 200 mil däremellan
              gäller precis samma krav som när ett företag från Italien etablerar
              sig i Malmö eller ett från Malmö etablerar sig i Italien. Det
              är klart att det finns en person från företaget som är ansvarig
              för att se till att förhandla. Däremot kan vi inte ställa kravet
              att den personen ska vara bosatt i Sverige. Det är den biten som
              vi plockar bort. Förhandlingsrätten är kvar oförändrad. Det gäller
              bara att se till att vi faktiskt kan hitta sätt att lösa detta.
              Det finns modern teknik för att också kunna hantera att det inte
              är uppåt i landet utan i stället ned genom Europa som man ska
              förhandla om de här delarna.
            </seg>
            <seg n="73834d02">
              När det gäller frågan om att konkurrensutsätta är det intressant
              att du tar upp just böndernas situation. Vi skulle kunna ta upp
              hela varuproduktionen i dag och fundera på var din tröja, dina
              byxor och dina skor kommer ifrån. Jag misstänker att det inte
              är svensk produktion som du har på dig i dag. Någonstans handlar
              det om att vi har en global ekonomi som konkurrensutsätts på område
              efter område. Det har inte lett till att vi har slutat att handla
              kläder utanför Sveriges gränser eller att vi har ett kylskåp som
              produceras någon annanstans i Sverige än där vi bor.
            </seg>
            <seg n="b1e1f9e0">
              Med tjänstedirektivet öppnar vi också upp den delen för tjänstesektorn.
              Det här är någonting som pågår på område efter område. Det som
              skulle vara alternativet är ju att bomma igen butiken och säga
              att vi inte vill vara med om någon utveckling. Vi vill backa tillbaka
              och inte vara med om det här längre. Det är den underliggande
              tonen som finns i oppositionens diskussion i kammaren i dag. Vill
              ni vara med i gemenskapen och utveckla Europa eller vill ni backa
              hem och stänga dörren?
            </seg>
          </u>
          <note type="speaker" n="aaa8d20d">
            Anf. 35 KENT PERSSON (v) replik:
          </note>
          <u who="kent_persson_558c98" xml:id="i-378aafb2cb938343-5" n="478f0caa">
            <seg n="d0515c0d">
              Fru talman! Jag återkommer till frågan om ett borttagande i filiallagen.
            </seg>
            <seg n="16bdfad2">
              Det är inte bara de fackliga organisationerna som har reagerat
              på borttagandet av den nuvarande ordningen utan även Arbetsmiljöverket
              har gjort det.
            </seg>
            <seg n="fbbb6406">
              Bolagsverket framför det faktum att en ändring i filialförordningen
              innebär att Sverige får än svårare att kontrollera verksamhet
              som bedrivs i landet, och skatteundandragande och problem med
              ekonomisk brottslighet skulle kunna öka.
            </seg>
          </u>
          <note n="421fd995">
            Delar ni Bolagsverkets uppfattning, Annika Qarlsson?
          </note>
          <note type="speaker" n="8f90b0b4">
            Anf. 36 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-6b61997050faba31-3" n="e383b9e1">
            <seg n="04e2e916">
              Fru talman! Regeringen gjorde klart i propositionen och som vi
              i näringsutskottet och arbetsmarknadsutskottet, som jag sitter
              med i, har visat på att det finns saker som vi måste lyssna på,
              ta till oss och titta vidare på. Vi kan också konstatera att nuvarande
              filiallag strider mot gemenskapsrätten och mot det föreslagna
              tjänstedirektivet. Därför måste de bitarna flyttas ut eftersom
              de inte stämmer med vad vi har kommit överens om i Europa.
            </seg>
            <seg n="cf3d9322">
              Det gäller att vi tar steget vidare och ser över dessa bitar.
              Det här handlar också om ett annat problem som vi inte har lyft
              upp och talat om här, nämligen att det finns både seriösa och
              oseriösa företagare som etablerar sig. Vi måste alltså ta fram
              regelverk som fungerar bra och gör det enkelt för seriösa företagare
              att etablera sig, bedriva bra verksamhet och följa reglerna. Det
              är dem vi är intresserade av. När det gäller oseriösa företagare,
              av alla olika ursprung, som eventuellt väljer att etablera sig
              handlar det om helt andra saker. Det spelar ingen roll om det
              finns en filiallag, någon annan lagstiftning, en finsk brevmottagare
              eller något annat. Där finns det andra problem som måste lösas
              på andra sätt.
            </seg>
            <seg n="bcd2d331">
              Men när det handlar om seriösa företag kommer de att finnas på
              plats. De finns någonstans. Det är företag som existerar, annars
              kan de inte etablera sig i Sverige och svenska företag kan inte
              etablera sig utomlands. Eftersom vi tillämpar svensk kollaktivavtalsmodell
              i Sverige har man rätt att förhandla. Den rätten tar vi inte bort.
              Däremot kan kravet att den man förhandlar med ska vara bosatt
              i Sverige inte vara kvar, och därför tar vi bort det.
            </seg>
          </u>
          <note type="speaker" n="cdc6e75a">
            Anf. 37 KENT PERSSON (v) replik:
          </note>
          <u who="kent_persson_558c98" xml:id="i-378aafb2cb938343-6" n="478f0caa">
            <seg n="23ad5211">
              Fru talman! Jag konstaterar att jag inte fick svar på frågan
              om Annika Qarlsson delade Bolagsverkets uppfattning att borttagande
              av paragrafen skulle innebära svårigheter för Bolagsverket och
              Arbetsmiljöverket att fullfölja sin myndighetsuppgift. Det är
              sant att det skulle kunna innebära ökad ekonomisk brottslighet
              i Sverige.
            </seg>
            <seg n="c3f88c42">
              Det här är allvarligt, och det innebär att vi kan få en ordning
              där oseriösa företag som Annika Qarlsson pratade om inte konkurrerar
              på samma villkor som de seriösa företagen. Det problemet finns
              redan i dag i Sverige, och det skulle kunna öka ytterligare. Det
              är vad Bolagsverket påtalar i sitt remissyttrande.
            </seg>
            <seg n="a7671d21">
              Delar Annika Qarlsson Bolagsverkets farhågor att det här kan
              inträffa? Varför lägger man inte fram förslag på hur det kan åtgärdas
              innan vi fattar beslut?
            </seg>
          </u>
          <note type="speaker" n="39fca8a6">
            Anf. 38 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-c571d542ff85a143-0" n="e383b9e1" next="i-3f3da431ea561b28-0">
            <seg n="6e690e09">
              Fru talman! Bolagsverkets ingång i detta speglar både en farhåga
              och en insikt om att man kanske måste förändra sitt arbetssätt.
              Det är den viktigaste delen. Jag anser att jag svarade i min förra
              replik, men jag ska upprepa mig. Ja, vi har lyssnat på synpunkterna,
              och det är därför regeringen är tydlig med att man ska tillsätta
              en utredning som ser över frågorna. Vilka delar måste man möta
              och se?
            </seg>
            <seg n="622ca270">
              Regeringen har också gjort bedömningen att det här inte är ett
              så stort och akut ärende som oppositionen vill måla upp att det
              måste vara. Tvärtom finns ett uppdrag framöver att se vad som
              ska hända och utvecklas. Det är också enormt viktigt att fortsätta
              att vara tydlig med att vi inte tar bort förhandlingsrätten. Även
              om vi inte har krav på att vara bosatt i Sverige är det fortfarande
              tydligt uttalat i tjänstedirektivet, i artiklarna, att direktivet
              inte påverkar arbetsrätten, det vill säga sådana rättsliga eller
              avtalsreglerade bestämmelser om anställningsvillkor och arbetsförhållanden,
              inbegripet hälsa och säkerhet på arbetsplatsen, samt förhållandet
              mellan arbetsgivare och arbetstagare som medlemsstaterna tillämpar
              i enlighet med nationell lagstiftning som respekterar gemenskapsrätten.
            </seg>
          </u>
          <note n="04fef46e">
            I nästa artikel framgår att direktivet inte heller påverkar rätten
            att förhandla om, ingå eller tillämpa kollektivavtal samt att
            vidta stridsåtgärder i enlighet med nationell lagstiftning och
            praxis som respekterar gemenskapsrätten. I artikel 16.3 uttalas
            att medlemsstat inte heller får hindras att i enlighet med gemenskapsrätten
            tillämpa sina regler för anställningsvillkor, inbegripet regler
            i kollektivavtal. Arbetsrätten berörs även i tjänstedirektivets
            inledande skäl.
          </note>
          <u who="annika_qarlsson_be4975" xml:id="i-3f3da431ea561b28-0" n="e383b9e1" prev="i-c571d542ff85a143-0">
            <seg n="b1b1a740">
              Det här är svar som redan finns. Det finns väl dokumenterat vad
              som gäller i frågorna. Frågan är om vi tror på att en gemensam
              öppen marknad och fri rörlighet är något positivt. Jag tror det.
            </seg>
          </u>
          <note type="speaker" n="91d69c3c">
            Anf. 39 EVA JOHNSSON (kd):
          </note>
          <u who="eva_johnsson_ec5ffa" xml:id="i-460e2669462403f5-0" n="fd31e9bb">
            <seg n="c81c609c">
              Fru talman! Att komma en bit ned på talarlistan innebär att det
              finns en uppenbar risk för en och annan upprepning, men jag dristar
              mig ändå att kanske nudda vid en och annan sanning som har sagts
              tidigare under debatten och hoppas att ni har överseende med det.
              Möjligen kan det komma fram en och annan ny infallsvinkel.
            </seg>
            <seg n="0a3d348e">
              En fri tjänstehandel utgör tillsammans med de övriga tre friheterna,
              varor, kapital och personer, grunden för det EU vi känner i dag.
              Man slog i Romfördraget 1957 fast dessa friheter. Vi kan i dag
              handla, betala och resa över gränserna i Europa. Genom det här
              skapar vi förståelse för varandras kulturer, vi binds samman genom
              handel, och vi kan därför i större utsträckning undgå krig. Det
              har vi också sett i Europas ganska korta historia. Vi har undvikit
              krig. Det finns oerhört många positiva effekter med den gemenskap
              vi har bildat.
            </seg>
            <seg n="6a394522">
              För tjänsterna har det inte gått lika snabbt och smidigt. Tjänstesektorn
              står i dag visserligen för ungefär 75 procent av EU:s samlade
              produktion, men av handeln mellan länderna är endast 2025 procent
              tjänstebaserad.
            </seg>
            <seg n="65b40cf2">
              I ett Sverige och ett Europa som har drabbats hårt av den finansiella
              krisen är det viktigt att komma ihåg att det främst är inom tjänstesektorn
              som de flesta nya arbetstillfällena skapas, som vi också har berört
              tidigare i debatten. Därför är det viktigt att implementera det
              tjänstedirektiv som antogs 2006 och som ska underlätta den fortsatta
              tjänstehandeln över gränserna.
            </seg>
            <seg n="5927c7ba">
              Fru talman! Rent konkret innebär det nu att regeringen lägger
              fram en proposition om att en lag om tjänster på den inre marknaden
              införs. Lagen ska bland annat innehålla bestämmelser om en gemensam
              insats, en så kallad kontaktpunkt dit tjänsteleverantörer och
              deras kunder kan vända sig gällande tillstånd eller information,
              tidsfrister för när myndighet ska lämna besked till tjänsteleverantören
              och hur samarbetet mellan myndigheterna i olika länder ska bli
              bättre. Lagen ska dessutom reglera att tjänsteleverantörerna på
              bästa sätt ska lämna information till sina kunder.
            </seg>
            <seg n="664cb4e6">
              Förutom själva lagen om tjänster på den inre marknaden kräver
              tjänstedirektivet att vi anpassar den svenska lagstiftningen så
              att den inte står i strid med EG-rätten. EU-kommissionen har legat
              på oss för att ändra vår lagstiftning. Det är en konsekvens av
              att vi är med i gemenskapen. Det kan till exempel handla om tullagen,
              anordnande av automatspel eller resegarantilagen. Men i fokus
              för debatten, som vi redan tidigare har hört, har filiallagen
              hamnat.
            </seg>
            <seg n="7625de99">
              I filiallagen finns en bestämmelse om att näringsverksamhet som
              bedrivs i Sverige av utomlands bosatta svenska eller utländska
              medborgare ska ha en i Sverige bosatt föreståndare med ansvar
              för den verksamhet som bedrivs i Sverige. Det står, enligt regeringen,
              i direkt strid med den bestämmelse i tjänstedirektivets artikel
              14.1 b som innebär att medlemsstater inte kan ställa krav på att
              tjänsteleverantören eller hans eller hennes personal ska vara
              bosatta på landets territorium. Därför har regeringen valt att
              ändra filiallagens bestämmelse så att man bara kan ställa detta
              krav på svenska och utländska medborgare som är bosatta utanför
              EES-området. Vi kan ju inte införa en lag i Sverige som strider
              mot EG-rätten.
            </seg>
            <seg n="6cfd5fc0">
              Fru talman! Vi kristdemokrater, och alliansen, vill slå vakt
              om den svenska arbetsmarknadsmodellen. Det kan inte tillräckligt
              ofta och tydligt understrykas, tydligen. Vi vill därför ha en
              utformning av bestämmelsen som tar hänsyn till både EG-rätten
              och den svenska arbetsmarknadsmodellen. Det finns en stor risk
              att det som oppositionen nu föreslår går emot den bestämmelse
              som finns i tjänstedirektivet.
            </seg>
            <seg n="fd6dfb2a">
              En möjlig lösning kan finnas i Finland, där den finska utstationeringslagen
              ställer krav på det företag som har en utstationering längre än
              två veckor: det är skyldigt att ha en företrädare som är bosatt
              i Finland.
            </seg>
            <seg n="8a09d86d">
              Men man ska komma ihåg, som tidigare har nämnts här, att även
              Finland efter kritik från EU-kommissionen har fått ändra sin associationsrättsliga
              lag angående rättighet att idka näring så att den inte står i
              strid med EG-rätten. Dessa ändringar är lika dem som regeringen
              nu föreslår inom filiallagen. Den finska utstationeringslagen
              är dock helt arbetsrättslig, och det går inte att rakt av jämföra
              den med den svenska filiallagen, som är av associationsrättslig
              natur.
            </seg>
            <seg n="fccf622f">
              För att komma till rätta med dessa problem har vi konsekvensutredningen,
              som vi tycker är viktig därför att den kan belysa effekterna av
              lagen. Här behöver tas upp arbetstagarorganisationernas möjlighet
              att utnyttja sin förhandlingsrätt men också hur vi gör fler regelförenklingar
              för företagen. Till skillnad från oppositionen vill vi alltså
              både slå vakt om den svenska modellen och underlätta för företagen.
            </seg>
            <seg n="98cc17fa">
              Under debatten har det, som sagt var, talats om krisscenarier
              av oanade slag som vi har framför oss. Jag tycker att regeringen
              och vi i utskottsmajoriteten med detta betänkande har en klok
              och balanserad inställning. Vi vill följa upp det. Men om man
              lyssnar på oppositionen får man en stark känsla av att allt det
              goda finns i Sverige och allt det onda finns utanför Sveriges
              gränser. Vi har inte den inställningen. Vi tror att det finns
              positiva företag och företagsidkare även utanför Sveriges gränser.
              Det här kommer att bli en tillgång för svenska medborgare.
            </seg>
            <seg n="1d578a5a">
              Det är inte heller en lösning, som oppositionen menar, att vi
              helt ska strunta i EU-kommissionens krav på anpassning av vår
              lagstiftning. Enligt kommissionen själv hade de flesta EU-länder
              i slutet av september anpassat sin lagstiftning. Men det är sex
              länder som återstår, och det finns en oro hos kommissionen för
              att dessa inte blir färdiga till den 27 december då tjänstedirektivet
              ska vara färdigt och implementerat.
            </seg>
            <seg n="04c90640">
              Det här ser vi allvarligt på. Oppositionen å sin sida vill att
              vi ska låta filiallagen vara som den är trots att Sverige har
              fått kritik för denna av EU-kommissionen. Det är inte seriöst
              att agera på det sättet.
            </seg>
            <seg n="51e6cc73">
              Därför vill jag med glädje yrka bifall till förslaget i betänkandet
              och avslag på motionerna.
            </seg>
            <seg n="d305e949">
              Detta innebär sammanfattningsvis
            </seg>
          </u>
          <note type="speaker" n="ad609be4">
            Anf. 40 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-7" n="cfc04ba8">
            <seg n="93778c43">
              Fru talman! Med de anföranden vi har hört från de borgerliga
              ledamöterna är det uppenbart att de inte har förstått problemet.
              De har inte förstått eller inte velat ta till sig kritiken.
            </seg>
            <seg n="8e0ddff2">
              Vi tycker att man ska införa det svenska tjänstedirektivet. Vi
              har inte motsatt oss någonting kring det. Det handlar alltså om
              att vi inte vill införa låga löner i Sverige. Vi vill inte införa
              lönedumpning. Vi vill inte införa ett rättslöst tillstånd på svensk
              arbetsmarknad.
            </seg>
            <seg n="b45e0f1d">
              Min fråga till Eva Johnsson är: För vad tror hon att LO, TCO
              och Saco har uppvaktat riksdagens näringsutskott i den här frågan?
              Var det därför att de tyckte att det var roligt? Eller fanns det
              någon kritik i det de sade? Var man orolig för någonting? Ja,
              det var man.
            </seg>
            <seg n="091f5ed2">
              Det har också låtit som att Sverige och svensk fackföreningsrörelse
              skulle vara protektionistiska. Ingenting kan vara mer felaktigt.
              Facket har jobbat internationellt länge. Jag kan påminna Eva Johnsson
              om att Wanja Lundby-Wedin som är ordförande i LO dessutom är ordförande
              i Europafacket. Ylva Thörn är ordförande i Kommunal och ordförande
              i Iska, internationalen för offentliganställda. Vi har massor
              av internationaler där fackliga företrädare från Sverige jobbar,
              och man jobbar för att få det globalt bättre på arbetsmarknaden.
              Samtidigt som man gör det påminner man om vikten av att försvara
              svenska kollektivavtal på svensk arbetsmarknad.
            </seg>
            <seg n="00c6e21d">
              När Sverige gick med i EU 1994 var det uppenbart och tydligt
              för de svenska medborgare som röstade ja att den svenska modellen,
              svenska kollektivavtal och svensk arbetsrätt inte skulle påverkas.
              Gång på gång ser vi nu att man försöker förändra. Det är regeringen
              som i det här fallet inte ser problemen.
            </seg>
            <seg n="845e5d92">
              Min fråga till Eva Johnsson är: Varför lyssnar ni inte på de
              fackliga centralorganisationerna? Varför tycker ni inte att det
              är viktigt att det ska finnas en behörig företrädare om ni tycker
              att det är viktigt att man ska kunna försvara förhandlingsrätten?
            </seg>
          </u>
          <note type="speaker" n="cb829659">
            Anf. 41 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-460e2669462403f5-1" n="fd31e9bb">
            <seg n="7cb7fd53">
              Fru talman! Tack för frågan, även om jag känner igen den lite
              grann. Jag ska försöka svara, och möjligen blir det en liten upprepning
              av vad mina kolleger har sagt.
            </seg>
            <seg n="a8d8833a">
              Vi lyssnar naturligtvis både på fackföreningarna och på andra
              organisationer och medborgare. Det är en viktig del av det politiska
              uppdraget att lyssna. Men att lyssna och genomföra exakt det fackföreningarna
              vill är inte samma sak.
            </seg>
            <seg n="1859b97d">
              Vi har lyssnat, vi har hört vad de har sagt, och vi har sedan
              jämfört det med helheten. Vi har då kommit fram till att det nu
              liggande förslaget är väldigt klokt och balanserat. Men vi har
              inte gjort exakt så som fackföreningarna har velat.
            </seg>
            <seg n="17e460fb">
              Jag kan också påminna Eva-Lena Jansson om att det kanske inte
              är första gången i världshistorien som fackföreningarna har dragit
              lite förhastade slutsatser om förslag som regeringen har lagt
              fram och att katastrofen inte har infunnit sig riktigt på det
              sätt som man har beskrivit skulle ske. Det är möjligt att det
              kommer att bli så denna gång också. Katastrofen kommer kanske
              inte att bli riktigt så stor.
            </seg>
            <seg n="2fa75cdf">
              Vi har, som sagt var, en ventil och vi har en konsekvensutredning.
              Vi kommer att följa upp förslaget. Skulle det visa sig att det
              scenario som nu målas upp infinner sig kommer vi omedelbart att
              justera det.
            </seg>
          </u>
          <note type="speaker" n="36724706">
            Anf. 42 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-0ecddc5d7dc66de7-8" n="cfc04ba8">
            <seg n="66abf86e">
              Fru talman! Det är en ganska uppenbar liknelse mellan den borgerliga
              regeringen och den borgerliga majoriteten i riksdagen: Man gör
              helst fel först och är sedan beredd att förändra.
            </seg>
            <seg n="eca30a15">
              När det gäller a-kassan kritiserade de fackliga företrädarna
              och organisationerna regeringens förslag. Man försämrade, och
              nu ser vi konsekvensen att människor blir utförsäkrade och får
              gå på socialbidrag.
            </seg>
            <seg n="6a535141">
              Regeringen försämrade försäkringssystemet när det gäller sjukförsäkringen.
              De fackliga organisationerna protesterade, och nu ser man att
              människor blir utförsäkrade och utkastade och får söka socialbidrag.
              Regeringen säger: Vi måste nog se över det där. Det blev nog inte
              så bra.
            </seg>
            <seg n="637a3cc6">
              Regeringen vill ta bort filiallagen, men man vill inte införa
              en regel om att det ska finnas en behörig företrädare. Man säger
              att man ska utreda frågan. Skadan är uppenbar. Det uppstår en
              skada, det får effekter och sedan ska man försöka reparera det.
              Det är ett sådant oklokt agerande. Jag kan inte begripa varför
              man hela tiden vill göra fel först och sedan kanske korrigera.
              Problemet är att när man försöker korrigera blir det inte bra
              i alla fall.
            </seg>
            <seg n="9ba0a1c2">
              Det är uppenbart att de borgerliga företrädarna talar sig varma
              för det svenska kollektivavtalet och den svenska arbetsrätten
              men gör något helt annat när man lagstiftar. Det kommer att vara
              uppenbart också för väljarna. Det är många tomma ord och retorik.
              I agerandet är den borgerliga regeringen och den borgerliga majoriteten
              inte för den svenska modellen och den svenska arbetsrätten; man
              är tvärtom ett hot.
            </seg>
          </u>
          <note type="speaker" n="9ed951d4">
            Anf. 43 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-460e2669462403f5-2" n="fd31e9bb">
            <seg n="9b70ae12">
              Herr talman! Vi ska tydligen prata lite sjukförsäkring och a-kassa
              också. Det skulle vi gärna kunna göra en stund, för det finns
              mycket positivt att säga om de förbättringar som alliansen har
              infört inom sjukförsäkringslagstiftningen. Jag tror dock att vi
              försöker hålla oss till ämnet, nämligen tjänstedirektivet.
            </seg>
            <seg n="214e756d">
              De stora orden och den yviga retoriken står tydligen vi för,
              enligt Eva-Lena Jansson. Jag tycker att vi kanske inte är helt
              ensamma på den planhalvan; vi har gott sällskap av en och annan
              från oppositionen.
            </seg>
            <seg n="26b2f2ae">
              Jag vill än en gång hävda att oppositionen är rätt dyster när
              de målar upp ett eventuellt framtida scenario. Jag är helt övertygad
              om att det inte blir något av dessa mörka moln och detta dystra
              framtidsscenario. Jag tror att vi kan se framtiden an med tillförsikt
              och med glädje trycka på den gröna knappen i eftermiddag.
            </seg>
          </u>
          <note type="speaker" n="a877be78">
            Anf. 44 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-5" n="b65b4d56">
            <seg n="c5d9c335">
              Herr talman! Jag måste medge att jag blev lite förvirrad av Eva
              Johnssons anförande. Hon fick det att låta som att vi i oppositionen
              inte skulle stödja företagande och att vi skulle vara emot EU
              på grund av de invändningar vi har haft. Det lät till och med
              som att vi skulle vara emot freden i Europa för att vi inte oreserverat
              stöder regeringens förslag. Det är ganska långt från sanningen
              och från debattens kärna.
            </seg>
            <seg n="1f1a2a4d">
              Det kanske tål att upprepas även i denna debatt att vi från oppositionen
              stöder den största delen av de föreslagna lagändringarna. Vi stöder
              också att tjänstedirektivet införs i svensk lag.
            </seg>
            <seg n="7d60c575">
              Men, och det är ett viktigt men, vi har också några invändningar
              när det gäller viktiga delar av den svenska arbetsmarknadsmodellen.
              Det handlar om att man behöver ha en motpart att kunna föra en
              förhandling med. Det är detta vi hela tiden har kritiserat.
            </seg>
            <seg n="ea0080bf">
              Vi har gång på gång försökt visa att regeringen både kunde och
              borde ha tagit itu med detta problem i samband med att man genomför
              den lagändring som vi just nu diskuterar. Tyvärr har man inte
              gjort det, och det är för oss svårt att förstå varför man inte
              har valt att prioritera även denna del av lagförändringarna. Det
              hade varit välkommet och nödvändigt att man gjorde det i ett sammanhang
              i stället för att vänta in problemen och sedan försöka lösa dem
              när de väl har uppstått. Det är dumt att sätta en tändsticka till
              huset och sedan i efterhand släcka. Det är bättre att inte tända
              alls.
            </seg>
            <seg n="583a0eb8">
              Eva Johnsson sade att det handlar om att införa en ny lag. Det
              är inte alls det vi föreslår. Det känns som ett sätt att förvirra
              debatten. Det vi kritiserar är att man tar bort en befintlig lag
              utan att införa något i stället. Det är den stora bristen i detta.
            </seg>
            <seg n="545536aa">
              Varför har man inte tagit itu med detta problem, som många har
              pekat på, redan nu när man genomför lagförändringarna?
            </seg>
          </u>
          <note type="speaker" n="aa37059a">
            Anf. 45 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-460e2669462403f5-3" n="fd31e9bb">
            <seg n="23fead7f">
              Herr talman! Jag tackar Per Bolund för inlägget. Det är trevligt
              när oppositionsföreträdare kliver fram och talar om att det är
              en bra lag och att inriktningen är bra. Där är vi rörande överens,
              och det kan vi säga många gånger till varandra.
            </seg>
            <seg n="63178c70">
              I mitt anförande sade jag att regeringen har varit noga med förarbetet.
              De tjänstemän som har jobbat med förslaget har jämfört den svenska
              lagen med tjänstedirektivet för att de inte ska strida mot varandra.
              Regeringen har gjort bedömningen att det står i direkt strid med
              tjänstedirektivets artikel 14 att ha en i Sverige bosatt företrädare
              med ansvar för verksamhet som bedrivs i Sverige. Därför kan vi
              inte kräva det och därav de nuvarande formuleringarna. Jag hoppas
              att det möjligen kan vara ett svar på frågan.
            </seg>
          </u>
          <note type="speaker" n="8d235036">
            Anf. 46 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-6" n="b65b4d56">
            <seg n="2695d20b">
              Herr talman! Vår kritik består snarare i att det inte finns några
              nuvarande formuleringar, vilket är den stora bristen. Det finns
              ingen lösning på hur man ska kunna ha en motpart, en behörig representant
              att förhandla med från facket. Detta gäller även för svenska myndigheter,
              alltså en representant att vända sig till när man har synpunkter
              på verksamheten.
            </seg>
            <seg n="b58539b9">
              Vi har inte föreslagit att man ska ha kvar den nuvarande lagen
              för all framtid utan några förändringar. Det verkar bygga på ett
              missförstånd. Det är möjligt att den nuvarande skrivningen i filiallagen
              står i strid med EU:s regelverk. Vi är helt öppna för att göra
              förändringar. Att göra förändringar är dock något helt annat än
              vad regeringen gör när man tar bort lagen utan att sätta något
              i dess ställe.
            </seg>
            <seg n="1d17ab50">
              Jag reagerade när Eva Johnsson sade att om det blir några negativa
              konsekvenser kommer man omedelbart från regeringspartiernas sida
              att införa nya regelverk. Det stämmer inte överens med min erfarenhet
              av politikens villkor och hur det går till att genomföra lagstiftning.
              Det brukar tyvärr vara en långsam process. Först ska man utreda,
              och sedan ska förslaget ut på remiss. Regeringskansliet ska behandla
              det, Lagrådet ska se över det, och sedan ska det behandlas i riksdagen.
            </seg>
            <seg n="16981539">
              Eftersom både fackföreningar och myndigheter hävdar att detta
              kan få stora konsekvenser är min oro att vi mycket väl kan hamna
              i en situation där vi under ganska lång tid inte har en fungerande
              lagstiftning. Det är självklart inte bra för svensk arbetsmarknad.
              Det är framför allt detta vi gång på gång försöker peka på. Vi
              tycker därför att regeringen borde ha tagit sitt ansvar redan
              från början.
            </seg>
          </u>
          <note type="speaker" n="3840a148">
            Anf. 47 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-460e2669462403f5-4" n="fd31e9bb">
            <seg n="8cd76de1">
              Herr talman! Oppositionen har fokuserat på att ha en part att
              prata med ansikte mot ansikte. Det är klart att det är bra att
              träffas och få titta varandra i ögonen, men så fungerar inte verkligheten
              i dag heller.
            </seg>
            <seg n="955db8cb">
              Sverige är långt. Jag är född i Norrbotten. Om man i stället
              för att färdas norrut från Småland till Norrbotten färdas samma
              sträcka söderut hamnar man i Rom. Sverige är långt.
            </seg>
            <seg n="b3dbbea3">
              Det finns ett och annat företag från norra Sverige som är etablerat
              i södra Sverige. Det har inte varit något problem. Trots att norrbottningarna
              inte har kunnat titta skåningarna i ögonen har det fungerat. Man
              ringer, mejlar eller skickar brev.
            </seg>
            <seg n="b1076129">
              Jag tror att det även fortsättningsvis kommer att kunna fungera
              på det sättet, även om man skickar brevet söderut i stället för
              norrut.
            </seg>
            <seg n="292cb6b8">
              Låt oss avvakta och se om det verkligen blir ett sådant problem
              som ni antar. Jag tror inte det. Vi behåller, som sagt, kravet
              på informationsrätt, kollektivavtal och förhandlingsrätt. Den
              svenska modellen finns kvar. Jag tror inte att den är hotad.
            </seg>
            <seg n="7a0c7fef">
              Konkurrens är en tillgång i det Sverige, det Europa och den värld
              vi i dag lever i.
            </seg>
          </u>
          <note type="speaker" n="49e65ad6">
            Anf. 48 PATRIK BJÖRCK (s):
          </note>
          <u who="patrik_bjorck_b56219" xml:id="i-33ac0b3a7b07320f-0" n="2a85cade">
            <seg n="070412a5">
              Herr talman! När man lyssnar på debatten här i dag och när man
              lyssnar på de borgerliga ledamöterna i den moderatledda majoriteten
              i kammaren skulle man kunna tro att de anser att den svenska arbetsmarknadsmodellen
              och den svenska arbetsrätten är en obetydlig fråga. Jag tycker
              mig ha märkt att man har använt sådana begrepp. Bifråga, tror
              jag att man har sagt.
            </seg>
            <seg n="f6991f3d">
              Man tycker att oppositionen Socialdemokraterna, Vänsterpartiet
              och Miljöpartiet för mycket väsen om ingenting.
            </seg>
            <seg n="9cce229f">
              Man kan ha olika uppfattningar. Men jag tror att det är viktigt
              att påpeka att detta nog är en felaktig uppfattning. Jag tror
              nämligen inte att den moderatledda majoriteten här i kammaren
              tycker att den svenska arbetsmarknadsmodellen eller svensk arbetsrätt
              är en obetydlig fråga eller en bifråga.
            </seg>
            <seg n="f54b76fc">
              Man har här i riksdagen konsekvent i betänkande efter betänkande
              och i proposition efter proposition visat var man står i fråga
              om den svenska arbetsmarknadsmodellen. Man har visat den svenska
              arbetsmarknadsmodellen så mycket kraft och uppmärksamhet att man
              omöjligen kan tycka att den är obetydlig eller en bifråga.
            </seg>
            <seg n="0b9fceff">
              Kraftfullt och konsekvent har man gjort allt man kan för att
              riva ned och trasa sönder den svenska arbetsmarknadsmodellen.
              Man tycker inte att det är en bifråga men man ogillar den svenska
              modellen. Man tycker uppenbarligen att det är en stor fråga eftersom
              man lägger ned så fruktansvärt mycket kraft på att undanröja den
              svenska arbetsmarknadsmodellen.
            </seg>
            <seg n="281c1581">
              Dagens debatt har tydligt och klart visat vart man är på väg.
              Just nu använder man genomförandet av tjänstedirektivet för att
              försvaga svenska löntagares ställning på arbetsmarknaden. Just
              nu inför man avsiktligt och med öppna ögon möjligheten att lönedumpa
              att dumpa anställningsvillkoren för löntagarna i Sverige. Man
              försvårar avsiktligt möjligheten för löntagarna och deras organisationer
              att teckna avtal.
            </seg>
            <seg n="27b998c5">
              I dagens debatt har vi tydligt sett alternativen i svensk politik.
              Vi har en moderatledd majoritet som vill försvaga svenska löntagare.
              Vi har en kraftfull opposition bestående av Socialdemokraterna,
              Vänsterpartiet och Miljöpartiet som vill försvara svenska löntagare,
              deras organisationer, den svenska arbetsrätten och den svenska
              arbetsmarknadsmodellen.
            </seg>
            <seg n="2368c613">
              Jag tror att det kan finnas anledning att titta historiskt på
              tjänstedirektivet som vi i dag ska klubba igenom så att det kan
              genomföras.
            </seg>
            <seg n="c15b8142">
              När det ursprungligen kom till i Bryssel kallades det för Frankensteindirektivet
              eftersom det på ett mycket kraftfullt sätt hotade arbetsrätten.
              Det hotade genom sitt ursprungliga utseende det som vi står för
              i Sverige, den svenska modellen. Man lyckades genom hårt arbete
              i Europaparlamentet att förändra direktivet och göra det möjligt
              att genomföra.
            </seg>
            <seg n="049219f5">
              Nu kommer den svenska regeringen och majoriteten i Sveriges riksdag
              att återinföra det så kallade Frankensteindirektivet. Genom de
              ändringar i filiallagen som har debatterats i dag kommer man att
              bakvägen återinföra det som man försökte rätta till genom att
              förändra och förbättra i det gamla direktivet för att skydda arbetsrätten.
              Man har också, vilket är viktigt att notera, genom regeringens
              representant handelsminister Ewa Björling, lyft fram frågan att
              man utöver att man bakvägen genom filiallagen försämrar möjligheten
              att försvara arbetsrätten också kommer att arbeta för att riva
              upp direktivet i Bryssel för att kunna ta bort undantagen om vilka
              tjänster man kan erbjuda.
            </seg>
            <seg n="8bd8bc51">
              Då har Sveriges riksdag helt och fullt återinfört Frankensteindirektivet.
            </seg>
          </u>
          <note n="331df09a">
            I detta anförande instämde Ann-Christin Ahlberg och Sylvia Lindgren
            (båda s).
          </note>
          <note n="4151c1ab">
            Överläggningen var härmed avslutad.
          </note>
          <note n="74b07e86">
            6 § Regelförenklingsarbetet
          </note>
          <note n="472faa95">
            Föredrogs
          </note>
          <note type="speaker" n="8c64cdea">
            Anf. 49 BÖRJE VESTLUND (s):
          </note>
          <note n="0ad72f17">
            Herr talman! Inledningsvis yrkar jag bifall till reservationen.
          </note>
          <u who="borje_vestlund_da672f" xml:id="i-3ef26f43e707e23b-0" n="37ebf275" prev="i-5dbce6524b8c5f73-0">
            <seg n="feb70dce">
              Det har nu gått drygt tre år sedan denna regering tillträdde.
              En av de första åtgärder som regeringen beslutade om var att man
              ville minska den administrativa bördan för företagen med 25 procent.
              Det skulle göras till 2010.
            </seg>
            <seg n="4f6f5eb8">
              Ambitionen var hög, men allra högst var tonläget.
            </seg>
            <seg n="061b025b">
              Denna regering skulle se till att göra det som ingen annan regering
              hade gjort, nämligen med kraft minska den administrativa bördan
              rejält. Man pratade med visst förakt och hån om den tidigare socialdemokratiska
              regeringen som hade misslyckats med denna uppgift. Nu skulle det
              hända saker. Nu skulle regelbördan verkligen minska.
            </seg>
            <seg n="3472cf2f">
              Hur skulle man göra det? Där började regeringens problem. Först
              skulle man mäta hur stora kostnaderna egentligen var; bara det
              tog något år. Enligt mätningen var de administrativa kostnaderna
              96,7 miljarder kronor. Av dessa var 52 procent direkt kopplade
              till EU:s regelverk.
            </seg>
            <seg n="29d58abc">
              Sedan skulle man ha en organisation på plats. Det tog ytterligare
              ett år.
            </seg>
            <seg n="7a8b814c">
              Sammanfattningsvis kan sägas att regeringens arbete med att minska
              regelbördan har handlat om fumlighet och oskicklighet.
            </seg>
            <seg n="cf3c0001">
              I det här sammanhanget bör också påpekas att EU har ett liknande
              beting. Det ska dock vara avslutat först 2012.
            </seg>
            <seg n="a0a17db7">
              Det är svårt att se vilka åtgärder regeringen har för avsikt
              att själv vidta under sitt ordförandeskap.
            </seg>
            <seg n="df6f343e">
              Förutom en konferens i Helsingfors i november ska varje land
              ta fram två nationella exempel vad nu det har med EU:s regelverk
              att göra.
            </seg>
            <seg n="f072c9d4">
              Vad som händer under resten av ordförandeskapet är helt höljt
              i dunkel.
            </seg>
            <seg n="c8559a15">
              Herr talman! Regeringen har fem verktyg för regelförenkling.
              Det är mätningar av företagens administrativa kostnader. Det är
              konsekvensutredning vid regelgivning. Det är Regelrådet. Det är
              samråd med näringslivet. Dessutom har man en handlingsplan.
            </seg>
            <seg n="cb974956">
              Herr talman! Det tog två år efter det att regeringen tillträtt
              innan man tillsatte Regelrådet ett av de mest centrala verktygen
              enligt regeringen. Denna fråga har verkligen dragits i långbänk.
              Vi vet i dag att regelbördan för företagen har minskat med ynka
              2 procent.
            </seg>
            <seg n="dccbc00c">
              Denna regering ansåg detta vara en prioriterad fråga. Vi menar
              att regeringen har ägnat alltför lång tid åt att bestämma hur
              man vill minska bördan i stället för att vidta åtgärder för att
              verkligen minska reglerna för företagen.
            </seg>
            <seg n="96e60dd5">
              Flera av regeringens verktyg verkar vara satta ur spel. Låt oss
              titta på konsekvensutredningar vid regelgivning. Vid en kontroll
              finns det knappast någon proposition som redovisar hur ny lagstiftning
              påverkar regelbördan.
            </seg>
            <seg n="9de4076b">
              De nya reglerna för skattereduktion vid hushållsnära tjänster
              och ROT-avdrag innebär att små företag i tjänste- och hantverkssektorn
              får ägna avsevärd tid åt administration och kontakter med myndigheter.
              Enligt näringslivets egna organisationer måste varje företag ta
              minst tre myndighetskontakter innan man får betalt för hela sin
              faktura.
            </seg>
            <seg n="e0ff7dcb">
              Herr talman! Det måste väl vara det värsta införandet av regelkrångel
              sedan man införde den allmänna självdeklarationen, vilket man
              gjorde i mitten av förra seklet? Detta har genomförts av en regering
              som i valrörelsen 2006 riktade skarp kritik mot den dåvarande
              regeringen för att den inte gjorde tillräckligt. När man granskar
              denna kritik var det just på skatteområdet som den tidigare regeringen
              var mest framgångsrik. Där genomfördes det ett paradigmskifte
              när det gällde förenklingar av redovisning av skatt.
            </seg>
            <seg n="ca234550">
              Regelrådet skulle ha yttrat sig över 149 förslag enligt regeringens
              skrivelse. Jag kan notera att detta inte har kommit denna kammare
              till känna utan att detta verkar vara en intern sak för regeringen.
              Det är tråkigt att man inte vill redovisa detta för Sveriges folkvalda.
            </seg>
            <seg n="526d2156">
              Herr talman! Samrådet med näringslivet har tydligen kommit på
              skam. Visst har alla departement genomfört någon form av samråd.
              Men huvuddelen av regelbördan ligger ändå hos myndigheter, och
              där kan vi konstatera att 40 procent av myndigheterna har haft
              någon form av samråd.
            </seg>
            <seg n="f1624e4a">
              Handlingsplanen är nästa intressanta verktyg. Där säger man att
              drygt 460 åtgärder har vidtagits under 2007 och 2008, och man
              har förslag på 940 åtgärder. Men det intressanta är att man anser
              att väldigt många av dessa åtgärder är avklarade i och med att
              man har tillsatt någon form av utredning. Men jag kan inte med
              bästa vilja i världen se hur reglerna minskar för företagen medan
              man utreder.
            </seg>
            <seg n="a0fa495b">
              Herr talman! En central fråga i regelförenklingsarbetet är insamlande
              av statistik och fakta. Det är väsentligt för att man ska kunna
              få del av olika uppgifter där företagen har en unik kunskap. Just
              denna kunskap ska vårdas, och detta ska vara enkelt att samla
              in. Det är kanske det bästa exemplet på hur regeringens senfärdighet
              har påverkat denna process. Vi är ganska överens i denna kammare
              om att det är bra om en myndighet samlar in dessa uppgifter. Man
              har pekat ut SCB som en möjlig myndighet som skulle kunna vidta
              denna åtgärd. Men ändå har nästan ingenting hänt på detta område
              heller. En sådan enkel åtgärd har man helt enkelt inte orkat med.
              Man har inte haft muskler nog att ta itu med detta.
            </seg>
            <seg n="09da2f03">
              Herr talman! Nu kan jag inte stå här och säga att ingenting har
              hänt eftersom regelbördan har minskat med 2 procent. Men när man
              tittar på Tillväxtverkets rapport ser man att den riktigt stora
              posten handlar om livsmedelssektorn. Regelbördan har minskat med
              3 miljarder kronor där. Men de allra flesta företag har inte ett
              dugg med livsmedel att göra. För de flesta handlar det om skatteområdet
              och associationsrättsområdet. Det gäller även inom hälso- och
              sjukvård numera. Jag kan konstatera att regelbördan inom associationsrättsområdet
              har ökat med 60 miljoner kronor, inom bokföringsområdet med 37
              miljoner kronor och inom hälso- och sjukvårdsområdet med 321 miljoner
              kronor.
            </seg>
            <seg n="fc2bdb6e">
              Herr talman! För de flesta företag har regelbördan ökat och blivit
              betydligt värre. Sedan har man lyckats väl på livsmedelsområdet
              och på miljöområdet. Men de som inte omfattas av dessa regler
              har inte omfattats över huvud taget. Det är så det går när man
              bara pratar och inget gör.
            </seg>
            <seg n="63cd7b6c">
              Herr talman! Sammanfattningsvis är regeringens regelförenklingsarbete
              ett kapitalt misslyckande. Det tror jag att man redan nu kan säga.
              Då måste jag ställa följande fråga till majoriteten: När kommer
              man att ha minskat regelbördan för företagen med 25 procent? På
              två år har man klarat av 2 procent. Hur ska man på fyra år klara
              av 25 procent?
            </seg>
          </u>
          <note type="speaker" n="85856c9c">
            Anf. 50 KENT PERSSON (v):
          </note>
          <u who="kent_persson_558c98" xml:id="i-378aafb2cb938343-7" n="478f0caa">
            <seg n="8b89ef73">
              Herr talman! Jag börjar med att yrka bifall till reservationen
              som är gemensam för Socialdemokraterna, Vänsterpartiet och Miljöpartiet.
            </seg>
            <seg n="952e9ee9">
              Regeringen har som mål att minska företagens administrativa kostnader
              med 25 procent netto till 2010 som ett led i att förbättra företagens
              vardag. Regeringens mål handlar om samtliga statliga regler med
              nationellt ursprung och EU-ursprung.
            </seg>
            <seg n="7437c423">
              Hur ser det ut i dag? Enligt regeringens sätt att mäta kostnaderna
              har de administrativa kostnaderna minskat med 4 miljarder kronor
              under perioden 20072008. Vi hörde här tidigare att 3 av dessa
              miljarder gäller livsmedelssektorn.
            </seg>
            <seg n="70f1b3d2">
              Det är klart att detta uppdrag är svårt. Det var svårt redan
              när man startade det. Vi ska också påminna oss om att alliansregeringen
              var oerhört kritisk till den socialdemokratiska regeringens arbete
              med regelförenkling.
            </seg>
            <seg n="7db2989c">
              Men det har varit väldigt mycket prat om detta, och resultatet
              är i dag att man har lyckats minska regelbördan med ca 2 procent
              under perioden. Det återstår oerhört mycket. Vi kan nog redan
              nu konstatera att detta uppdrag kommer att misslyckas. Då kommer
              också domen att bli väldigt hård eftersom detta var någonting
              av det allra första som alliansregeringen gick ut och sade att
              man skulle åtgärda. Man skulle förbättra för företagarna i vardagen.
              Man skulle göra det enklare och roligare att vara företagare och
              starta företag.
            </seg>
            <seg n="291d1fd9">
              Vänsterpartiet anser att de regelverk som vi har ska vara enkla,
              tydliga och förutsägbara. Så är det inte i dag. Inom en rad områden
              har alliansregeringen infört nya reformer som har inneburit att
              det har blivit problem och försvårat för företagen. Det är gränsdragningsproblem.
              Det gäller framför allt inom skatteområdet. Det handlar om hushållsnära
              tjänster, det handlar om ROT-avdrag, och det finns en del andra
              områden. Det finns också en hel del förslag från EU som vi kommer
              att behandla senare och som också kommer att innebära att bördan
              för företagen kommer att öka. Jag tänker också på det som ligger
              på utskottets bord och som kommer att diskuteras, nämligen insamlande
              av statistik om infrastruktursatsningar som EU vill att man ska
              införa. Ett sådant förslag, om det skulle gå igenom, kommer ytterligare
              att öka regelbördan för företagen i Sverige. Det går stick i stäv
              med regeringens och EU:s prognoser eller vad man önskar.
            </seg>
            <seg n="06200213">
              Vi ska veta att vi lever i en globaliserad värld. Både företag
              och arbetstagare påverkas inte bara av nationella beslut utan
              även i allt större utsträckning av beslut som fattas i vår omvärld.
              Jag tänker närmast på de olika handelsavtal som finns eller som
              EU förhandlar om och som kommer att påverka svenska företag och
              svenska arbetstagare på olika sätt. Det handlar om WTO, om patentfrågor
              och om beslut och avtal som på olika sätt kommer att påverka dem.
            </seg>
            <seg n="3a54918a">
              Det finns alltså ett behov av att underlätta vardagen för företag
              och arbetstagare. Det handlar inte bara om företag, utan det handlar
              även om kommunala och statliga bolag. De omfattas också av detta
              regelförenklingsarbete. Det är viktigt att påpeka det.
            </seg>
            <seg n="2932c6c4">
              Det behövs en samordning av våra statliga myndigheters arbete
              för att underlätta för företagarna. I dag finns det en uppsjö
              av olika myndigheter och projektgrupper som har till uppgift att
              främja företagande. Bara det gör att det blir en väldigt svår
              vardag för företagen. Vart ska företagen vända sig för att få
              relevanta uppgifter? Hur är uppgifterna som man får inom ett visst
              område? Finns det andra regler som överlappar dem? I dag är det
              så inom en rad områden.
            </seg>
            <seg n="7a45dc70">
              Det behövs en samlad plats. En del talar om en dörr in eller
              om en väg in. Men syftet är detsamma: att på ett och samma ställe
              få relevanta uppgifter om vad det innebär till exempel att starta
              ett företag, att etablera sig på en utlandsmarknad eller att få
              hjälp vid ett generationsskifte.
            </seg>
            <seg n="ed9044da">
              Jag är medveten om att regeringen talar i de termerna, men det
              går oerhört sakta. Det här är ett område där regelförenklingar
              påtagligt skulle påverka företagens vardag och underlätta för
              dem att i vardagen få relevant information rörande den egna verksamheten.
            </seg>
            <seg n="ec2fcf1b">
              Här har regeringen väldigt mycket att göra, så det arbetet bör
              påskyndas.
            </seg>
            <seg n="60dc7340">
              En annan del av kritiken handlar om att regeringen har fastnat
              i att det är kvantitet som gäller. Man har fastnat vid målet om
              24 procent netto. I stället borde man prata om kvalitet när det
              gäller regelförenklingar. Dessutom måste de förslag som läggs
              på riksdagens bord föregås av konsekvensutredningar så att vi
              vet vad det är för regler som gäller.
            </seg>
            <seg n="2e7e0f06">
              Tidigare i dag har vi här debatterat tjänstedirektivet. Det förslag
              som nu föreligger innebär att det blir oklarheter om vad som gäller.
              Det blir oklarheter beträffande skillnader både för tjänsteföretag
              som etablerar sig i Sverige och för tjänsteföretag här som är
              av tillfällig karaktär.
            </seg>
            <seg n="17c2b92a">
              Detta öppnar för olika tolkningar, och risken för snedvriden
              konkurrens ökar, så den typen av regelförenklingar måste till
              när det gäller att ha konkurrensneutralitet. Därför är det så
              viktigt att förslag som läggs på riksdagens bord föregås av konsekvensutredningar.
              Regeringen har ju sagt att sådana ska finnas. Ändå upplever vi
              gång på gång att vi står här med förslag som inte föregåtts av
              konsekvensutredningar om innebörden för företagens verksamhet.
            </seg>
            <seg n="e37c31f7">
              Skynda alltså på när det gäller detta uppdrag, eller medge åtminstone
              att det här är mission impossible! Det var det redan från början
              jag har åtskilliga gånger i den tidigare debatten upprepat det
              och så blir det också fortsättningsvis. Drygt 93 miljarder netto
              återstår när det gäller sådant som ska åtgärdas under det kommande
              året, enligt regeringens sätt att räkna.
            </seg>
            <seg n="bbd2eda9">
              När jag har pratat med företagare om vad detta innebär har man
              sagt: Jaha, ska regeringen minska regelbördan med 93 miljarder?
              Då börjar man fundera på om det är pengar i fickan. Nej, så är
              det inte. Det är inte fråga om pengar i fickan, utan det handlar
              om ett sätt att mäta och att beräkna vad det hela skulle kosta.
              Det gör att detta redan från början är svårt.
            </seg>
            <seg n="5e526710">
              Regelförenklingsarbetet behöver alltså skyndas på. Gör förenklingar,
              och börja redan nu i vardagen utifrån besluten här i riksdagen
              med de direktiv som förs ut till myndigheterna! Vi kan inte bara
              skylla på andra eller säga att hälften av regelbördan kommer från
              EU. Vi har en läxa att göra också här i Sverige.
            </seg>
          </u>
          <note type="speaker" n="77f6a5dd">
            Anf. 51 PER BOLUND (mp):
          </note>
          <u who="per_bolund_208efb" xml:id="i-c57626b22318a415-7" n="b65b4d56">
            <seg n="44bdedf5">
              Herr talman! Avgörande för Sverige är att det finns mycket goda
              möjligheter för människor att här starta och driva företag. Miljöpartiets
              syn på företagandet är att det ska vara enkelt, roligt och lönsamt
              att driva företag i Sverige. En väldigt viktig del i detta är
              att de regelverk förenklas som våra företag har att följa.
            </seg>
            <seg n="d29a431e">
              År 2008 uppgick de svenska företagens kostnader för administration
              när det gäller det statliga regelverket till 96 miljarder kronor,
              enligt Tillväxtverkets mätningar. Det är alltså fråga om mycket
              stora kostnader, och det handlar om väldigt mycket tid.
            </seg>
            <seg n="8b3e1c3e">
              Miljöpartiet har under en lång tid drivit regelförenklingsfrågan.
              Bland annat träffade vi under föregående mandatperiod en överenskommelse
              med de borgerliga partierna om regelförenklingar. I en gemensam
              reservation om regelförenklingar i näringsutskottets betänkande
              2002/03:1 var vi bland annat överens om det mål för regelförenklingar
              som just nu gäller, det vill säga att regelbördan till år 2010
              ska minskas med 25 procent.
            </seg>
            <seg n="eaeb80e0">
              Just därför att vi under så lång tid har varit engagerade i regelförenklingsarbetet
              är vi oroade över regeringens låga tempo i regelförenklingsarbetet.
              Den minskning som uppnåtts när det gäller de administrativa kostnaderna
              är, som vi hört, mycket blygsam. Det handlar om ungefär 2 procent
              mellan år 2006 och år 2008. Med det tempot är det inte särskilt
              troligt att regeringen inom ett år når målet om en minskning med
              25 procent om man inte avsevärt ökar tempot framöver.
            </seg>
            <seg n="d8d3cfa1">
              Vi är självklart besvikna i och med att vi hade en överenskommelse
              som vi trodde skulle följas. Regeringen har helt enkelt inte satsat
              de resurser som är nödvändiga för att nå målet.
            </seg>
            <seg n="08eea065">
              Det är intressant att notera att inte ens företagarna själva
              tror på regeringens arbete. När man frågar företagarna om detta
              säger 75 procent att de så här långt inte har märkt någon skillnad,
              att regelbördan inte har lättat. 58 procent av företagarna tror
              att regelbördan kommer att vara kvar på ungefär samma nivå som
              nu. Det är bara en mindre andel av företagen som tror att regeringen
              kommer att lyckas med att minska regelbördan.
            </seg>
            <seg n="5cb4b66e">
              Det här är speciellt allvarligt eftersom det finns ett stort
              antal förslag om vad som kan genomföras för att minska företagens
              regelbörda. Jag har själv bland annat i tre motioner i år lyft
              fram olika förslag som kan bidra till en ökad takt i regelförenklingsarbetet.
            </seg>
            <seg n="4aff362a">
              Ett självklart beslut är, som vi ser det, att man permanentar
              det regelråd som tillsatts i stället för att, som nu, ha det tillfälligt.
              Av någon anledning anser regeringen att Regelrådet bara ska få
              verka till och med den 31 december nästa år. Det har vi svårt
              att förstå. Regeringens självsäkerhet kring att nå målet fram
              till år 2010 verkar ha gjort att man tycker att Regelrådet behövs
              bara under en begränsad tid.
            </seg>
            <seg n="ecf511d3">
              Vi i Miljöpartiet anser att Regelrådet i stället ska få vara
              permanent, som till exempel Lagrådet, och att Regelrådet därmed
              under en längre tid skulle kunna medverka till att man når målet
              om en minskad regelbörda. Dessutom skulle Regelrådet i framtiden
              kunna verka för att man inte senare fyller på med nya regler som
              gör att företagens regelbörda återigen ökar.
            </seg>
            <seg n="64571101">
              Genom gjorda mätningar vet vi också att de statliga myndigheterna
              varje år kräver in 94 miljoner ifyllda blanketter från företagen.
              Det är en oerhört stor mängd uppgifter som företagen tvingas lämna
              in till de statliga myndigheterna. Många uppgifter tvingas företagen
              dessutom lämna in flera gånger, till olika myndigheter och på
              olika blanketter.
            </seg>
            <seg n="06cb4a8c">
              Vi tycker därför att det nu är hög tid att inrätta någon form
              av inspektion som har i uppdrag att samordna de uppgifter som
              företagen tvingas lämna in till myndigheter just för att företagen
              ska slippa onödigt arbete och i stället kunna koncentrera sig
              på sin verksamhet.
            </seg>
            <seg n="93ecca11">
              Herr talman! För att minska den totala regelbördan behöver vi
              också föra över regelförenklingsarbetet från den statliga nivån
              till andra administrativa nivåer, till den regionala nivån och
              den lokala nivån. Vi anser därför att länsstyrelserna borde få
              inskrivet i sina regleringsbrev och instruktioner att de aktivt
              ska arbeta med regelförenkling i sina regioner.
            </seg>
            <seg n="da5db8e3">
              Vi anser även att Tillväxtverket och länsstyrelserna bör få i
              uppdrag att hjälpa kommunerna med att minska deras andel av regelbördan.
              Det är först om såväl den statliga som den regionala och den lokala
              nivån samarbetar och har samma mål som det verkligen går att få
              en minskning av företagens regelbörda.
            </seg>
            <seg n="756194dd">
              Som vi nämner i vår gemensamma reservation från Socialdemokraterna,
              Miljöpartiet och Vänsterpartiet anser vi att en funktion borde
              inrättas dit den som vill starta ett företag kan vända sig och
              där all nödvändig information finns och alla tillstånd kan sökas
              för företagaren. Detta är ett mycket konkret förslag till åtgärder
              som skulle kunna göra tillvaron enklare för nystartade företag
              som ju är de som har svårast att klara regelarbetet.
            </seg>
            <seg n="ef57e69a">
              Det här är bara några exempel på vad man skulle kunna göra för
              att aktivt minska företagens regelbörda. Vi är väldigt oroade
              av att det kommer så lite från regeringens sida.
            </seg>
            <seg n="c23de408">
              Det är också viktigt, som andra här i dag varit inne på, att
              se att hälften av företagens administrativa kostnader kommer från
              regelverk som har sitt ursprung i EU. Därför anser vi att regeringen
              även bör lyfta blicken till den europeiska nivån, och man bör
              använda den makt man har under ordförandeskapet hösten 2009 till
              att rejält intensifiera arbetet och agera för att regelmassan
              på EU-nivå ska minska kraftigt, för företagens bästa.
            </seg>
            <seg n="97eb40b9">
              Trots detta kvarstår vår kritik. Det finns väldigt mycket att
              göra för regeringen i Sverige. Vi känner en stor besvikelse över
              att så lite har hänt och att så lite också verkar hända. Fortfarande
              hyser vi dock en förhoppning om att regeringen ska orka ta tag
              i detta arbete och tillsätta de resurser som krävs för att man
              faktiskt ska kunna nå de mål som vi en gång kom överens om att
              minska regelbördan med 25 procent till år 2010.
            </seg>
            <seg n="2908b926">
              Jag yrkar bifall till den reservation vi har gemensamt med Socialdemokraterna
              och Vänsterpartiet.
            </seg>
          </u>
          <note type="speaker" n="2423ca0f">
            Anf. 52 STAFFAN ANGER (m):
          </note>
          <u who="staffan_anger_5fad19" xml:id="i-6091e900a50d579b-0" n="5ac6bb9b">
            <seg n="be62065f">
              Herr talman! Jag börjar med att yrka bifall till utskottets förslag.
            </seg>
            <seg n="6a822d1a">
              En förutsättning för ett blomstrande näringsliv är att fler företag
              tillkommer i Sverige varje år, samt att nuvarande små och medelstora
              företag växer från år till år. De stora företagen växer oftast
              i omsättning, men ofta minskar antalet anställda. Delar av företagen
              flyttar också utomlands. För de små och medelstora företagen är
              det viktigt att underlätta arbetet och minska den byråkratiska
              bördan.
            </seg>
            <seg n="acca334e">
              Ett företag ska koncentrera sitt arbete på att producera, sälja
              och produktutveckla, och byråkratin ska dras ned till ett minimum
              särskilt den där rapportering med mera sker till den offentliga
              sektorn. Ett klart mål är uppsatt av regeringen, nämligen att
              minska de administrativa kostnader som orsakas av statliga regler
              med 25 procent före valet 2010. Den administrativa kostnaden ska
              vara 25 procent lägre 2010 jämfört med början av mandatperioden.
              Vi pratar alltså om belopp i storleksordningen 25 miljarder.
            </seg>
            <seg n="0fcf46ed">
              Organisationen för detta viktiga regelförenklingsarbete har varit
              stor och utsträckt. Detta är inte lätt att genomföra. Att låta
              arbetet omfatta alla departement och myndigheter är inte helt
              enkelt. Mer än hälften av de administrativa kostnaderna härrör
              från EG-rättsliga krav. Det gäller alltså att också arbeta med
              att minska regelmassan på EG-nivå.
            </seg>
            <seg n="e8542af8">
              Förenklingsarbetet i regeringen har gått mycket systematiskt
              till väga. Man arbetar i huvudsak med fem verktyg: mätning av
              företagens administrativa kostnader, konsekvensutveckling vid
              regelskrivning, det viktiga Regelrådet, inte minst samråd med
              näringslivet och en aktiv handlingsplan för att få ned kostnaderna.
            </seg>
            <seg n="2c54fad4">
              Enligt mätningarna uppgår företagens kostnader till hela 97 miljarder
              kronor i år. Det är ett enormt stort belopp. De senaste mätningar
              som har gjorts, för perioden den 1 januari31 december 2008, visar
              på en genomförd besparing i storleksordningen 4 procent eller
              ungefär 4 miljarder.
            </seg>
            <seg n="1bf996c6">
              Herr talman! En viktig del av förenklingsarbetet är instiftandet
              av Regelrådet som organisation. Regelrådet ska granska omfattningen
              av förslag till nya regler, och även vilka regler som kan få betydelse
              för företagens arbetsförutsättningar, konkurrensförmåga och villkor.
              Man ska på sikt se till att minska regelbördan och se till att
              nya förslag inte ökar på den byråkratiska bördan.
            </seg>
            <seg n="4e869c04">
              Svenska företag behöver verkligen en konsekvensmedveten och effektiv
              avreglering. Fram till och med den 30 september 2009 har Regelrådet
              yttrat sig med anledning av 149 nya eller ändrade regler. Flera
              är på gång, och betydligt fler är på väg in i pipelinen.
            </seg>
            <seg n="cef3053e">
              Samråd med näringslivet generellt och med flera företag har skett
              på ett föredömligt sätt. Det finns en övergripande samrådsgrupp
              inom Regeringskansliet där alla viktiga frågor har diskuterats
              kopplade till regelförenklingsarbetet, samtidigt som samtliga
              departement har kontakt med olika delar av näringslivet i dessa
              frågor.
            </seg>
            <seg n="bc26dbe3">
              Herr talman! Handlingsplanen för regelförenklingsarbetet omfattar
              som sagt alla departement och ett stort antal myndigheter. Planen
              är rullande och uppdateras och rapporteras varje år. Totalt omfattar
              regelförenklingsarbetet 940 åtgärder. 460 av dem genomfördes under
              2007 och 2008, och 480 återstår att genomföra. Det finns med andra
              ord mycket kvar att åtgärda, och tempot har onekligen skruvats
              upp det senaste året.
            </seg>
            <seg n="c1964ea5">
              Till exempel kan samordningen av statistikuppgifter till staten
              förbättras. Bolagsverket lämnade i april 2009 ett förslag till
              minskat uppgiftslämnande från företag. Bolagsverket föreslår ett
              samordningsorgan med uppgift att besluta om åtgärder för att förenkla
              företagens uppgiftslämnande så att endast en central rapportering
              sker. Jag tror att detta är en viktig organisationsförändring
              som behöver genomföras snarast.
            </seg>
            <seg n="8acf6800">
              Ett annat exempel är att en förenkling av EU:s statistik om varuhandel
              har skett i januari 2009. Företagens uppgiftsskyldighet minskade
              därmed med 23 procent, vilket är fantastiskt bra. Också inom SCB
              har man arbetat med att minska rapporteringen och därmed kostnaderna.
              En ny handlingsplan för förenklingsarbetet kommer att presenteras
              i mars 2010, och där torde nya och bra kostnadsbesparingar föreslås.
              Bara att minska revisionsplikten för små företag kommer att ge
              en besparing om ca 7 miljarder kronor per år.
            </seg>
            <seg n="52e93f6c">
              Det är viktigt att underlätta samordnad information vid ett företags
              uppstart. En ny portal har satts upp för att ge företagare stöd
              vid uppstart. Samordning har också skett mellan myndigheter som
              Arbetsförmedlingen, Försäkringskassan och Skatteverket. Nystartskontor
              har upprättats där personer kan få individuell och samordnad hjälp
              på ett och samma ställe i stället för att behöva vända sig till
              flera olika myndigheter.
            </seg>
            <seg n="0f8861bc">
              Som tidigare sagts är EU:s regelverk, som påverkar svenska företag,
              besvärliga inte tu tal om det. Redan i början av 2007 enades Europeiska
              rådet om att företagens administrativa kostnader inom EU ska minska
              med 25 procent till 2012. Det är viktigt att Sveriges representanter
              i Bryssel driver dessa frågor intensivt i samverkan med politiska
              krafter i riksdag och regering i Sverige. Annars kan goda resultat
              i Sverige dras ned av EU:s byråkrati. Programmets innehåll i EU
              är lovande och progressivt. Kostnaderna för företagen i EU är
              dock enorma 115130 miljarder euro.
            </seg>
            <seg n="b56a95cb">
              Vad gäller handlingsplanen för ytterligare regelförenklingar
              kommer varje departement nu som sagt att uppdatera sin arbetsplan
              och därefter delge Näringsdepartementet i mars 2010. Det ska bli
              mycket intressant att få se de nya förslagen till regelförenkling
              för företagen.
            </seg>
            <seg n="89d1996c">
              Det regelförenklingsarbete för företagen som nu pågår inom alla
              myndigheter och departement är unikt och omfattande. Aldrig någonsin
              i Sverige har detta organiserats så i detalj för att förbättra
              förutsättningarna för företagen, men än kvarstår mycket att göra.
              Det kommer att bli spännande att se resultatet i september 2010
              när nu slutspurten har inletts med full kraft.
            </seg>
          </u>
          <note type="speaker" n="a214f358">
            Anf. 53 BÖRJE VESTLUND (s) replik:
          </note>
          <u who="borje_vestlund_da672f" xml:id="i-c7fe150bfc9a927f-0" n="37ebf275">
            <seg n="e2bc584f">
              Herr talman! Det är som det alltid är i denna typ av debatt:
              Tonläget är högt, och resultatet är litet. Vi kan konstatera att
              det återigen är på exakt samma sätt.
            </seg>
            <seg n="f69420e5">
              Låt mig börja med följande: Nej, det är inte fram till valet
              2010 som detta ska vara klart, utan det är till den 31 december
              2010. Jag tycker att det är viktigt att veta det inför valrörelsen.
              Man har faktiskt lite grann att casha in där, måste jag säga till
              regeringen även om det tar emot.
            </seg>
            <seg n="783970af">
              Staffan Anger säger att det är 4 procent under det här året.
              Det är väl rätt i sak, men under den här mandatperioden, från
              2006, är det 2 procent, Staffan Anger 2,07 procent, om vi ska
              vara riktigt petiga.
            </seg>
            <seg n="aefde7df">
              Staffan Anger säger vidare att det är viktigt att vi är aktiva
              i EU, och jag håller fullständigt med om det. Det är konkurrenskraftsråd
              den 3 och 4 december. Min fråga till Staffan Anger är: Vilka konkreta
              förslag kommer regeringen att lägga fram på konkurrenskraftsrådet,
              och på vilket sätt hanteras de i kommittéerna?
            </seg>
            <seg n="16e2df7b">
              Sedan gör Staffan Anger en stor sak av att man har haft samråd
              från myndighetshåll och från departement. Men 60 procent av myndigheterna
              har inte haft något sådant samråd. Finns det inte anledning att
              se till att få fart på det här arbetet någon gång under mandatperioden?
              Det börjar rinna i väg nu, Staffan Anger.
            </seg>
            <seg n="8b978045">
              Slutligen vill jag ta upp det här med statistiken. Vi är alla
              överens där, det finns ingen i kammaren som är emot detta. Varför
              har detta inte genomförts? Min sista fråga till Staffan Anger
              egentligen skulle den ha varit min enda, men det fanns mer att
              säga blir: När kommer man att ha uppnått dessa 25 procent?
            </seg>
          </u>
          <note type="speaker" n="4e4f246c">
            Anf. 54 STAFFAN ANGER (m) replik:
          </note>
          <u who="staffan_anger_5fad19" xml:id="i-6091e900a50d579b-1" n="5ac6bb9b">
            <seg n="66d84405">
              Herr talman! När Socialdemokraterna ledde landet hade de ett
              sådant här projekt som hette Simplex. Vad kom fram av detta? Ingenting!
              Det blev inga besparingar, det blev mer byråkrati. Jag tycker
              att man ska tala med väldigt små bokstäver när man kritiserar
              det regeringen nu gör. Det regeringen gör är framför allt att
              bygga upp detta logiskt och riktigt, och det är inte lätt att
              göra. Ni har ju själva misslyckats med det i regeringsställning
              i tolv år. Det tar tid att få grundstenarna där, men nu är alla
              grundstenar där. Vi har alltså sparat 4 miljarder under 2008.
              Det kommer mer under 2009 och mer under 2010. Det gör att vi fortfarande
              har mycket goda möjligheter att klara dessa 25 procent.
            </seg>
            <seg n="35c67408">
              Jag vill gärna understryka att vi på bara ett enda projekt kan
              klara 7 miljarder när det gäller småföretagens rapportering och
              annat.
            </seg>
          </u>
          <note type="speaker" n="ed81a624">
            Anf. 55 BÖRJE VESTLUND (s) replik:
          </note>
          <u who="borje_vestlund_da672f" xml:id="i-c7fe150bfc9a927f-1" n="37ebf275">
            <seg n="8bba3ff9">
              Herr talman! Jag fick inte svar på frågan när man kommer att
              ha genomfört dessa och nått 25 procent. Fortfarande är det väl
              ingen mer än möjligen Staffan Anger som tror att vi ska ha genomfört
              allt till 2010.
            </seg>
            <seg n="ebd60daa">
              Men min fråga om konkurrenskraftsrådet var: Vilka konkreta förslag
              kommer regeringen att lägga fram i det sammanhanget? Det måste
              vara någonting som man kan påverka där eftersom vi har ordförandeskapet
              och eftersom detta är en viktig fråga för regeringen. Den frågan
              kvarstår.
            </seg>
            <seg n="15fc3b7d">
              Det finns företag som inte omfattas av livsmedelslagstiftningen,
              som inte omfattas i särskilt stor utsträckning av miljölagstiftningen,
              företag där det i princip är den vanliga skattelagstiftningen
              och den associationsrättsliga lagstiftningen och så vidare som
              gäller. Vad säger ni till de företagen? De har fått en ökad administrativ
              börda. Det framgår klart och tydligt av vad Tillväxtverket säger
              att de företagen inte har fått någonting. Hela den här minskningen
              ligger på två områden miljö och livsmedel. Men alla omfattas inte
              av regelverken för miljö och livsmedel. När kommer förslagen på
              det associationsrättsliga området, på bokföringsområdet och framför
              allt på skatteområdet som ju påverkar alla företag oavsett vilka
              de är. Det är vanliga företag som påverkas. När kommer de förslagen,
              Staffan Anger?
            </seg>
          </u>
          <note type="speaker" n="91e02f9b">
            Anf. 56 STAFFAN ANGER (m) replik:
          </note>
          <u who="staffan_anger_5fad19" xml:id="i-6091e900a50d579b-2" n="5ac6bb9b">
            <seg n="de6e81de">
              Herr talman! Att bygga upp systemet för regelförenklingar är
              inte lätt, och det är därför som socialdemokratin förlorade. Ni
              klarade inte av det. Det blev inga regelförenklingar. Det blev
              mer av byråkrati. Nu har vi klarat av detta. Inkörsporten är gjord,
              och det finns en mängd olika förslag som ligger i pipeline vid
              departementen för att spara och göra förbättringar och regelförenklingar
              som kommer att presenteras nästa år.
            </seg>
            <seg n="a7e9436c">
              Jag är övertygad om att vi fortfarande har en god möjlighet,
              även om det är svårt, att komma upp till 25 miljarder i besparing.
              Vi har förenklat för hela 7 miljarder för de små företagen. Det
              finns ytterligare att komma med, och jag kan göra en lång lista
              på alla de projekt som ligger i pipeline i dag, men jag ska inte
              trötta riksdagen med det. Det kommer upp i näringsutskottet också.
            </seg>
            <seg n="030aa1c7">
              Vi är övertygade om att vi fortfarande har en god chans att klara
              25 miljarder, även om det naturligtvis har tagit tid att organisera
              detta efter en regering som misslyckades totalt.
            </seg>
          </u>
          <note type="speaker" n="590f1e18">
            Anf. 57 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-8" n="b65b4d56">
            <seg n="02712b31">
              Herr talman! Jag vill börja med att säga att jag välkomnar Staffan
              Angers engagemang i den här frågan. Det märks att han är engagerad.
              Det är snarare så att vi saknar samma engagemang i regeringen,
              så jag hoppas att det sprider sig till kollegerna vid Regeringskansliet.
            </seg>
            <seg n="ef8e6e2b">
              De siffror som Staffan Anger lyfte fram i sitt anförande gör
              att det inte känns särskilt betryggande. Man har genomfört hälften
              av de åtgärder som man har haft på sin lista, ungefär 460, och
              nått bara 2 procents regelförenkling. Det känns inte helt tryggt.
              Om man genomför resten skulle man komma upp till det dubbla och
              komma upp till 4 procents regelförenkling. Det är långt ifrån
              det mål som vi gemensamt har satt upp.
            </seg>
            <seg n="42d68805">
              Staffan Angers avslutning att än kvarstår det mycket att göra
              kan väl betraktas som dagens understatement. Det är en hel del
              kvar att göra, skulle jag vilja säga.
            </seg>
            <seg n="e0e5def2">
              Jag hade några tips i mitt anförande om praktiska saker man kan
              göra för att minska regelbördan. En väldigt viktig åtgärd, som
              dessutom är väldigt snabb och billig, är att helt enkelt se till
              att Regelrådet får sitta kvar även efter den 31 december 2010.
              Det kostar ingenting över huvud taget, de sitter redan där. Det
              är också en väldigt viktig signal att skicka till alla Sveriges
              företag när det gäller regelförenklingar att regelförenkling inte
              är ett tillfälligt projekt som ska pågå under en mandatperiod.
              Det är ett långsiktigt arbete att minska regelbördan, och det
              kommer att krävas mycket arbete även i framtiden för att se till
              att inte nya regler kommer in och fyller på potten med regler
              som redan finns.
            </seg>
            <seg n="e8e314af">
              Min fråga till Staffan Anger blir: Varför kommer man inte loss
              och säger att Regelrådet ska vara permanent?
            </seg>
          </u>
          <note type="speaker" n="53ca105f">
            Anf. 58 STAFFAN ANGER (m) replik:
          </note>
          <u who="staffan_anger_5fad19" xml:id="i-6091e900a50d579b-3" n="5ac6bb9b">
            <seg n="184053fd">
              Herr talman! Jag tycker att det är ett utmärkt förslag. Jag kan
              inte se varför vi inte skulle kunna föra fram det till regeringen.
              Det här arbetet måste fortsätta även efter 2010, och det kommer
              vi säkert att se till i den nya regering som formas efter det
              att vi har vunnit valet.
            </seg>
            <seg n="ac20a877">
              Det tar kolossalt lång tid med alla förändringar i administrativa
              rutiner. Det är bara att konstatera att det gör det. Men nu har
              vi på rull i det här projektet enormt mycket som kommer att falla
              ut. Jag har fortfarande god förhoppning om att vi ska kunna klara
              det här till 2010.
            </seg>
            <seg n="021ff80b">
              Det är byråkratiskt, och mycket styrs av EU-regler. Vi måste
              ha diskussioner och förhandlingar i EU. Men jag tycker att det
              var ett bra förslag, och jag ska ta med mig det till mina kolleger
              i regeringen.
            </seg>
          </u>
          <note type="speaker" n="0c28c048">
            Anf. 59 PER BOLUND (mp) replik:
          </note>
          <u who="per_bolund_208efb" xml:id="i-c57626b22318a415-9" n="b65b4d56">
            <seg n="54482b10">
              Herr talman! Vi får väl till att börja med se vilken regering
              som får nöjet att fortsätta arbetet med regelförenklingsfrågor.
              Jag kan lova från Miljöpartiets sida att det inte är någon diskussion,
              utan vi lovar att gå in med fullt engagemang i frågan och driva
              processen vidare, se till att det finns resurser så att vi på
              allvar kan börja minska regelbördan för Sveriges företag och någon
              gång förhoppningsvis nå målet om 25 procents mindre regelbörda.
            </seg>
            <seg n="32787019">
              Med tanke på Staffans Angers egna siffror och den statistik som
              finns måste man vara realist och säga att det är väldigt lite
              som tyder på att regeringen kommer att klara av målsättningen.
              Hoppas kan man alltid göra, men realism är också ganska bra.
            </seg>
            <seg n="02056a9e">
              Ett annat förslag som jag hade uppe i mitt anförande var att
              man naturligtvis måste fortsätta med det statliga regelverket
              men även titta på regelverket på andra nivåer, det vill säga den
              regionala och den lokala nivån. Vi vet att det framför allt för
              småföretag kanske är de lokala regelverken som det är mest arbete
              med. Det handlar om att få tillstånd för att bedriva sin verksamhet,
              tillstånd från miljönämnder och kommunala utskott. Där finns det
              fortfarande väldigt mycket att göra. Framför allt finns det en
              stor spridning mellan olika kommuner i landet.
            </seg>
            <seg n="62070b33">
              Man borde från regeringens sida flytta fokus lite och även fokusera
              på den regionala och den lokala nivån och se till att de redskap
              som behövs finns även där. Nu har vi erfarenhet från den statliga
              nivån där man har påbörjat arbetet. Den erfarenheten och den kunskapen
              skulle kunna göra väldigt stor nytta, tror jag, på den kommunala
              nivån.
            </seg>
            <seg n="48751da2">
              Min fråga till Staffan Anger är: När tror Staffan Anger att man
              från regeringen kommer att ta initiativ till att se till att det
              blir regelförenklingar även på de andra administrativa nivåerna
              i Sverige?
            </seg>
          </u>
          <note type="speaker" n="e601de01">
            Anf. 60 STAFFAN ANGER (m) replik:
          </note>
          <u who="staffan_anger_5fad19" xml:id="i-6091e900a50d579b-4" n="5ac6bb9b">
            <seg n="6295d2cd">
              Herr talman! Jag sitter fortfarande i kommunfullmäktige i Västerås
              och vet vad som händer där. Där arbetar den borgerliga majoriteten
              intensivt med detta förenkla, förenkla, förenkla. Det kan vara
              olika saker i olika kommuner. I de socialdemokratiska kommunerna
              har man kanske inte tagit till sig det här eftersom man inte klarade
              av det på regeringsnivå.
            </seg>
            <seg n="04c9d635">
              Jag tycker att Per Bolund är väldigt klok i dag, och det här
              ska vi verkligen ta till oss och se vad vi kan göra mer.
            </seg>
            <seg n="3557114d">
              Det här måste fortsätta att ytterligare gå ned efter 2010, så
              att vi verkligen ser till att vi får bort den här byråkratin.
            </seg>
          </u>
          <note type="speaker" n="9c622f20">
            Anf. 61 JAN ANDERSSON (c):
          </note>
          <u who="jan_andersson_233a67" xml:id="i-fbd64a2ef61456bb-0" n="b0144c6a">
            <seg n="b3807b2e">
              Herr talman! Jag tänker börja med lite grekisk mytologi och berätta
              om hydran, ett monster som levde i träskmarkerna. Hydran hade
              enligt sägnen åtta huvuden. Det mittersta var odödligt. När hjältarna
              kom för att bekämpa hydran och högg av ett huvud växte det genast
              ut två nya. Hydran lyckades slutligen nedkämpas av Herakles i
              ett av stordåden, med hjälp av sin brorson som när huvudet huggits
              av brände stumpen med eld så att det inte växte ut några huvuden.
            </seg>
            <seg n="f288426f">
              Man kan fråga sig vad det där har med regelförenklingsarbetet
              att göra. Men visst är det så det känns ibland när vi håller på
              med regelförenklingar. Vi förenklar en regel, men risken är att
              två nya uppkommer som faktiskt inte resulterar i någon förenkling.
              Det är precis så det känns ibland.
            </seg>
            <seg n="8a0e2d9b">
              Regelförenklingsarbetet har sedan alliansregeringen tillträdde
              varit en viktig komponent på företagsområdet. Varför är det då
              så viktigt? Ja, det är ju inget självändamål att minska regelbördan.
              Vi vill göra det för att få företagen att växa, för att skapa
              fler arbetstillfällen och därmed skapa ett ökat välstånd. Vi har
              satt upp ett regelförenklingsmål på 25 procent. Vi ska minska
              kostnaden för regelbördan med 25 procent. Men vi har också sagt
              att det ska vara en märkbar förbättring i företagens vardag.
            </seg>
            <seg n="841d84dd">
              Målsättningen visar att vi av de 100 miljarderna vill plocka
              bort 25. Men det räcker inte att bara räkna miljarder, utan det
              ska också märkas i vardagslivet. Det handlar inte bara om pengar,
              det handlar också om den där oron som jag vet att många företagare
              känner. Man funderar: Har jag nu bommat en regel eller ett direktiv
              som jag bryter mot? Min inställning är att sådant ska röra sig
              så lite som möjligt och ta upp så lite plats som möjligt i företagarens
              hjärna. Min förhoppning är att man ska kunna ägna mer tankekraft
              åt hur man ska utveckla sitt företagande och på det sättet erbjuda
              fler arbetstillfällen.
            </seg>
            <seg n="e54f67db">
              Jag vill i det här sammanhanget peka lite på hur regeringen jobbar
              med de här frågorna. Det har tidigare här tagits upp de verktyg
              vi har. Jag vill också peka på hur vi på ett mycket medvetet sätt
              organiserar Regeringskansliet för att systematiskt jobba med regelförenklingsarbetet.
              Då kan möjligen någon åhörare tycka: Jag bryr mig inte så mycket
              om hur man organiserar Regeringskansliet. Och det brukar egentligen
              inte jag heller göra. Men i den här frågan, som är en pågående
              process, har det faktiskt betydelse att det inte bara är enstaka
              åtgärder utan ett tankesätt som genomsyrar hela arbetet. Det är
              också det tankesätt som vi har försökt använda. Annars har vi
              risken med hydran och att det växer ut regler igen när vi har
              väl har genomfört en bra åtgärd.
            </seg>
            <seg n="203c20f5">
              Jag vill också nämna Regelrådet, som ska vara ett vakande öga
              över att ändrade och nya regler inte innebär onödigt krångel.
            </seg>
            <seg n="b9410aef">
              Jag tänker inte i mitt anförande gå in på några enskilda regelförenklingar.
              Var och en som är intresserad kan läsa i regeringens skrivelse
              om alltifrån avskaffande av revisionsplikt till slopande av krav
              på yrkestrafikmärke. Jag kan dock konstatera att vi under perioden
              20072008 har minskat regelkostnaderna med 4 procent. Jag kan med
              det slutligen konstatera att det definitivt går åt rätt håll.
              Men det finns fortfarande en hel del att göra.
            </seg>
          </u>
          <note n="8cc146a3">
            Med detta, herr talman, vill jag yrka bifall till utskottets
            förslag till beslut och avslag på reservationen.
          </note>
          <note type="speaker" n="af740b8d">
            Anf. 62 BÖRJE VESTLUND (s) replik:
          </note>
          <u who="borje_vestlund_da672f" xml:id="i-c7fe150bfc9a927f-2" n="37ebf275">
            <seg n="750780fd">
              Herr talman! Man skulle märka i vardagslivet att det är lite
              enklare, att det är ett bättre företagsklimat. Jag håller med
              Jan Andersson om att det är en väldigt bra ambition. Problemet
              är att denna regering inte har kommit särskilt långt med regelförenklingen.
            </seg>
            <seg n="eadcd379">
              Ja, förra året minskade regelbördan med 4 procent. Men den har
              faktiskt gått upp de andra åren, inte så jättemycket, men den
              har gått upp för varje år. Nu avhöll sig Jan Andersson från att
              prata så mycket om EU-frågor, som brukar vara så populärt i sådana
              här debatter.
            </seg>
            <seg n="53303f60">
              Man minskade kostnaderna för regelbördan med 4 miljarder kronor
              för företagen. Sedan kan jag hålla med Jan Andersson om att det
              ibland är komplicerat att diskutera det här i belopp. Jag tycker
              att det ibland är bättre att diskutera antalet regler, men nu
              har vi ju enats om att det är beloppen som vi ska diskutera. Sedan
              kan det tyckas fyrkantigt eller inte, men det är den modell som
              vi har valt, och vi står ju alla bakom just denna.
            </seg>
            <seg n="5db1e6f9">
              Det finns ett antal frågor att ställa, och jag måste ställa samma
              fråga som jag ställde till Staffan Anger: När kommer vi att uppnå
              de 25 procenten?
            </seg>
            <seg n="00df83b8">
              Det finns en rad förenklingsförslag i regeringens förslag som
              handlar om att man ska göra skillnad på företag och företag. En
              del ska ha redovisningsplikt och andra inte. Innebär inte det
              i sig ett problem med att man får fler regler? Framför allt: När
              kommer man att uppnå målet?
            </seg>
          </u>
          <note type="speaker" n="f742b4a8">
            Anf. 63 JAN ANDERSSON (c) replik:
          </note>
          <u who="jan_andersson_233a67" xml:id="i-fbd64a2ef61456bb-1" n="b0144c6a">
            <seg n="ac02787f">
              Herr talman! Jag tycker att det är viktigt att vi tittar på de
              2 och 4 procenten, de 2 procenten för hela perioden hittills och
              de 4 procenten under det senaste året. Det är under det senaste
              året som vi ser effekten av det som den här regeringen har gjort.
              Det är ett tydligt trendbrott, minus 4 procent. Första året ökade
              ju regelbördan, inte minst som en följd av den panikvåg vi såg
              efter propositionen det sista året av socialdemokratiskt styre.
            </seg>
            <seg n="ccade37e">
              Det är en mycket tydlig signal: 4 procent det senaste året. Vi
              är på rätt väg.
            </seg>
            <seg n="a74a25f9">
              När det gäller att uppnå de 25 procenten har vi för avsikt att
              inför valet, även om vi inte har mätningen klar för 2010, göra
              en prognos om måluppfyllelsen. Väljarna kommer alltså definitivt
              inte att sväva i okunskap om hur måluppfyllelsen ser ut. Är det
              så att vi inte uppnår de 25 procenten till valet, kommer vi att
              göra det under nästa mandatperiod. Vi är definitivt på rätt väg.
            </seg>
          </u>
          <note type="speaker" n="fbb022ce">
            Anf. 64 BÖRJE VESTLUND (s) replik:
          </note>
          <u who="borje_vestlund_da672f" xml:id="i-c7fe150bfc9a927f-3" n="37ebf275">
            <seg n="5388372b">
              Herr talman! Då kommer det att vara en annan regering som genomför
              det här arbetet och på ett mycket enklare och bättre sätt än vad
              den här regeringen har gjort, för det handlar ju mest om att omorganisera
              Regeringskansliet, fick vi höra här av Jan Andersson. Det var
              ju den allra viktigaste uppgiften att börja med. Men nog om det.
            </seg>
            <seg n="a76b1e9a">
              En prognos om måluppfyllelsen ja, om vi skulle tro regeringen
              skulle man åtminstone ha sparat 10 miljarder vid det här laget,
              med tanke på att halva perioden har gått. Men det har man verkligen
              inte gjort, så de där prognoserna tänker jag nog ta med en nypa
              salt. Jag utgår från att väljarna också gör det när de ser hur
              det här arbetet har gått under den här mandatperioden.
            </seg>
            <seg n="ff2a064c">
              Jag en annan fråga som jag också ställde till Staffan Anger.
              Man har sagt att det är jätteviktigt hur regelförenklingsarbetet
              hanteras på EU-nivå. Jag undrar: Vad är det för konkreta förslag
              som man kommer att lägga fram i konkurrenskraftsrådet den 3 och
              4 december? Man har ju inte samrått med näringsutskottet om detta
              än. Det lär väl komma antar jag, men vad är det då på regelförenklingsområdet?
              Förra gången, om jag minns rätt, skulle man redovisa två nationella
              exempel på detta. Det innebar ju inte precis att man angrep de
              problem som faktiskt finns på EU-nivå.
            </seg>
            <seg n="f2a50c8b">
              På vilket sätt kommer man att göra detta? Vilka konkreta förslag
              kommer ordförandeskapet att lägga fram i det här sammanhanget?
              Nu frågar jag ordförandeskapet. Jag frågar alltså inte bara Sveriges
              regering.
            </seg>
          </u>
          <note type="speaker" n="cc6829c9">
            Anf. 65 JAN ANDERSSON (c) replik:
          </note>
          <u who="jan_andersson_233a67" xml:id="i-fbd64a2ef61456bb-2" n="b0144c6a">
            <seg n="9700e78d">
              Herr talman! Precis som Börje Vestlund säger är det en sak som
              vi ska samråda om i den här kammaren. Jag tänker inte stå här
              och föregripa det samrådet, för då lär det väl bli skrik på grund
              av det.
            </seg>
            <seg n="699858df">
              Nej, organiserandet av Regeringskansliet är inte den viktigaste
              måluppfyllelsen även om det må vara Börje Vestlunds tolkning.
              De som lyssnade på mitt anförande inser att det handlar om en
              betydligt större uppgift än så.
            </seg>
            <seg n="193a7680">
              Sedan ställdes det frågor tidigare i debatten om de här 33 procenten
              på livsmedelsområdet. Jag tycker att det är bra att man på ett
              område faktiskt har visat att det går att uppnå de här målsättningarna.
            </seg>
          </u>
          <note type="speaker" n="c64644c7">
            Anf. 66 EVA JOHNSSON (kd):
          </note>
          <u who="eva_johnsson_ec5ffa" xml:id="i-460e2669462403f5-5" n="fd31e9bb">
            <seg n="00e4bd62">
              Herr talman! I Sverige behövs fler företag och fler företagare.
              Det är de som skapar jobb, och genom jobb får vi skatteintäkter
              åt den svenska välfärden.
            </seg>
            <seg n="d852717f">
              Vi kristdemokrater har tillsammans med våra allianskolleger i
              regeringen verkat för att underlätta för företagen och deras verksamhet.
              För företagen har alliansens politik inneburit närmare 49 miljarder
              i lägre skatter och minskade kostnader. Men alliansregeringen
              har också verkat för att det ska vara enklare att driva företag
              i Sverige. En viktig del i det här arbetet har varit målet att
              minska de administrativa kostnaderna för företagen. Vi har sagt
              att det ska vara en minskning på 25 procent fram till 2010. Det
              handlar om statliga regler som har sitt ursprung både i Sverige
              och i EU.
            </seg>
            <seg n="932d7645">
              I vårt arbete har vi använt mätningar av företagens administrativa
              kostnader när vi har genomfört nya regler, och så har vi genomfört
              konsekvensanalyser. Det vill säga att vi har analyserat om ändringen
              verkligen behövs och om den är rätt utformad och löser problem
              som den ska. Vi har hjälp av Regelrådet som granskar konsekvensanalyserna,
              och rådet utreder även hur reglerna ska påverka exempelvis företagens
              konkurrensförmåga.
            </seg>
            <seg n="b9e615e7">
              För att hämta in information och synpunkter har regeringen även
              samråd med företag och näringslivsorganisationer. Dessutom finns
              det en tydlig handlingsplan för regelförenklingsarbetet som är
              rullande och uppdateras varje år. I det här arbetet ingår samtliga
              departement och ett stort antal myndigheter. Som vi tidigare har
              hört i debatten omfattar regelförenklingsarbetet 940 åtgärder.
              Under de två senaste åren har 460 av dessa genomförts. Det tål
              faktiskt att upprepas. Tyvärr återstår fortfarande 480 åtgärder.
              En del av dem kan verkställas på kort sikt, men andra kräver utförliga
              analyser.
            </seg>
            <seg n="a1f7db87">
              Hur har det gått med de administrativa kostnaderna för företagen?
              Från att tidigare ha ökat under en väldigt lång rad år har nu
              kostnaderna sjunkit med 4 procent under 2008. De största minskningarna
              har skett inom livsmedels- och skatteområdena men också inom hälso-
              och sjukvårdsområdet. Det är naturligtvis långt från 25 procent,
              det är jag den första att erkänna. Men vi kan inte bortse från
              att hela 52 procent av kostnaderna har sin grund i EG-rättsliga
              krav. Det pågår ett intensivt arbete på EU-nivå där Sverige för
              närvarande är ordförandeland, och det här är en prioriterad fråga.
            </seg>
            <seg n="8f847eb2">
              Arbetet med att nå målen på 25 procent minskade kostnader för
              företagen intensifieras nu. Vi kristdemokrater har länge drivit
              frågan om borttagande av revisionsplikten för småföretag. Regeringen
              har nu en planerad proposition om detta som kommer under våren.
              Som sagt, 7 miljarder är den beräknade minskade kostnaden bara
              för den åtgärden. Vi ser verkligen fram emot att få dra den hela
              vägen fram till beslut.
            </seg>
            <seg n="906fae17">
              När jag lyssnar på oppositionen undrar jag om vi träffar samma
              människor när vi är ute. Jag träffar många företagare och företagsorganisationer.
              Nyligen träffade jag en av företagarnas organisationer, och jag
              ställde då en öppen fråga. Jag bad dem att ärligt säga vad de
              tyckte om regeringens regelförenklingsarbete. Vad är er uppfattning?
              frågade jag. Det var ingen alliansköpt medarbetare från Regeringskansliet,
              utan det var en representant från en av företagsorganisationerna
              som svarade. Vad säger ni om regeringens regelförenklingsarbete?
              Hans svar var omedelbart och väldigt tydligt. Han sade: Det är
              ett kraftigt trendbrott och det ser vi tydligt. Vi ser skillnad,
              och ni har ändrat inriktning.
            </seg>
            <seg n="3a8b558d">
              De är inte nöjda, men det var alldeles uppenbart och tydligt
              att vi har brutit trenden och att de såg positivt på det fortsatta
              arbetet.
            </seg>
            <seg n="98b93c7f">
              Ibland är en historisk tillbakablick ganska klargörande. Får
              jag påminna kammarens ledamöter om år 1998? Den dåvarande regeringen
              tillsatte då den så kallade Simplexgruppen som bland annat skulle
              ta fram förslag på regelförenkling. Det var väldigt stora ord
              och fagra löften. Jag vill upprepa vad den dåvarande småföretagarministern
              Mona Sahlin sade: Allra viktigast för att underlätta för småföretag
              är att minska krånglet. Det är ett mycket reellt hinder och för
              en nybliven minister lätt att ändra på.
            </seg>
            <seg n="b6715b1a">
              Hur lätt var det egentligen? Lättare sagt än gjort, är svaret.
              Efter sex års intensivt arbete i Regeringskansliet granskades
              samtliga förslag som lades fram 20032004 av Näringslivets Regelnämnd.
              Man fann att i över 60 procent av ärendena saknades en analys
              av konsekvenserna för företagen, och i enbart 7 procent av fallen
              fanns en beräkning av vilka kostnader förslaget skulle ha medfört
              för ett enskilt företag.
            </seg>
            <seg n="7ce464ab">
              Som ett svar på denna hårda kritik började den dåvarande socialdemokratiska
              regeringen att desperat lista så kallade förenklingsåtgärder.
              Alla möjliga politiska beslut fick plats. Vad sägs om åtgärden
              att ta bort kravet på tillstånd för att dra telefonledningar över
              riksgränsen? Eller att blanketter för att söka tillstånd att använda
              radiosändare ska finnas tillgängliga på Internet? Jag skulle kunna
              fortsätta att läsa från listan, för den är lång. Gemensamt för
              förslagen var att de var mer av socialdemokratiska skrivbordsprodukter
              än de reella förenklingar som företagen faktiskt efterfrågade.
            </seg>
            <seg n="11a30c3e">
              När oppositionen nu så kraftigt kritiserar regeringens regelförenklingsarbete
              kan jag uppfatta det som det där med sten och glashus. De verkar
              inte riktigt ha någon egen politik, tycker jag. De använder stora
              ord, men historien är, som sagt, ganska talande.
            </seg>
            <seg n="cd26a30d">
              Oppositionen föreslår en svensk variant av det norska Oppgaveregistret.
              Det finns ett långt framskridet arbete inom Regeringskansliet
              med att etablera ett samordningsorgan, den så kallade uppgiftskravsinspektionen,
              som ska samordna och förenkla kraven på uppgiftsinlämning för
              näringslivet.
            </seg>
            <seg n="e203ff2e">
              Andra har efterfrågat mer tips och råd till de enskilda företagen.
              Även här har regeringen genomfört en del. För den som vill starta
              företag finns exempelvis sedan juni 2009 webbportalen verksamt.se.
              För den som vill ha personlig hjälp finns Nystartskontoret, som
              ger företagen direkta råd och tips om allt från affärsidéer till
              skatter. Resultatet har varit mycket positivt. En genomgång gjord
              av Sveriges Television visar att Nystartskontoret lett till att
              230 nya företag startats på bara några få månader.
            </seg>
            <seg n="a7aab0d4">
              Dessa exempel visar tydligt att regeringens satsning, till skillnad
              från den förra regeringens, inte bara är tomt prat utan faktiskt
              underlättar för företagen. En ny inriktning när det gäller regelförenkling
              har påbörjats. Arbetet ska fortsätta.
            </seg>
          </u>
          <note n="f8ddfb10">
            Jag yrkar bifall till utskottets förslag och avslag på reservationen.
          </note>
          <note type="speaker" n="8455678f">
            Anf. 67 BÖRJE VESTLUND (s) replik:
          </note>
          <u who="borje_vestlund_da672f" xml:id="i-c7fe150bfc9a927f-4" n="37ebf275">
            <seg n="aeecb399">
              Herr talman! Den mest desperata i den här debatten måste vara
              Eva Johnsson. Hon står i talarstolen och till och med ljuger.
              Den administrativa bördan för företagen vad gäller skatteområdet
              ökar under innevarande mandatperiod med 494 miljoner kronor. Eva
              Johnsson ljuger alltså i talarstolen. Det är inte så konstigt,
              för man har infört ganska underliga skatteförändringar för företagen
              vilket gör att det blir väldigt svåradministrerat.
            </seg>
            <seg n="a80249ec">
              Ett av skälen till att vi är så kritiska är just att man inför
              den ena konstiga regeln efter den andra, inte minst på skatteområdet,
              i stället för att förenkla. Sedan kan det finnas andra skäl till
              att företagen får ett lägre skattetryck. Det kan vara något positivt.
              Men när man förändrar skatterna måste man försöka att i så fall
              också förenkla dem. Regeringen har lyckats med konststycket att
              närmast krångla till tillvaron för företagen i nästan samtliga
              fall.
            </seg>
            <seg n="38d5b739">
              Låt mig ge några andra exempel. Det är jättebra att man sänkt
              kostnaderna på livsmedelsområdet med 3 miljarder kronor, men varför
              har man ökat dem på det associationsrättsliga området? På det
              område som omfattar vartenda företag i landet har krånglet ökat.
              Detsamma gäller på bokföringsområdet 37 miljoner mer. Varför har
              man gjort det?
            </seg>
            <seg n="4c00c71b">
              Jag ställer samma fråga till Eva Johnsson som jag ställt till
              övriga i denna debatt: När kommer vi att kunna se en 25-procentig
              minskning? Kom inte dragandes med revisionsplikten, för det handlar
              om 7 miljarder. Ni har hittills klarat 2 miljarder; vi ska klara
              25. När ska de 25 procenten vara genomförda?
            </seg>
          </u>
          <note type="speaker" n="1cb878d7">
            Anf. 68 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-460e2669462403f5-6" n="fd31e9bb">
            <seg n="c31de177">
              Herr talman! Tack för den vänliga frågan!
            </seg>
            <seg n="0a637f4b">
              Vi har gjort en hel del. Jag skulle naturligtvis kunna ägna tiden
              åt att läsa upp förslagen, men jag ska i stället nudda vid några.
              Kvartalsredovisning av momsen har vi genomfört. Jämställdhetsplaner
              och lönekartläggningar ska upprättas vart tredje år i stället
              för varje år. Förenklingar av regler för tidsbegränsad anställning
              har införts. Skyldighet att anmäla lediga platser till den offentliga
              Arbetsförmedlingen har avskaffats. Det gäller inte bara livsmedelsområdet
              och miljöområdet, även om huvuddelen av regelförenklingarna ligger
              där.
            </seg>
            <seg n="1bdab803">
              Vi kan, som jag sade tidigare, inte bortse från att 52 procent
              av kostnaderna har sin grund i EG-rättsliga krav. Vi kan naturligtvis
              i tankevärlden förtränga att vi är en del av den europeiska unionen,
              men det är trots allt ett faktum att vi är med och det måste vi
              förhålla oss till.
            </seg>
            <seg n="65b65aa6">
              Jag skulle gärna vilja fråga Börje Vestlund om han är nöjd med
              det regelförenklingsarbete som gjordes under den förra mandatperioden.
              Det vore trevligt om jag fick ett svar av Börje Vestlund. Var
              du nöjd med det arbete som gjordes när ni hade regeringsmakten?
            </seg>
          </u>
          <note type="speaker" n="15ed6b5f">
            Anf. 69 BÖRJE VESTLUND (s) replik:
          </note>
          <u who="borje_vestlund_da672f" xml:id="i-c7fe150bfc9a927f-5" n="37ebf275">
            <seg n="2c5e38e0">
              Herr talman! Självklart var jag inte nöjd, men nu handlar det
              inte om vad den förra regeringen gjorde. Nu handlar debatten om
              vad den nuvarande regeringen borde göra. Den har inte gjort tillräckligt,
              Eva Johnsson. Man skyller på EU. Det är det vanligaste skälet.
              Nu innehar man ordförandeskapet och kan sätta dagordningen.
            </seg>
            <seg n="870d5d5c">
              Vi vet att man vid förra konkurrenskraftsrådet skulle plocka
              fram två nationella exempel på hur regelkrånglet kunde minskas.
              Mycket imponerande! Det hade säkert mycket med EU att göra, men
              ingen förstod varför det skulle göras. Vi kan därför konstatera
              att den sittande regeringen inte haft några ambitioner. Frågan
              är vad som kommer nästa gång.
            </seg>
            <seg n="afe278d6">
              Jag ska inte pressa Eva Johnsson med vad som ska göras på nästa
              konkurrenskraftsråd, men fortfarande är sanningen den att det
              oaktat vad man kommer med finns lika mycket regler som tidigare.
              När man försökt ta bort regler har man på de allra flesta områdena
              samtidigt fyllt på med nya, utom på ett par områden som varit
              mycket duktiga. Det har framför allt gällt jordbruksministern
              och miljöministern. De har klarat av att ta bort ett antal regler.
              Om vi tar Justitiedepartementet som exempel, det kanske största
              och viktigaste departementet för just företagare, ser vi att man
              ökat regelbördan 60 miljoner kronor.
            </seg>
            <seg n="4bc2f705">
              När tänker man komma med de riktigt tydliga förslagen på det
              området? När tänker man göra något på bokföringsområdet? När tänker
              man göra något för att ta bort regelbördan som nuvarande regering
              påfört när det gäller hälso- och sjukvårdsområdet? Det ena förslaget
              efter det andra har tillkommit och gjort livet krångligare för
              företagare med allt vad det inneburit av intygsskrivning hit och
              intygsskrivning dit.
            </seg>
            <seg n="bd300f5d">
              Vi ser av siffrorna hur alliansen krånglat till det för företagarna,
              inte förenklat för dem. De som finns inom miljö- respektive jordbrukssektorn
              har dock fått en lite lättare tillvaro, vilket bara är att gratulera.
              På de andra områdena har det inte blivit lättare.
            </seg>
          </u>
          <note type="speaker" n="2ca0e906">
            Anf. 70 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-460e2669462403f5-7" n="fd31e9bb">
            <seg n="b6f87faf">
              Herr talman! Vi har en ny regering, det är alldeles riktigt.
              Det är inte ofta jag och Börje Vestlund är överens, men det kan
              vi verkligen vara överens om. Vi har en ny regering med ny inriktning.
              Det har inneburit ett trendbrott, vilket även företagsorganisationerna
              har bekräftat. De är nöjda med den nya regeringen, med det trendbrott
              som skett, med den nya inriktningen och med en påbörjad minskning.
            </seg>
            <seg n="564e591d">
              Jag och mina kolleger i alliansen är naturligtvis inte nöjda
              med det som hittills har gjorts. Vi vill fortsätta arbetet. Det
              är ett viktigt arbete, och vi kommer att fortsätta att intensifiera
              det. Vi vill förenkla för företagen. Även det kan vi vara överens
              om.
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="f8c7b13e">
            7 § Villkoren för Sveriges kredit till Island
          </note>
          <note n="472faa95">
            Föredrogs
          </note>
          <note n="b9a29d73">
            Förste vice talmannen konstaterade att ingen talare var anmäld.
          </note>
          <note n="de19a8de">
            8 § Anslutning till och genomförande av barlastvattenkonventionen
          </note>
          <note n="472faa95">
            Föredrogs
          </note>
          <note n="b9a29d73">
            Förste vice talmannen konstaterade att ingen talare var anmäld.
          </note>
          <note n="976a5f3e">
            9 § Redovisning av fördelning av medel från Allmänna arvsfonden
            under budgetåret 2008
          </note>
          <note n="472faa95">
            Föredrogs
          </note>
          <note n="b9a29d73">
            Förste vice talmannen konstaterade att ingen talare var anmäld.
          </note>
          <note n="40efbb27">
            10 § Beskattning av utomlands bosatta artister, m.fl.
          </note>
          <note n="472faa95">
            Föredrogs
          </note>
          <note n="b9a29d73">
            Förste vice talmannen konstaterade att ingen talare var anmäld.
          </note>
          <note n="58ce912d">
            11 § Överenskommelsen mellan regeringen, idéburna organisationer
            inom det sociala området och Sveriges Kommuner och Landsting
          </note>
          <note n="472faa95">
            Föredrogs
          </note>
          <note type="speaker" n="f2c8cccd">
            Anf. 71 SIV HOLMA (v):
          </note>
          <u who="siv_holma_28bf5d" xml:id="i-c180835e22dea9d9-0" n="64cdea03">
            <seg n="41aaa515">
              Herr talman! Under hösten 2008 ingick regeringen en överenskommelse
              med idéburna organisationer inom det sociala området och Sveriges
              Kommuner och Landsting. Betänkandet behandlar regeringens skrivelse,
              där de redogör för denna överenskommelse. Man skriver i betänkandet:
              Huvudmålet med överenskommelsen är att stärka de idéburna organisationernas
              självständiga och oberoende roll som röstbärare, samt att stödja
              framväxten av en betydligt större mångfald av utförare och leverantörer
              inom hälso- och sjukvården och omsorgen. Överenskommelsen ska
              tydliggöra de ideella aktörernas roll inom det sociala området
              och möjliggöra för dessa att konkurrera på likvärdiga villkor
              med andra aktörer verksamma på området. Den pågående dialogen
              mellan regeringen och den sociala ekonomins aktörer som är verksamma
              inom det sociala området fortsätter med denna överenskommelse
              som grund.
            </seg>
            <seg n="acc96a83">
              Herr talman! Den citerade texten klargör syftet med överenskommelsen.
              Tyngdpunkten ligger på att möjliggöra de idéburna organisationerna
              som utförare och leverantörer inom hälso- och sjukvården och omsorgen.
              Man ska också göra det möjligt för dem att konkurrera på likvärdiga
              villkor med andra aktörer. Visserligen börjar man med att säga
              att man vill stärka de idéburna organisationernas självständighet
              och oberoende roll som röstbärare. Men vad betyder det i verkligheten,
              i praktiken? Vad händer med de idéburna organisationer som håller
              sig till att bara vara självständiga och oberoende? Hur kommer
              de att säkerställas ekonomiska resurser för sin verksamhet jämfört
              med dem som väljer att underordna sig det offentliga och bli leverantörer
              och utförare till det offentliga?
            </seg>
            <seg n="71722387">
              Herr talman! Vänsterpartiet är det enda parti som har utformat
              en motion utifrån dessa frågeställningar. Vänsterpartiet delar
              uppfattningen att de ideella organisationerna på det sociala området
              är mycket viktiga och att de gör en ovärderlig insats. Det är
              därför vi ställde oss bakom den gemensamma visionen. Men vi vill
              samtidigt framhålla att det är ett stort misstag att tro att man
              kan blanda ihop sociala företag med ideella organisationer utan
              att tydligt skilja på rollen som röstbärare och rollen som utförare
              och social entreprenör.
            </seg>
            <seg n="915d0c17">
              Så här i efterhand framstår det mer som att regeringen i det
              närmaste lockat organisationer i syfte att lägga över mer av det
              som vi anser är samhällets ansvar på frivilligkrafter. I stället
              för att syfta till att erkänna frivilliginsatsernas värde har
              man gjort överenskommelsen till ett redskap för att genomföra
              det högst ideologiskt betingade vårdvalet.
            </seg>
            <seg n="f77b665c">
              Herr talman! Nu kan någon invända att det har genomförts en så
              kallad dialog i ärendet med Vänsterpartiet, Socialdemokraterna
              och Miljöpartiet och att inga invändningar framkom. Det var en
              dialog som skedde i andan av att det var väldigt bråttom. Syftet
              med överenskommelsen sades vara att ge de ideella organisationerna
              ett erkännande för deras viktiga arbete. Resultatet av diskussionen,
              såväl med organisationerna som med de politiska partierna, är
              en framhastad produkt som egentligen inte kan anses bära prägeln
              av en verklig överenskommelse.
            </seg>
            <seg n="db50850b">
              Flera av organisationerna som deltagit i diskussionerna inför
              överenskommelsen och som senare känt sig pressade att acceptera
              densamma har aviserat att man vill frånträda den, men är oroliga
              för konsekvenserna, för att de ska förlora det oundgängliga stöd
              som samhället står för eller ställas utanför fortsatt dialog.
            </seg>
            <seg n="26f48fba">
              Herr talman! Av respekt för de inblandade organisationerna och
              med hänsyn till det allmännas ansvar anser jag att den överenskommelse
              som ligger till grund för den aktuella skrivelsen snarast måste
              bli föremål för en oberoende utvärdering. Jag yrkar därför bifall
              till reservationen.
            </seg>
            <seg n="3b57912a">
              Det är viktigt att föreningar och organisationer på nytt får
              möjligheter att inkomma med synpunkter och kritik. En viktig fråga
              i sammanhanget är varför så många av dem som deltagit i dialogen
              inte upplevt att de kan ställa sig bakom den presenterade överenskommelsen.
              Många känner sig förbisedda och i värsta fall överkörda och lurade.
              Det är ingen bra utgångspunkt för ett framtida arbete.
            </seg>
            <seg n="5287c7f7">
              Vi anser därför att hela överenskommelsen snarast ska utvärderas,
              något som inte minst är viktigt med anledning av att andra liknande
              överenskommelser håller på att tas fram på andra ideella områden.
              Vår efterfrågade utvärdering ska inte blandas ihop med den som
              regeringen beslutat om.
            </seg>
            <seg n="5f17e1f3">
              Herr talman! Utskottsmajoriteten hänvisar till att det ingår
              i överenskommelsen att systematiskt och kontinuerligt följa upp
              den. Frågan som man på detta sätt undviker är just utvärderingen
              av själva tillkomsten av överenskommelsen.
            </seg>
            <seg n="fe66092b">
              Utskottsmajoriteten skriver i utskottets ställningstagande att
              Ersta Sköndals högskola har fått i uppdrag att genomföra en uppföljningsstudie
              av hur överenskommelsen genomförs på statlig och kommunal nivå
              under de första tre åren. Uppföljningsdirektiven talar sitt tydliga
              språk med regeringens val av uppföljare. Upplägget är att utvärdera
              om överenskommelsen gett avsett resultat, det vill säga om fler
              idéburna organisationer blivit utförare och leverantörer av hälso-
              och sjukvård och omsorg.
            </seg>
            <seg n="d5a20f34">
              Jag kan inte utläsa att uppföljningen skulle ta upp det som vi
              efterfrågar i reservationen, det vill säga själva tillkomsten
              av överenskommelsen. Det finns inte heller i direktiven till uppföljningen
              något om att titta på vilka de ekonomiska konsekvenserna blir
              för de idéburna organisationerna av att blanda ihop uppdragen
              man har som röstbärare respektive socialt företag. Framför allt:
              Vilka blir konsekvenserna för de organisationer som koncentrerar
              sig och sin verksamhet till att endast vara en så kallad röstbärarorganisation?
            </seg>
          </u>
          <note type="speaker" n="a464ed0b">
            Anf. 72 PER LODENIUS (c):
          </note>
          <u who="per_lodenius_6e6519" xml:id="i-deb9fe4fcff1e607-0" n="6ff0cb9a">
            <seg n="6fe67f02">
              Herr talman! Överenskommelsen mellan regeringen, de idéburna
              organisationerna inom det sociala området och Sveriges Kommuner
              och Landsting, som vi här i dag tar upp, är en bra och viktig
              överenskommelse. Den lyfter fram de ideella aktörerna och den
              allt viktigare roll de spelar, inte minst som utförare av tjänster
              inom välfärdsområdet.
            </seg>
            <seg n="5dd49343">
              Inom vården och omsorgen bidrar de idéburna organisationerna
              med flexibilitet, valfrihet och lokalt anpassade lösningar. Det
              är lika viktigt i områden i vårt land där servicen är gles och
              befolkningsunderlaget begränsat som i storstadsområden och tätorter
              att det medmänskliga engagemanget bättre tas till vara än vad
              som skett hittills.
            </seg>
            <seg n="e5891667">
              Det handlar alltså om att ta till vara det engagemang och den
              idérikedom som människor har och som också ger en större valfrihet
              och kvalitet i välfärdsområdet. Det här är något Centerpartiet
              tydligt värnar om: att öka valfriheten och att ta till vara människors
              engagemang.
            </seg>
            <seg n="4eaf6bcc">
              De idéburna organisationerna öppnar möjligheter för den enskilda
              människan att på olika sätt bidra till och engagera sig i samhällsarbetet.
              En grundsten för demokratin är just möjligheten att vara med och
              påverka samhällsutvecklingen utifrån de förutsättningar man själv
              har.
            </seg>
            <seg n="6e9ef624">
              Därför är det viktigt att ta till vara det engagemang och den
              kunskap som finns i dessa organisationer. Det gör man bland annat
              genom denna överenskommelse där man enats om ett antal principer
              som ska utveckla relationerna och tydliggöra rollerna mellan staten,
              de idéburna organisationerna inom det sociala området och Sveriges
              Kommuner och Landsting.
            </seg>
            <seg n="57257464">
              Herr talman! Överenskommelsen är som sagt en bra och viktig överenskommelse.
              Men inte bara för att den lyfter fram de ideella aktörerna och
              den allt viktigare roll de spelar, inte minst som utförare av
              tjänster inom välfärdsområdet, som vi här har sett, utan också
              för den process som föranledde överenskommelsen och hur den utvecklades
              och växte fram under arbetets gång.
            </seg>
            <seg n="618447a6">
              Regeringen valde ett arbetssätt där dialogen har varit en bärande
              del och där de idéburna organisationerna till stor del har kunnat
              påverka, utveckla och styra processen. Viktigt att poängtera är
              också att dialogen fortsätter och att överenskommelsen kontinuerligt
              följs upp med bland annat en årlig konferens och rapport.
            </seg>
            <seg n="f1fd74bd">
              Om vi ser till kulturutskottets verksamhetsområde kan jag lyfta
              fram den ideella sektorn inom kulturområdet. Väldigt många människors
              engagemang och skapande förmåga är förutsättningen för ett rikt
              kulturliv. Många i vårt land är engagerade i och gör stora ideella
              insatser för att bygga upp kulturell verksamhet. Både professionella
              och amatörer lägger ned mycket arbete och stort engagemang.
            </seg>
            <seg n="3ff135cd">
              Den infrastruktur med vars hjälp både professionella och amatörer
              erbjuds arenor att agera på bärs i väldigt stor utsträckning av
              ett ideellt arrangörskap. De är de yttersta kapillärerna i det
              som vi skulle kunna kalla kulturens blodomlopp. Lokala teaterföreningar,
              bygdegårdar och biografer drivs nästan utan undantag med krafter
              från ideella entreprenörer.
            </seg>
            <seg n="15f9eae9">
              Regeringen lyfter i propositionen Tid för kultur fram behovet
              av ett fördjupat erfarenhetsutbyte och samarbete på kulturområdet
              mellan ideella sektorn, landstingen och kommunerna samt staten.
              Centerpartiet ser styrkan i det arbete med dialoger man har använt
              när regeringen har tagit fram överenskommelsen med de idéburna
              organisationerna inom det sociala området och ser gärna att ett
              liknande arbetssätt också används när det gäller utvecklingen
              av samarbetet mellan kommunerna och landstingen, regeringen och
              de ideella och idéburna organisationerna och nätverken inom kulturområdet.
            </seg>
          </u>
          <note n="a664524f">
            Herr talman! Jag stannar där och yrkar bifall till utskottets
            förslag och avslag på motionen.
          </note>
          <note type="speaker" n="efeee976">
            Anf. 73 DAN KIHLSTRÖM (kd):
          </note>
          <u who="dan_kihlstrom_3dee82" xml:id="i-50d9bad75f3e037e-0" n="1c246388">
            <seg n="1a397c53">
              Herr talman! Detta är ett kort men ändå intressant betänkande
              som har haft sin speciella väg i riksdagen. Nu är det vi i kulturutskottet
              som ska behandla ärendet med anledning av den reservation som
              finns.
            </seg>
            <seg n="8bc755fc">
              I en bilaga i skrivelsen finns en uppräkning av 80 mer eller
              mindre kända organisationer som inbjöds att delta i dialogen mellan
              regeringen och idéburna organisationer inom det sociala området.
              Det handlar om organisationer som under många år gjort stora insatser
              i samhället. Jag ska bara ta några exempel från den listan. Två
              av dessa organisationer har sedermera också skrivit på överenskommelsen.
            </seg>
            <seg n="49e0cf70">
              Det första exemplet är Hela Människan. Om man går in på dess
              hemsida kan man läsa att det är en ideell organisation med en
              kombination av tusentals frivilliga och över 400 anställda i förebyggande,
              behandlande och rehabiliterande arbete. I de ca 90 lokala enheterna
              försiggår en mängd olika verksamheter. De vänder sig till människor
              som på grund av missbruk, hemlöshet, kriminalitet eller brist
              på fungerande nätverk befinner sig i social utsatthet.
            </seg>
            <seg n="e3403ebd">
              Det andra exemplet som finns i listan är Demensförbundet. Det
              startades 1984 och är i dag Sveriges största anhörigorganisation
              med 11 000 medlemmar och 130 demensföreningar runt om i hela Sverige.
            </seg>
            <seg n="d189d550">
              Det tredje exemplet jag vill ta som också finns med i listan
              är Sverigefinska Riksförbundet. Det har 130 lokalavdelningar i
              100 kommuner, 15 000 medlemmar och tio distriktsorganisationer.
              Det skriver på sin hemsida att det är pådrivande i alla frågor
              som rör sverigefinnarna på samhällslivets alla områden.
            </seg>
            <seg n="96c9abc6">
              Så skulle jag kunna fortsätta att räkna upp vad vi egentligen
              talar om. Det är dessa organisationers plats och insatser som
              det handlar om när vi talar om det regeringen har satt i gång
              med överenskommelsen.
            </seg>
            <seg n="de2a3554">
              Precis som har sagts tidigare här kan den ideella och sociala
              sektorn inte överskattas. Inom den ideella sektorn görs många
              gånger i det fördolda storartade insatser som räddar människoliv,
              ger människor en mening med livet eller, som jag nämnde nyss,
              förebygger kriminalitet och missbruk.
            </seg>
            <seg n="db7a7011">
              Totalt motsvarar svenskarnas ideella arbete ca 400 000 årsarbetskrafter.
              Det ger en siffra på det enorma arbete som utförs och en förståelse
              för den ideella sektorns betydelse och omfattning. Tyvärr uppmärksammas
              det arbetet kanske inte tillräckligt. Det är inte alltid pengar
              och ekonomisk kompensation som behövs eller efterfrågas. Ibland
              handlar det bara om ett erkännande i form av uppmuntrande ord
              eller ett ökat samarbete.
            </seg>
            <seg n="abb111ad">
              Det är 90 procent av svenska folket som är medlemmar i en ideell
              förening, 80 procent av svenska folket utför någon form av frivilliginsatser
              och över hälften av svenskarna gör det i en omfattning motsvarande
              minst 30 minuter per dag. Svenskarna är ett folk som gillar föreningsliv
              och frivilligarbete. Det är något som vi politiker måste bli mycket
              bättre på att uppmuntra och uppskatta.
            </seg>
            <seg n="555b11ac">
              Jag skulle vilja påstå att det från politiskt håll gjorts en
              alltför stor gränsdragning mellan offentlig, privat och ideell
              sektor. Vissa har sett den ideella sektorn som något som inte
              ska konkurrera med den offentliga sektorn.
            </seg>
            <seg n="fbacd56d">
              Att bilda föreningar och delta i gemenskaper och sociala nätverk
              skulle jag vilja karakterisera som en naturlig egenskap hos människor.
              Ett vitalt föreningsliv är av stor betydelse eftersom engagemang
              i föreningslivet innebär demokratisk fostran, normöverföring och
              att det personliga ansvarstagandet främjas.
            </seg>
            <seg n="05cdb5fa">
              Dessutom är föreningslivet en mötesplats där sociala kontakter
              skapas och utvecklas. Denna civila kultur är en förutsättning
              för en levande demokrati och även för samhällets ekonomiska utveckling.
              Det sociala kapital som finns i de naturliga nätverken har därmed
              stor betydelse för politiken och dess möjlighet att förändra samhället.
            </seg>
            <seg n="831ecd4e">
              För att stärka organisationerna och det som vi nu talar om och
              som jag tog exempel från har regeringen inlett en dialog med den
              ideella sektorn och Sveriges Kommuner och Landsting. Den dialogen
              påbörjades i slutet av 2007 och resulterade i en överenskommelse
              mellan de tre parterna som presenterades våren 2008.
            </seg>
            <seg n="1ec6594f">
              Organisationer har fått lämna synpunkter på överenskommelsen,
              och även oppositionspartierna har bjudits in till möten för att
              man på så sätt ska få en så bred politisk förankring som möjligt.
              Varje år under en treårsperiod ska en uppföljning av överenskommelsen
              ske i form av konferenser, rapporter och tematiska studier. På
              konferenserna ska varje part redogöra för hur de har genomfört
              överenskommelsen, och i rapporterna ska varje part redovisa sitt
              arbete och sin åtgärdsplan för att uppnå överenskommelsen.
            </seg>
            <seg n="4ededd47">
              Motivet till regeringens dialog med den ideella sektorn är bland
              annat att betona en oberoende ideell sektor som en garant för
              demokrati och mångfald. Andra motiv är att en utveckling av den
              sociala ekonomin kan bidra till minskat utanförskap och ökad ekonomisk
              tillväxt samt att fler aktörer inom offentligt finansierad verksamhet
              kan ge ökad valfrihet och högre kvalitet.
            </seg>
            <seg n="17d3a51d">
              Det finns en reservation i betänkandet som jag något vill beröra.
              Ärligt talat förstår jag inte riktigt Vänsterpartiets motion och
              reservation i betänkandet. När jag läser texten i motionen och
              i reservationen är det som att Vänsterpartiet menar att regeringen
              har lockat organisationerna till överenskommelsen i syfte att
              lägga över mer av samhällets ansvar på frivilligkrafter. Överenskommelsen
              skulle också bli ett redskap för regeringen att genomföra vårdvalet.
            </seg>
            <seg n="1b5ac313">
              Jag tycker att detta är ett konstigt resonemang. Regeringen har
              inga som helst ambitioner att vare sig locka eller lura in några
              organisationer i ett samarbete. Regeringen har helt enkelt bjudit
              in till en bred dialog med den ideella sektorn, vilket har varit
              mycket uppskattat av den inbjudna parten.
            </seg>
          </u>
          <note type="speaker" n="e9b65223">
            Anf. 74 YLVA JOHANSSON (s):
          </note>
          <u who="ylva_johansson_c5e8e0" xml:id="i-fcdfcccb0f5c5fe3-0" n="8fabfa4a">
            <seg n="b1c6de87">
              Herr talman! Ideella organisationer är en omistlig del av demokratin
              och välfärdssamhället. I det goda samhället har vi en mycket stark
              gemensamt finansierad välfärd. Men vi har också ett starkt medmänskligt
              engagemang människor emellan och ett stort utrymme för det ideella
              engagemang som kanaliseras via ideella organisationer. Det råder
              ingen motsättning mellan dessa.
            </seg>
            <seg n="d05106c3">
              I Sverige har det tvärtom varit så i vår historia att viktiga
              sociala reformer ganska sällan primärt har initierats av klokskaper
              i den här kammaren utan oftast startats av ett ideellt engagemang
              och oavlönat arbete för att ställa upp för medmänniskor och avhjälpa
              brister i samhället, något som senare har blivit en del av välfärdssamhället.
            </seg>
            <seg n="186f50df">
              I stora delar är det så vårt välfärdssamhälle har byggts ut.
              Det har gällt mödrahälsovård och ambulansvården. Ganska nya exempel
              är kvinnojourerna som under många år drevs med ideellt engagemang.
              De är i dag en del av den gemensamt finansierade välfärden och
              en rättighet.
            </seg>
            <seg n="916a9395">
              Vi har i dag verksamheter som pågår, till exempel vård för gömda,
              som kanske, hoppas jag, kommer att bli en del av den gemensamt
              finansierade välfärden och inte någonting som helt och hållet
              bygger på ideellt engagemang. Med en politik som vill förstärka
              och bygga ut välfärden finns det ingen motsättning mellan det
              ideella engagemanget och det som är den gemensamt finansierade
              välfärden.
            </seg>
            <seg n="f36ed72a">
              Ideella organisationer förtjänar uppskattning, större utrymme
              och långsiktiga spelregler. Vi tycker därför att det är bra att
              regeringen har tagit initiativ till en överenskommelse med den
              ideella sektorn. Vi socialdemokrater välkomnar en sådan överenskommelse.
              Vi har också valt att samarbeta för att finna gemensamma formuleringar
              kring de grundläggande principerna trots att vi blev inbjudna
              mycket sent i den politiska processen kring överenskommelsen.
              Vi har gjort det därför att vi ser ett stort värde i att det finns
              en bred politisk förankring i de spelregler som gäller för den
              ideella sektorn. Men det är viktigt att påpeka att riksdagen inte
              är part i överenskommelsen. Oppositionspartierna är inte heller
              någon part i överenskommelsen, utan det är en överenskommelse
              mellan regeringen, den ideella sektorn och Sveriges Kommuner och
              Landsting.
            </seg>
            <seg n="c2248d33">
              Vi kommer därför förstås att rösta ja till förslaget i det betänkande
              som behandlar den skrivelse som redogör för överenskommelsen.
              Jag vill också vara tydlig och tala om att vi socialdemokrater
              står bakom principen om en överenskommelse. Men regeringens del
              av överenskommelsen innehåller självfallet också regeringens politik
              när det gäller vård och omsorg. Det är en politisk inriktning
              som vi socialdemokrater inte delar. Det är en politik som präglas
              av ideologiskt motiverad privatisering på område efter område
              inom välfärden. Det är en politik som har präglats av långtgående
              skattesänkningar både på nationell nivå och ute i kommuner och
              landsting ledda av allianspartierna. Det är en politik som vi
              inte delar, och det är en politik som jag är rädd för kommer att
              leda till att man tvingar in de ideella organisationerna i en
              roll där de ska bli företag och konkurrera på samma sätt som företag
              för att bli utförare i den offentligt finansierade välfärden.
            </seg>
            <seg n="092dc0bf">
              Jag tror att det är mycket stor risk att det som är själva kärnan
              i det ideella engagemanget slarvas bort. Det är positivt med mångfald.
              De formuleringarna finns i överenskommelsen, och vi delar dem.
              Men det är också viktigt att säga att det är särskilt positivt
              när det är de som själva är engagerade som driver en verksamhet.
              Jag menar att det inte är jämförbart om det är RSMH eller Fontänhuset
              som driver en verksamhet för människor med psykiska funktionshinder
              eller om det är en internationell vårdkoncern som gör det. Det
              är inte riktigt samma sak.
            </seg>
            <seg n="f3f286ed">
              Mångfald har ett värde i sig. Men det har också ett värde i sig
              att det finns ett utrymme för att utföra verksamheter inom en
              ram där det ideella engagemanget tas till vara.
            </seg>
            <seg n="2acdf13f">
              Vi har haft många exempel på att ideella organisationer har agerat
              för att driva fram välfärdens verksamheter. Men det är också viktigt
              att komma ihåg att många ideella organisationer verkar inom verksamheter
              som inte har någon avsikt att någonsin bli en del av den offentligt
              finansierade välfärden. Man driver saker ideellt, och man vill
              fortsätta att driva dem ideellt. Ingen har egentligen någon önskan
              om att det ska vara på något annat sätt.
            </seg>
            <seg n="1b7ab748">
              En annan viktig del för den ideella sektorn är att ge röst åt
              röstsvaga, att synliggöra osynliggjorda erfarenheter, att stärka
              och skydda den som är utsatt och att formulera krav på förändring
              för den som inte är van att kräva något för egen del. Det är också
              en viktig roll för den ideella och idéburna sektorn som riskerar
              att förminskas eller försvinna i en roll där man nästan uteslutande
              hänvisas till att bli utförare i den kommunala verksamheten. Det
              är det vi är rädda för.
            </seg>
            <seg n="e0ef768d">
              Herr talman! Jag vill avsluta med att säga att vi socialdemokrater
              tycker att det är bra att ideella och idéburna organisationer
              kan och får utföra verksamhet i den skattefinansierade vården
              och omsorgen. De har mycket att bidra med. Det är viktigt att
              de får spelregler som inte tvingar in organisationerna i en mer
              företagsliknande form. De valde att vara ideella organisationer
              därför att de inte ville vara aktiebolag. Då ska man se till att
              man inte tvingar in dem i den rollen när de blir utförare.
            </seg>
            <seg n="c2fa65ae">
              Det är också viktigt att detta inte blir den enda rollen, utan
              att vi värnar de andra rollerna. Utrymmet för det ideella engagemanget
              på eget initiativ får inte förminskas. Organisationerna får inte
              reduceras till underleverantörer.
            </seg>
            <seg n="5fd2f228">
              Herr talman! En rödgrön regering kommer fortsättningsvis att
              vilja ha en långsiktig överenskommelse med den ideella och idéburna
              sektorn. Men det politiska innehållet i regeringens del av en
              sådan överenskommelse med en ny rödgrön regering kommer självfallet
              att vara annorlunda. Jag hoppas att det framgår av mitt inlägg
              och av Vänsterpartiets och Miljöpartiets inlägg i debatten.
            </seg>
          </u>
          <note n="c41bbe7f">
            I detta anförande instämde, Ann-Kristine Johansson, Carina Ohlsson
            Leif Pettersson och Lars Wegendal (alla s).
          </note>
          <note type="speaker" n="390d01c1">
            Anf. 75 MATS PERTOFT (mp):
          </note>
          <u who="mats_pertoft_eb413b" xml:id="i-8dd460c0a3c76778-0" n="ca4d7b52">
            <seg n="bc251669">
              Herr talman! Från Miljöpartiets sida kan jag säga att vi välkomnar
              den överenskommelse som har slutits i dess huvuddrag. Vi tycker
              att det är bra att man lyfter fram de idéburna organisationerna.
              Framför allt är det bra att man arbetar för att skapa spelregler
              som tydliggör det mervärde och de positiva sidor som ideella organisationer
              har i vårt samhälle.
            </seg>
            <seg n="ad08adca">
              Samtidigt måste man tydligt klargöra att det aldrig får bli tal
              om att vältra över ansvarsområden eller verksamheter som åligger
              samhället på ideella organisationer. Det är en grundprincip i
              det hela. Det här är inte så lätt. Själv har jag länge varit verksam
              i idéburna och ideella organisationer, och jag tror att många
              i den här kammaren har en sådan bakgrund. Då vet man om hur svårt
              det är att dra de exakta skiljelinjerna.
            </seg>
            <seg n="84f83dc0">
              När jag tänker på mitt eget engagemang i missbrukarvård för kvinnor,
              skolor och så vidare vet jag att det inte är helt enkelt att skilja
              mellan det som verkligen åligger samhället och det som man gör
              frivilligt. Samtidigt finns det ett mervärde i att vara engagerad
              och att brinna för de här sakerna och för engagemanget som det
              är självklart att vi måste ta till vara. Ideella organisationer
              är inte drivna av vinstintresse, utan det är just det ideella
              som driver dem i stället för vinsten. Om överenskommelsen på sikt
              kan leda fram till ett tydliggörande av detta att både skapa stöd
              och klargöra skillnaderna är det bra.
            </seg>
            <seg n="5065e937">
              Men från Miljöpartiets sida kan jag instämma i den kritik som
              bland andra Siv Holma har framfört: Förankringsprocessen var inte
              den bästa. Det gick, milt uttryckt, ganska snabbt i den process
              när vi i oppositionspartierna blev tillfrågade. Det hade varit
              en fördel att kunna göra detta mer grundläggande och om förhållandena
              och relationerna hade varit tydligare från början.
            </seg>
            <seg n="9c9aaf0c">
              Vi menar ändå att visionen är viktig. Precis som har sagts här
              ställer vi oss inte bakom regeringens politik på området, men
              vi ställer oss bakom visionen för detta. Det är det som är det
              viktiga.
            </seg>
            <seg n="bee1fe2b">
              Jag instämmer i kravet på och nödvändigheten av att utvärdera
              denna överenskommelse ordentligt. Om vi vet någonting om detta
              område är det att det är väldigt svårt. Det är mycket gungfly.
              Det finns olika problemområden, som jag har varit inne på nu,
              när det gäller definitionen av vad som är samhällets uppdrag och
              vad som är de ideella organisationernas uppdrag. Var går gränsdragningen
              för de ideella organisationer som utför uppdrag åt samhället?
              Hur förhindrar man att samhället drar tillbaka och minskar sitt
              ansvarstagande och dumpar det på ideella organisationer? Det är
              precis det som denna process handlar om, och jag hoppas att det
              kommer att bli tydligare i och med utvärderingen av överenskommelsen.
              Detta är någonting som Miljöpartiet kommer att följa med stort
              intresse.
            </seg>
            <seg n="a6ed4ed8">
              Därför har vi valt att ställa oss bakom överenskommelsen men
              med de frågetecken som jag har nämnt. Vid ett maktskifte kommer
              vi naturligtvis också att följa det vidare. Samarbetet med de
              ideella organisationerna har alltid varit en punkt som har varit
              viktig för Miljöpartiet. Med de orden hoppas jag att kammaren
              fattar visa beslut.
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="b2987ada">
            12 § Eftersök av trafikskadat vilt
          </note>
          <note n="472faa95">
            Föredrogs
          </note>
          <note n="b9a29d73">
            Förste vice talmannen konstaterade att ingen talare var anmäld.
          </note>
          <note n="4b2e49e9">
            13 § Övergripande miljöfrågor
          </note>
          <note n="472faa95">
            Föredrogs
          </note>
          <note type="speaker" n="bc337db8">
            Anf. 76 CARINA OHLSSON (s):
          </note>
          <u who="carina_ohlsson_543de9" xml:id="i-71baead0b7055c46-0" n="2d6b0e99">
            <seg n="0681c521">
              Herr talman! Nu ska vi debattera miljö- och jordbruksutskottets
              betänkande Övergripande miljöfrågor . Det kan låta spännande och
              framåtsyftande, men det handlar om 30 motionsyrkanden från den
              allmänna motionstiden som samtliga avstyrks. Det handlar alltså
              inte om att behandla skarpa åtgärder och förslag från regeringen
              om hur vi ska nå de 16 miljömålen.
            </seg>
            <seg n="c7253b88">
              Vi fick en uppföljning av miljömålen på ett seminarium med Miljömålsrådet
              för ett par veckor sedan. Vi fick möjlighet att ställa frågor
              till föreläsarna, men det handlade inte alls om att föreslå skarpa
              åtgärder.
            </seg>
            <seg n="88ad681e">
              Miljömålsrådet hade valt att kalla rapporten I halvtid . I rapportens
              inledning kan man läsa att samma bedömning görs nu som 2008 då
              den fördjupade utvärderingen med titeln Nu är det bråttom lämnades.
              Den borde antagligen formuleras: Nu är det ännu mer bråttom. Vidare
              kan man läsa i rapporten att det krävs politisk beslutskraft och
              att fler åtgärder genomförs om våra barn och barnbarn ska få det
              samhälle vi vill ge dem. Detta tycks inte bekymra högerregeringen.
              Tempot är inte tillräckligt för att nå miljökvalitetsmålen.
            </seg>
            <seg n="63453ba6">
              Jag tror att många med mig blev minst sagt förvånade i morse
              när de vaknade till nyheterna och hörde statsministern i en intervju
              i USA. Han sade att det begärs något av USA som de inte kan genomföra
              eftersom förslaget om bindande avtal inte går igenom i kongressen.
              Han fortsatte med att säga att det är på tiden att komma med realistiska
              förslag. Var är ledartröjan nu? Jag såg att han hade fått en baskettröja.
              Är det den som ledartröjan har bytts ut mot? Detta anses alltså
              vara de krav som kan ställas på ett land som toppar listan över
              mängden utsläpp per capita. Det är alltså inte längre vad naturen
              tål utifrån vetenskaplig forskning utan vad kongressen i USA orkar
              med att besluta om som ska vara vägledande för Sveriges statsminister
              och EU.
            </seg>
            <seg n="8ba4d684">
              Här hemma i Sverige handlar det om att ta hänsyn till vad den
              sittande högerregeringen bedömer som samhällsekonomiskt realistiskt,
              det vill säga att fjärma sig långt från miljömålssystemets ursprungliga
              intentioner. Detta sker i en tid då de senaste tre åren har präglats
              av ett utökat engagemang från människor och organisationer. Detta
              gäller inte enbart i Sverige utan också i andra länder, till exempel
              i Australien, i Japan och till och med i Ryssland.
            </seg>
            <seg n="01a9474e">
              Riksdagens och regeringens möjligheter att fatta viktiga miljöpolitiska
              beslut är större än på många år. Det gäller även möjligheten att
              åstadkomma globala överenskommelser med bindande avtal.
            </seg>
            <seg n="107c923c">
              Fru talman! Det är därför särskilt beklagligt att vi med nuvarande
              riksdagsmajoritet får vänta ändå fram till 2014 på nästa fördjupade
              utvärdering av miljöarbetet. Om vi får tro statsministern blir
              det inte heller något bindande avtal på klimatområdet i Köpenhamn.
              Slutsatsen blir att det är dags att byta regering och därmed också
              statsminister.
            </seg>
            <seg n="e1c67ff5">
              Miljömålsrådets uppföljning av arbetet med att nå miljömålen
              visar som sagt att stora utmaningar återstår. Vi socialdemokrater
              anser därför att det behövs ytterligare åtgärder och tydligare
              styrmedel på nationell nivå för att miljön och människors hälsa
              ska utvecklas i positiv riktning så att man om möjligt kan nå
              de av riksdagen uppsatta miljökvalitetsmålen till 2020.
            </seg>
            <seg n="b9ab041b">
              Det är uppenbart att marknadsekonomin i kombination med frivilliga
              lösningar och avtal inte löser miljöproblemen. Vi anser att det
              krävs att staten tar ett stort ansvar för att finna verksamma
              styrinstrument för att minska miljöproblemen. De verksamma instrument
              som regeringen och riksdagen förfogar över är bland annat lagstiftning
              och ekonomiska styrmedel, så kallade piskor och morötter.
            </seg>
            <seg n="541f016a">
              Politik och marknad måste samverka på ett bättre sätt. Marknaden
              klarar inte ensam denna utmaning. Med rätt satsningar på miljöområdet
              kommer också fler jobb, så kallade gröna jobb. Det kan handla
              om kommersialisering av miljöteknik, upprustning av miljonprogramsområden,
              utfasning av bensindrivna bilar, investeringar i järnvägsnätet,
              satsningar på förnybar energi med mera. Det är därför helt nödvändigt
              att regeringen gör en översyn och tar fram en strategi för att
              ytterligare skärpa miljölagstiftningen samt inventerar och analyserar
              nya ekonomiska styrmedel på miljöpolitikens område.
            </seg>
            <seg n="cdcd3aa7">
              Staten måste ta ett större ansvar för att vår miljö ska utvecklas
              i positiv riktning. Det är bevisligen dyrare att inte göra omställningar
              än att göra dem. Detta framkommer både när det handlar om uträkningar
              när det gäller klimatomställning och på andra områden, som till
              exempel kemikalieområdet. Det kom man fram till när beslutet om
              Reach fattades på EU-nivå.
            </seg>
            <seg n="454aa63b">
              Det finns alltså flera områden som tydligt visar att det lönar
              sig att satsa. Det är bevisligen bråttom. Därför är det viktigt
              att ha en hög ambitionsnivå. Men det räcker inte med att säga
              att man har en hög ambitionsnivå, utan man måste också se till
              att det blir praktisk politik. Det är det vi väntar på. Vi väntar
              på praktisk politik och fler åtgärder.
            </seg>
          </u>
          <note n="7f3525d1">
            Fru talman! Jag yrkar bifall till reservation nr 3.
          </note>
          <note n="78533b8a">
            I detta anförande instämde Roland Bäckman, Ann-Kristine Johansson,
            Jan-Olof Larsson och Helén Pettersson i Umeå (alla s).
          </note>
          <note type="speaker" n="e966af0e">
            Anf. 77 JACOB JOHNSON (v):
          </note>
          <u who="jacob_johnson_6c8957" xml:id="i-941887c7f40a05d6-0" n="a8cca36d">
            <seg n="6ecb385f">
              Fru talman! Ärade ledamöter av riksdagens miljö- och jordbruksutskott
              och övriga åhörare! Jag kommer att vara ganska kortfattad av olika
              anledningar och inte ge mig in på något längre miljöpolitiskt
              anförande. Det beror bland annat på att Vänsterpartiet inte har
              väckt några motioner med den inriktningen i det här ärendet.
            </seg>
            <seg n="0efc859e">
              Låt mig dock komma med en liten inledande reflexion med anledning
              av Vänsterpartiets seminarium om klimaträttvisa på förmiddagen
              och den oro man känner inför klimatförhandlingarna i Köpenhamn.
              Vi verkar inte komma vidare där.
            </seg>
            <seg n="eb14df12">
              För Vänsterpartiet är klimaträttvisa en ledstjärna för hur vi
              ska komma till rätta med klimatproblemet. Det handlar framför
              allt om aspekten klass och kön. De rika måste minska sina utsläpp,
              och det gäller också vi män relativt kvinnorna på vår jord. Det
              är en grundläggande fråga. Vi måste fasa ut användningen av fossila
              bränslen helt. I det arbetet tror jag att individuella utsläppsrätter
              kan vara ett konkret steg för att mer kraftfullt komma åt denna
              fråga, men det är en mer långsiktig och stor fråga.
            </seg>
            <seg n="0d118e9d">
              I dagens betänkande finns det några reservationer från Vänsterpartiet.
              Jag tänker lyfta upp reservation nr 7 som handlar om konsumtion
              av kranvatten. Det kan ses som en liten fråga, men det är en symbolisk
              fråga. Jag tycker också att det är en så kallad lågt hängande
              frukt när det gäller att gå över till ett resurssnålt samhälle.
              Vi ska använda det goda kranvatten vi har här i Sverige i stället
              för att använda vatten på flaska som transporteras hit och dit.
            </seg>
            <seg n="8a244596">
              I betänkandet hänvisas till att konsumtionen av flaskvatten har
              sjunkit lite grann efter en topp, men den minskningen är ganska
              beskedlig. Jag tror att en informationskampanj och andra åtgärder
              som Vänsterpartiet föreslår i sin reservation är ett steg för
              att tydliggöra denna fråga om hur vi ska använda våra naturresurser
              på ett effektivt och hållbart sätt. I motionen föreslås att kommunerna
              skulle kunna ha vattenautomater på stan så att det är lätt att
              komma åt vatten.
            </seg>
            <seg n="31ad1f6d">
              Det skulle också kunna vara ett pedagogiskt medel för att förklara
              för ungdomar till exempel hur det vatten som rinner i våra kranar
              kommer till. Man skulle kunna tänka sig att man i Uppsala, där
              jag kommer från, skulle ha en automat vid S:t Eriks källa. Då
              skulle man kunna förklara hur det här vattnet bildas genom infiltration
              i Uppsalaåsen, hur det också har bildats genom konstgjord infiltration
              och hur vattnet har förts från Tämnaren till Fyrisån och så småningom
              åter infiltrerats i Uppsalaåsen.
            </seg>
            <seg n="966640f5">
              Det är ett pedagogiskt sätt att illustrera vattnets kretslopp
              och också öka medvetenheten hos den unga generationen om vikten
              av att handla och agera på ett miljövänligt sätt.
            </seg>
          </u>
          <note n="0449def5">
            Med detta yrkar jag bifall till reservation nr 7.
          </note>
          <note type="speaker" n="f8d9dac0">
            Anf. 78 TINA EHN (mp):
          </note>
          <u who="tina_ehn_9c2cbf" xml:id="i-8bfdf4f659b04b36-0" n="6e08f39d">
            <seg n="a6c0929c">
              Fru talman! Övergripande miljöfrågor är det som behandlas i det
              här betänkandet.
            </seg>
            <seg n="b1d14f76">
              Miljöpolitiken kräver ett aktivt handlande. Miljöpolitik är inget
              som ska konservera. Man ska däremot ta olika hänsyn, och man ska
              skydda på olika nivåer. I Sverige har vi samordnat miljöpolitiken
              i det miljömålssystem som har byggts upp under den senaste tioårsperioden.
            </seg>
            <seg n="5fdb7018">
              Det stora övergripande målet är att vi ska lämna över ett samhälle
              till nästa generation där våra stora miljöproblem är omhändertagna.
              Grunden i det här systemet, som det enhälligt har beslutats om
              i riksdagen, är de 16 miljökvalitetsmålen. Dessa är även nedbrutna
              på delmål för att de ska bli både mätbara och hanterliga.
            </seg>
            <seg n="980c4d93">
              Nu är vi i halvtid. År 2020 är målåret. Alla som har varit i
              kontakt med miljömålen i kommuner eller regioner vet att det finns
              symboler vid varje miljömål. Det är gula, gröna eller röda figurer
              som antingen är glada, neutrala eller ledsna. Finns det en röd
              figur som är väldigt ledsen har man inte nått fram till målet.
              Då har man misslyckats.
            </seg>
            <seg n="44405b2e">
              Jag kan räkna upp de här målen:
            </seg>
            <seg n="b52758ed">
              Det finns alltså behov. Det finns bara en enda grön figur. Då
              kan jag som miljöpartist och grön säga: Inte undra på att det
              behövs mer grön politik.
            </seg>
            <seg n="87276238">
              Varje år kommer en rapport om utvecklingen. Vart fjärde år kommer
              en fördjupad utvärdering av miljömålen. En fördjupad utvärdering
              ligger till grund för handling från regeringens sida. Utifrån
              den fördjupade utvärderingen ska regeringen föreslå revideringar
              av mål, och förslag till åtgärder ska läggas fram för riksdagen.
              Det är Miljömålsrådet som har till uppgift att samordna och driva
              det arbetet framåt.
            </seg>
            <seg n="ba7387dd">
              I den senaste fördjupade utvärderingen klassas sex av målen som
              möjliga att nå inom tidsramen, om inte ytterligare åtgärder sätts
              in. Hela nio mål klassas som svåra eller omöjliga att nå inom
              tidsramen.
            </seg>
            <seg n="73e18423">
              Rådets slutsats var att arbetet med miljömålen behöver intensifieras
              och att kraftfulla åtgärder bör sättas in. Den fördjupade utvärderingen
              innehöll också en rad förslag till åtgärder, och man konstaterade
              att de skulle innebära ökade statliga insatser på 510 miljarder
              kronor per år, för att miljömålen ska vara nåbara.
            </seg>
            <seg n="d6262c1a">
              Om man inte använder kostnadseffektiva skatter och avgifter ökar
              samhällets gemensamma kostnader ytterligare.
            </seg>
            <seg n="3612eb40">
              Man konstaterar alltså att det blir svårt eller omöjligt att
              nå flera av målen inom utsatt tid. Utvecklingen går framåt men
              sakta.
            </seg>
            <seg n="df607cd6">
              När man ställs inför ett sådant faktum kan man reagera på olika
              sätt. Den svenska alliansregeringen valde att, i stället för att
              föreslå åtgärder, föreslå en utredning som ser över hela miljömålssystemet
              igen. Det här samt neddragningarna i satsningarna på vissa viktiga
              delar i budgetsammanhang som biologisk mångfald har lett till
              leder till förseningar, och Sverige tappar tempo.
            </seg>
            <seg n="1efd50a5">
              Motorn som ska driva miljöpolitiken framåt i Sverige håller på
              att stanna, kan man säga. Det blev också uppenbart då Miljömålsrådets
              ordförande avgick i protest mot regeringens hantering av frågan.
            </seg>
            <seg n="182acd25">
              När den fördjupade utvärderingen kom 2008 ställde jag en fråga
              till miljöminister Andreas Carlgren om när vi kunde förvänta oss
              en miljömålsproposition. Svaret var: Den kommer nästa år.
            </seg>
            <seg n="7d6cd8ee">
              Det skulle i så fall vara i år. Som vi nu vet är den utlovad
              till kommande vår, alltså 2010.
            </seg>
            <seg n="52ddbc7b">
              Förra våren antog vi en ny inriktning på skogspolitiken, då vi
              behandlade produktionsmålet inom den svenska skogen tidigare hade
              vi behandlat produktionsmål och miljömål som mer jämställda. Då
              sade man att miljömålen kommer att behandlas i miljömålspropositionen,
              men den har vi fått vänta på. Vi får vänta tills våren kommer.
            </seg>
            <seg n="56a9d801">
              Under den pågående mandatperioden har Miljöpartiet lyft frågan
              om miljömålen och arbetet runt dessa vid flera tillfällen. Vi
              har väckt motioner om värdet av den biologiska mångfalden. Vi
              har ifrågasatt regeringen när det gäller alla de förslag som leder
              bort från en hållbar utveckling, där vården av en aktiv miljöpolitik
              är en grund.
            </seg>
            <seg n="96584f57">
              I miljö- och jordbruksutskottet har vi förmånen att få följa
              miljömålsarbetet. Vi hade för bara någon vecka sedan det årliga
              miljömålsseminariet. Vi fick bland annat en sammanfattning och
              en bedömning av läget. Vi fick rapporten Miljömålen i halvtid
              .
            </seg>
            <seg n="31bf48de">
              Där står det:
            </seg>
            <seg n="855093fd">
              Utvecklingen går åt rätt håll, men det går för sakta. Områden
              som är särskilt problematiska och där risken är stor för oåterkalleliga
              miljöförändringar rör främst de mål som handlar om klimat, hav,
              giftfri miljö och biologisk mångfald.
            </seg>
            <seg n="4bf8044c">
              Vidare står det att det finns en hög medvetenhet hos medborgarna
              och en acceptans för att åtgärder behövs för att nå miljöförbättringar
              samt att det är viktigt att aktivt verka för att miljöhänsyn vägs
              in i internationella beslut.
            </seg>
            <seg n="a18ba67f">
              Det står också:
            </seg>
            <seg n="3dc100b4">
              Investeringar som följd av den ekonomiska krisen måste satsas
              på både jobb och hållbar utveckling genom att främja energieffektiviseringar
              och miljöanpassade system, infrastruktur, teknik och utbildningar.
            </seg>
            <seg n="9b988cd0">
              Det är lätt att tycka: Visst är vi är med, och vi förstår, och
              vi delar problembilden. Men vi måste ta en massa andra hänsyn.
              Vi ska vara vänner med samhällets medborgare i olika sektorer.
              Vi ska kunna möta skogsägaren, jordbrukaren, kemiföretagaren och
              bilisten. Det är svårt att stå emot alla dessa intressen och påtryckningar.
              För vem vill betraktas som den som förbjuder, den som bara höjer
              avgifter och skatter eller den som inte verkar lyssna?
            </seg>
            <seg n="70d3fc5b">
              Men det här komplicerade samhället ställer högre krav än så på
              oss. Vi ska se frågor mer övergripande. Vi ska kunna väga in att
              det är någon annan som betalar vår livsstil om vi inte tar ett
              eget ansvar. Det är någon annanstans som skogar huggs ner om inte
              Sverige och Europa tar ett eget ansvar för exempelvis frågan om
              den ökande köttkonsumtionen, som utgör en kraftig klimatpåverkan
              globalt.
            </seg>
            <seg n="c5f4a47a">
              Det är någon annan som får betala om jag tar mig rättigheten
              att köra den där stora bränsleslukande suven.
            </seg>
            <seg n="a3e51c70">
              Det är de biologiska systemen som hotas. Vårt gemensamma utrymme
              är begränsat. Det har vi som politiker ett större ansvar för.
            </seg>
            <seg n="52403c4d">
              Regeringen har nu aviserat miljömålspropositionen. Den kommer
              Miljöpartiet att läsa med stor skärpa. Allt som är bra kommer
              att tas emot positivt. Men det är ett stort allvar, och det är
              en stor synd att regeringen har tagit en hel mandatperiod på sig
              för att lyfta fram miljöfrågorna i det här arbetet som ändå redan
              rullade på när man tog över ansvaret för Sverige.
            </seg>
            <seg n="8ab0cdf2">
              Att satsa på miljö är välfärdspolitik. I väntan på våren och
              propositionen ställer jag mig bakom Miljöpartiets samtliga reservationer,
              men för tids vinnande yrkar jag bifall endast till reservation
              nr 1.
            </seg>
          </u>
          <note type="speaker" n="8842f18d">
            Anf. 79 STAFFAN APPELROS (m):
          </note>
          <u who="unknown" xml:id="i-699fccf9f18169b0-0" n="4d1615b4">
            <seg n="4166976d">
              Fru talman! Det betänkande som vi nu ska diskutera i kammaren
              har fått titeln Övergripande miljöfrågor . Det är en ganska anspråkslös
              titel som inte ger någon riktigt bra bild av den bredd av frågor
              och motioner som behandlas.
            </seg>
            <seg n="0ec4aa98">
              Vid en närmare granskning ger den dock en fingervisning om det
              stora antalet nivåer på vilka svensk miljöpolitik förs och i vilken
              utsträckning principerna om ett livskraftigt och ekologiskt hållbart
              samhälle genomsyrar nästan varje politikområde. Det märks tydligt
              i såväl regeringens och utskottets målsättningar som i många engagerade
              motioner som väcks i de frågor som behandlas.
            </seg>
            <seg n="0356f36e">
              Oppositionen kritiserar med sina reservationer de mål som sätts
              upp. De upplevs inte som tillräckligt högt ställda. Man kritiserar
              också de metoder som används. De anses inte hålla måttet. Det
              är oppositionens roll.
            </seg>
            <seg n="e3bddeeb">
              Sammantaget kan man dock konstatera att miljöfrågorna har en
              mycket hög prioritet i Sverige, såväl bland väljarna som hos samtliga
              av de etablerade partierna. Det är ingen anledning att lugnt luta
              sig tillbaka utan snarare en förutsättning för att skapa ett brett
              stöd kring de stora förändringar som vårt och andra samhällen
              måste gå igenom.
            </seg>
            <seg n="5d7253bf">
              Från utskottets sida har vi med det här betänkandet haft i uppdrag
              att titta på de stora målen, systemen och verktygen för miljöpolitiken
              och bemöta och behandla de många motioner som rör detta centrala
              område. Vi har också inom ramen för betänkandet behandlat frågor
              som handlar mindre om framtidsvisioner och mer om de jordnära
              och konkreta lagar och rekommendationer som ligger närmare vardagen.
              Dem får jag anledning att återkomma till.
            </seg>
            <seg n="12fc6b9b">
              Inom de områden som rör miljöpolitikens mål och genomförande
              har vi sedan länge en intention i Sverige att det övergripande
              målet för miljöpolitiken ska vara att till nästa generation kunna
              lämna över ett samhälle där de miljöproblem vi som land står inför
              i dag ska vara lösta. Där ingår på olika sätt de mål som tas upp
              i de motioner som har kommit in och som gäller bland annat en
              giftfri miljö och en natur fri från övergödning.
            </seg>
            <seg n="c513e64e">
              Från Miljöpartiets sida framhåller man vikten av en aktiv miljöpolitik.
              Från utskottets sida håller vi naturligtvis med om att det är
              viktigt att miljökvalitetsmålen nås. Vi bedriver ett löpande uppföljnings-
              och utvärderingsarbete för att så ska ske.
            </seg>
            <seg n="d63acde6">
              Vi har även en miljömålsproposition att se fram emot till våren
              som bland annat kommer att grundas på miljörådets slutsatser och
              förslag om hur vi bättre ska kunna nå miljökvalitetsmålen. Den
              kommande propositionen kommer även att beröra många av de ämnen
              som tas upp i motionerna som gäller konkreta åtgärdsförslag och
              miljöpolitikens genomförande.
            </seg>
            <seg n="6b191f89">
              I en motion anförs att sambandet mellan miljöbalken och miljökvalitetsmålen
              bör stärkas. Från utskottets sida menar vi att både miljöbalken
              och miljökvalitetsmålen har som syfte att främja en hållbar utveckling
              men att miljökvalitetsmålen innebär konkretiseringar som ger vägledning
              om hur miljöbalken ska tillämpas. På så sätt har de en naturlig
              och värdefull roll som tolkningsunderlag för den som ska tillämpa
              miljöbalkens bestämmelser.
            </seg>
            <seg n="7be9b0ff">
              En annan fråga som tas upp är den om statens ansvar för miljöpolitiken.
              Motionären menar att mycket arbete återstår om man ska nå de uppsatta
              miljömålen och att fler nationella åtgärder och styrmedel behövs.
              Även där hänvisar vi till den proposition som kommer i vår och
              som delvis bygger på den utredning som tillsatts med syftet att
              utreda och föreslå förändringar i miljömålssystemens struktur
              och organisationer.
            </seg>
            <seg n="3ebd3e51">
              Vid sidan om de här större mer övergripande frågorna har utskottet
              inom ramen för betänkandet även behandlat en rad andra motioner
              inom olika frågor som rör miljöområdet. Till dem hör en föreslagen
              ändring av terrängkörningslagen, en motion om uttag av naturgrus,
              främjandet av biogas från ladugårdar och ett förslag om att ställa
              krav på en mer miljöanpassad resepolicy för statliga myndigheter.
              Det motioneras också om att främja användandet av kranvatten på
              bekostnad av det som säljs på flaska, om en helhetssyn på livscykelanalysen
              av kemikalier och om upprättandet av ett nationellt centrum för
              miljövänliga bränslen i Västsverige.
            </seg>
            <seg n="0540f16c">
              På många av de områden som berörs av de här motionerna finns
              en bra lagstiftning som uppfyller de krav som vi kan ställa. I
              andra fall finns det ett pågående arbete eller andra initiativ
              där man tar upp det som berörs i motionerna. När det gäller till
              exempel frågan om kranvattnet menar vi från utskottets sida att
              kampanjer för att öka användningen av kranvatten pågår på olika
              håll, bland annat i Svenskt Vattens regi. Det finns också undersökningar
              som visar att konsumtionen av buteljerat vatten är på väg nedåt.
            </seg>
            <seg n="568e5654">
              När det gäller biogasen i jordbruket ställer vi oss självklart
              positiva till biogasen som bränsle. Ett ökat användande av biogas
              på bekostnad av andra bränslen har många mycket positiva miljöeffekter
              samtidigt som energiinnehållet är högt. Det krävs investeringar
              för att biogasen ska kunna nå ut på marknaden, men utskottet ställer
              sig bakom regeringens mening att man bör satsa på biogasen som
              drivmedel.
            </seg>
            <seg n="09ce072f">
              När det gäller jordbrukets roll för biogasen finns en potential
              som redan berörts på olika sätt. Jordbruksverket beslutade tidigare
              i år om en strategi till stöd för investeringar i biogasanläggningar.
            </seg>
            <seg n="cdd3c9a8">
              Som helhet kan vi konstatera att trots att många utmaningar återstår
              för att vi ska kunna nå de övergripande miljömål som på olika
              sätt berörs har vi ett politiskt klimat och en lagstiftning som
              ger miljöfrågorna ett stort utrymme. De mål som vi har satt upp
              för oss själva är högt ställda. Nu återstår det för oss att i
              det fortsatta arbetet leva upp till de målen och verka för att
              Sverige fortsätter att vara drivande och ledande i miljöfrågorna.
            </seg>
          </u>
          <note n="e21052f7">
            Fru talman! Jag yrkar bifall till utskottets förslag och avslag
            på samtliga motioner.
          </note>
          <u who="unknown" xml:id="i-5bafebe6d36968be-0" n="4d1615b4">
            <seg n="465178c1">
              (Applåder)
            </seg>
          </u>
          <note type="speaker" n="07c55d4d">
            Anf. 80 CARINA OHLSSON (s) replik:
          </note>
          <u who="carina_ohlsson_543de9" xml:id="i-71baead0b7055c46-1" n="2d6b0e99">
            <seg n="1a79fcf4">
              Fru talman! Jag vet inte om jag återger det ordagrant, men jag
              kunde höra att Staffan Appelros sade att det finns ett stort intresse
              från alla partier i miljö- och jordbruksutskottet för miljöfrågorna.
              Där kan jag hålla med.
            </seg>
            <seg n="03f3f380">
              Jag sade i mitt anförande att det finns en hög ambitionsnivå,
              men det räcker inte. Vi måste också genomföra och komma med konkreta
              åtgärder.
            </seg>
            <seg n="c0194722">
              Jag förstår att när miljömålspropositionen kommer i mars kommer
              vi att se inte bara en uppföljning utan också förslag om åtgärder
              som är från den utvärdering som har gjorts av Miljömålsrådet.
              Det var det som jag hade en fråga om, för det är det som vi har
              väntat på och väntat på.
            </seg>
            <seg n="85ddec8b">
              Än så länge har jag bara hört signaler om att det skulle handla
              om hur man organiserade miljömålsarbetet, men då hoppas jag att
              löftet infrias om att det kommer att komma förslag också.
            </seg>
            <seg n="22407cfc">
              Det var min fråga till Staffan Appelros.
            </seg>
          </u>
          <note type="speaker" n="dc8a054d">
            Anf. 81 STAFFAN APPELROS (m) replik:
          </note>
          <u who="unknown" xml:id="i-74687b42d0b9f3ba-0" n="4d1615b4">
            <seg n="d6455848">
              Fru talman! Jag utgår från att det blir så som det även står
              i handlingen. Det står faktiskt i handlingen att som redovisats
              planerar regeringen att presentera miljömålsproposition för riksdagen
              våren 2010. Enligt uppgift kommer den att innehålla underlag dels
              från Miljömålsrådet, dels från den pågående Miljömålsutredningen.
              Det står även i handlingen att utskotten inte vill föregripa denna
              pågående beredning i utskottsarbetet.
            </seg>
            <seg n="8b6ae389">
              Jag menar nog att vi med all tillförsikt ska kunna nå fram till
              det resultat vi båda eftersträvar.
            </seg>
          </u>
          <note type="speaker" n="d314e921">
            Anf. 82 CARINA OHLSSON (s) replik:
          </note>
          <u who="carina_ohlsson_543de9" xml:id="i-71baead0b7055c46-2" n="2d6b0e99">
            <seg n="db42607b">
              Fru talman! Vi kommer naturligtvis att spänt följa det här, och
              jag hoppas verkligen att det blir så som Staffan Appelros säger,
              att det kommer många konkreta förslag.
            </seg>
            <seg n="c2431b11">
              Jag skulle vilja fråga lite om utgångspunkten. Det som man har
              kunnat läsa från riksdagsmajoriteten är att man ska bedöma utifrån
              samhällsekonomiska aspekter och alltså inte ta sin utgångspunkt
              från vad naturen tål.
            </seg>
            <seg n="a2335528">
              Det var därför jag kände igen det statsministern sade på morgonen
              och som verkligen gjorde mig och många andra besvikna: att nu
              är det vad kongressen i USA beslutar som ska vara utgångspunkten,
              inte vad naturen tål. Det är ju en otrolig förskjutning i miljöpolitiken
              från svensk utgångspunkt, och jag vill fråga Staffan Appelros
              om det är det som kommer att vara Moderaternas miljöpolitik. När
              man har räknat på det har det nämligen ofta visat sig vara tvärtom
              att det faktiskt lönar sig att satsa. Det är lite kortsiktigt
              att säga att det är det samhällsekonomiska som ska gälla och inte
              vad naturen tål, för det visar sig att det naturen tål ofta är
              mer samhällsekonomiskt lönsamt i ett längre perspektiv.
            </seg>
            <seg n="83350f91">
              Kan man lita på det här? Vi hoppas förstås inte att man kan lita
              på att det är det kortsiktiga perspektivet som ska råda, men nu
              kommer flera olika signaler om precis samma sak, fast det sägs
              på olika sätt.
            </seg>
          </u>
          <note type="speaker" n="3fc2b018">
            Anf. 83 STAFFAN APPELROS (m) replik:
          </note>
          <u who="unknown" xml:id="i-74687b42d0b9f3ba-1" n="4d1615b4">
            <seg n="127d6db3">
              Fru talman! Jag tycker att vi ska lita på det som står skrivet
              i handlingarna. När det gäller det som framförs i medierna kan
              jag på sätt och vis dela Carina Ohlssons bekymmer och oro för
              det som händer i världen och hur man ska komma överens i Köpenhamn.
              Hur USA:s president är beroende av senaten är inte en fråga som
              avgörs här eller som vi kan påverka så mycket. Men jag gläder
              mig åt att vi i alla fall skickade i väg statsministern på det
              här toppmötet med en enig riksdag bakom sig. Vi hade ju inga avvikande
              meningar i EU-nämnden, och det är väl bara att hålla tummarna
              för att vi ska nå ända fram.
            </seg>
          </u>
          <note type="speaker" n="e7c286c2">
            Anf. 84 CLAES VÄSTERTEG (c):
          </note>
          <u who="claes_vasterteg_4494bf" xml:id="i-e2a31e62b7fe107a-0" n="8597c0dc">
            <seg n="7efe8534">
              Fru talman! Till att börja med vill jag yrka bifall till förslaget
              i betänkandet och avslag på samtliga reservationer.
            </seg>
            <seg n="32aa39d3">
              De miljöutmaningar vi står inför i dag är gränsöverskridande.
              De rör de flesta politikområden och går ofta tvärs över politiska
              och administrativa gränser. En kommun eller ett land kan sällan
              enskilt lösa större miljöproblem.
            </seg>
            <seg n="852ab40e">
              Allians för Sverige har flyttat fram positionerna inom miljöpolitiken,
              särskilt inom klimatpolitiken. Ambitionen är att Sverige ska vara
              ledande för hållbar utveckling när det gäller både vad vi gör
              här hemma och vad vi gör internationellt. Allians för Sveriges
              miljöpolitik grundar sig på internationellt samarbete och på att
              ta vara på de möjligheter som finns till miljöförbättring.
            </seg>
            <seg n="5db29127">
              I det här betänkandet finns ett antal motioner som handlar om
              miljömålen och dess funktion och fortsatta utveckling. Vi är alla
              överens om att miljömålssystemet är ett system som är bra att
              arbeta för, men vi ska också ha miljömål som ger möjlighet att
              samla alla som arbetar för miljön att ta sig an gränsöverskridande
              miljöutmaningar. Miljömålen anger riktningen så att Sverige fortsatt
              kan vara ledande i det internationella miljöarbetet.
            </seg>
            <seg n="0eac61ee">
              Det har i debatten här innan förts en diskussion om klimatfrågorna.
              Låt oss gå tillbaka några veckor i tiden och se vad som har hänt.
              På miljörådet för ungefär två veckor sedan var Sverige drivande
              i rollen som ordförande för EU för att få EU att ytterligare flytta
              fram positionerna och för att få EU att hamna i en situation där
              man kan sätta press på till exempel USA och Kina.
            </seg>
            <seg n="e75d0734">
              Sverige var drivande såväl för att EU är ännu tydligare med att
              det är tvågradersmålet som gäller som för att vi behöver uppnå
              en överenskommelse i Köpenhamn som gör att vi klarar detta mål.
            </seg>
            <seg n="34e01621">
              Vi var drivande och såg till att EU nu har en målsättning kring
              hur mycket utsläppen av växthusgaser ska minska till 2050. Vi
              fick med oss EU:s medlemsstater på att peka ut att skatteväxling
              är ett bra redskap att använda i omställningen till en hållbar
              utveckling.
            </seg>
            <seg n="1a93cb6e">
              Jag kan bara notera att Miljöpartiet har lämnat synen på skatteväxlingen
              i sina motioner. Men alliansregeringen levererar och ser till
              att EU:s medlemsstater står bakom denna princip. Det är skillnad
              mellan att prata och att leverera ren politik.
            </seg>
            <seg n="2508565e">
              Som sagts innan är miljömålen ett viktigt verktyg för svensk
              miljöpolitik. Det är en tydlig målstruktur som ger en effektiv
              styrning och utveckling av miljöpolitiken. Som framförts här innan
              är det övergripande målet att till nästa generation kunna lämna
              över ett samhälle där de stora miljöproblemen i Sverige är lösta.
              Vi kan konstatera om detta är jag och Tina Ehn överens att det
              är en stor utmaning att nå de 16 miljökvalitetsmålen. Miljömålsrådets
              utvärdering har konstaterat att det är mycket svårt eller inte
              möjligt att nå 9 av de 16 miljökvalitetsmålen till 2020.
            </seg>
            <seg n="660b08ef">
              Men vi får inte heller i den här situationen glömma bort att
              Miljömålsrådet också konstaterar att tillståndet i miljön utvecklas
              åt rätt håll. I miljöpolitiken fastnar vi ibland i de här röda,
              gröna och gula gubbarna och lägger kanske på oss ett större ok
              än vad som är nödvändigt. Vi ska se till att vi når miljömålen,
              men vi måste också kunna konstatera att utvecklingen går åt rätt
              håll.
            </seg>
            <seg n="94c227f6">
              Systemet med miljömål har nu funnits i tio år. Under den tiden
              har det skett oerhört mycket på miljöpolitikens område. Vi kan
              konstatera att den internationella dimensionen har blivit allt
              viktigare. Utifrån det perspektivet tillsatte regeringen en utredare
              för att se över hur miljömålssystemet kan bli ännu bättre, hur
              det kan utvecklas och effektiviseras och få fler människor att
              känna en delaktighet.
            </seg>
            <seg n="d5f5eb81">
              Den 30 september i år överlämnades utredningen till regeringen.
              I utredningen finns ett antal olika förslag. Den pekar bland annat
              ut att man behöver ett tydligare internationellt perspektiv. Utredningen
              preciserar rollen för regeringen, riksdagen och myndigheterna.
              Utredningen föreslår också en delvis förändrad bedömningsgrund
              för miljökvalitetsmålen och går tillbaka till det som var syftet
              med dessa mål från första början. Man formulerar om generationsmålet
              och lyfter in det tydligare i miljömålsstrukturen. Delmålen ersätts
              av etappmål. Utredningen föreslår även att en särskild beredning
              med företrädare för riksdagspartierna ska tillsättas.
            </seg>
            <seg n="fecc8552">
              Utredningen remissbehandlas nu och kommer att beredas i Regeringskansliet.
              Tillsammans med Miljömålsrådets rapport kommer den att vara underlag
              för den miljömålsproposition som kommer att komma under våren.
            </seg>
            <seg n="850f4e2e">
              Jag tror att man ska vara ödmjuk inför att vi har ett miljömålssystem
              givetvis. Men det är också så att system måste tillåtas att utvecklas.
              Vi måste ge tillåtelse att kunna stanna upp och se om det går
              i rätt riktning, om det leder till det vi vill med politiken.
            </seg>
            <seg n="9e89f2f9">
              Det är det vi har gjort med den här utredningen: Vi vill se hur
              vi kan utveckla systemet ytterligare. Som jag har uppfattat det
              från utredningsarbetet finns det en bred acceptans i Miljösverige,
              i Kommunsverige och i näringslivet kring att de slutsatser som
              denna utredning har kommit fram till kan vara värdefulla att följa
              upp i en proposition.
            </seg>
            <seg n="852a285d">
              Fru talman! Jag tänkte bara kort beröra lite ytterligare vad
              som har sagts tidigare i debatten. Det blir ofta en diskussion
              om när propositioner kommer och inte kommer och vid vilken tidpunkt
              de ska komma. Jag kan konstatera, som sagts innan, att miljömålspropositionen
              kommer att komma under våren. Men i den debatten är det också
              lätt att glömma bort vad som har hänt tidigare under mandatperioden.
              För inte så länge sedan debatterade vi en klimat- och energipolitik
              i den här kammaren som innehöll ett klimatmål för 2020 och 2050.
              Det gav vi förtur före de andra 15 nationella miljökvalitetsmålen
              just för att klimatfrågan är så viktig. Det står i bjärt kontrast
              till vad som hände förra mandatperioden. Då tog man alla andra
              miljökvalitetsmål först och lade klimatmålet sist.
            </seg>
            <seg n="6694545c">
              Vi i Allians för Sverige prioriterar klimatet högt och väljer
              att ge det förtur. Vi har gjort det på havsmiljöområdet också.
              Man kan välja olika sätt att arbeta på. Vi levererar en miljöpolitik
              som leder till att Sverige i slutändan kan fortsätta att vara
              ledande på området hållbar utveckling. Vi kommer att vara ledande
              på den europeiska nivån. Och Sverige kommer att bidra till att
              vi förhoppningsvis når en klimatöverenskommelse i Köpenhamn i
              december.
            </seg>
          </u>
          <note type="speaker" n="122a92e4">
            Anf. 85 TINA EHN (mp) replik:
          </note>
          <u who="tina_ehn_9c2cbf" xml:id="i-8bfdf4f659b04b36-1" n="6e08f39d">
            <seg n="d1c0caac">
              Fru talman! Det låter väldigt bra när Claes Västerteg står i
              talarstolen och breder ut orden över hur alliansregeringen har
              flyttat fram positioner i klimatfrågan och i miljöfrågan. Dessutom
              sades det att alliansregeringen för Sveriges del har flyttat fram
              miljöpolitiken.
            </seg>
            <seg n="bbf41b5d">
              Jag försöker verkligen tänka positivt och se positivt, men jag
              kommer ihåg att när den alliansledda regeringen tillträdde hade
              vi en statsminister som hade sagt att miljöfrågan inte var någon
              prioriterad fråga. Det har man ju fått äta upp väldigt många gånger.
              Det är väldigt tråkigt att höra, förstår jag.
            </seg>
            <seg n="875f4bb9">
              Nu har det ändå hänt rätt så mycket. Statsministern försöker
              ta ett stort ansvar, och vi ser att det är en stor börda att kunna
              leda Köpenhamnsmötet och alla de stora, globala frågorna. Jag
              tänkte ändå att jag skulle fråga Claes Västerteg om hur och i
              vilka detaljer det är som alliansregeringen har flyttat fram miljöpolitiken.
              Miljömålspropositionen har vi ju inte sett i alla fall.
            </seg>
          </u>
          <note type="speaker" n="42798d7e">
            Anf. 86 CLAES VÄSTERTEG (c) replik:
          </note>
          <u who="claes_vasterteg_4494bf" xml:id="i-e2a31e62b7fe107a-1" n="8597c0dc">
            <seg n="032ccb3a">
              Fru talman! Jag kan uppmana Tina Ehn att gå tillbaka och läsa
              regeringsförklaringen från 2006 som statsministern läste upp just
              i denna kammare. Det pekades tydligt ut att just miljöfrågorna
              var prioriterade i alliansregeringens arbete, särskilt pekades
              klimatområdet och havsmiljöområdet ut.
            </seg>
            <seg n="e0cb5499">
              Med det kan jag också svara på Tina Ehns fråga. Klimat- och energipolitiken,
              som vi har debatterat i den här kammaren och som vi fattade beslut
              om, innebär att Sverige är det land som har satt bland de tuffaste
              utsläppsmålen och de tuffaste målen för energipolitiken, som ska
              utvecklas framöver. Vi satte också upp ett energieffektiviseringsmål.
            </seg>
            <seg n="8c50afd4">
              Vi har levererat på havsmiljöområdet. Till skillnad från tidigare,
              socialdemokratiska regeringar som stöddes av Miljöpartiet har
              vi nu ett havsmiljöanslag och en havsmiljard som gör att det finns
              medel för att kunna komma till rätta med den utveckling som sker
              i havsmiljön i närheten, i synnerhet i Östersjön. Jag kan konstatera
              att klimatfrågorna och havsmiljön är två tydliga exempel på att
              det går att leverera på miljöområdet utan att låsa fast sig i
              miljömålsstrukturer.
            </seg>
          </u>
          <note type="speaker" n="f876cf55">
            Anf. 87 TINA EHN (mp) replik:
          </note>
          <u who="tina_ehn_9c2cbf" xml:id="i-8bfdf4f659b04b36-2" n="6e08f39d">
            <seg n="61d4ea0c">
              Fru talman! Jag har inte läst regeringsförklaringen inför dagens
              sammanträde. Däremot har jag läst bitar om miljömålen och hur
              miljömålsarbetet har stannat av. Det tycker jag att det faktiskt
              är mer verkstad i. Det har pågått ett brett arbete med myndigheter
              som har jobbat väl förankrat och successivt drivit fram ett miljöarbete
              i Sverige. En regeringsförklaring är i och för sig intressant
              att läsa och lyssna på, men det här är ett arbete som har rullat
              på och som med regeringens goda vilja har stannat upp.
            </seg>
          </u>
          <note type="speaker" n="72d4126c">
            Anf. 88 CLAES VÄSTERTEG (c) replik:
          </note>
          <u who="claes_vasterteg_4494bf" xml:id="i-859045525995b1bf-0" n="8597c0dc" next="i-db1a4945c1b33b6e-0">
            <seg n="9c5fbdbf">
              Fru talman! Om man går ut i Sverige och frågar om människor upplever
              att miljömålsarbetet har stannat av tror jag att man får veta
              att det inte stämmer. I kommuner och regioner och på länsstyrelser
              jobbar man ju på med miljömålsarbetet. Man gör det inom de statliga
              myndigheterna. I Allians för Sverige och i regeringen jobbar vi
              vidare med miljömålsarbetet. Ingenstans i det här betänkandet
              framgår det att miljömålsarbetet har stannat av.
            </seg>
            <seg n="3f75454b">
              Däremot har vi sett till att göra en översyn av systemet för
              att kunna göra det än bättre, mer effektivt, så att det också
              kan vara ett bidrag för att nå de här miljökvalitetsmålen. Det
              är oerhört vitigt att vi når en sådan situation att vi kan lämna
              över ett samhälle till nästa generation som är hållbart och som
              man kan klara att utveckla även med en god miljö.
            </seg>
          </u>
          <note n="5bf16f68">
            Anf. 89 ANITA BRODÉN (fp):
          </note>
          <u who="claes_vasterteg_4494bf" xml:id="i-db1a4945c1b33b6e-0" n="8597c0dc" prev="i-859045525995b1bf-0">
            <seg n="4c6a5ae9">
              Fru talman! Vi behandlar i dag ett betänkande som tar upp mycket
              angelägna miljöfrågor, framför allt miljöpolitikens mål och genomförande
              samt statens ansvar, tillsyn och sanktioner. Det torde inte råda
              några delade meningar om det övergripande målet att till nästa
              generation lämna över ett samhälle där de övergripande miljöproblemen
              i Sverige är lösta.
            </seg>
            <seg n="81641c79">
              För ett par veckor sedan fick vi här i riksdagen ta del av den
              årliga Miljömålsrådsuppföljningen av de 16 miljökvalitetsmålen,
              precis det som har tagits upp av tidigare talare. Det har också
              nämnts att det visar sig att 9 av de 16 miljökvalitetsmålen blir
              svåra att uppnå. Det är klart att det är något som vi tar på yttersta
              allvar. I det arbete som sker framöver, utifrån den utredning
              som har gjorts, tittar man väldigt noga på det här.
            </seg>
            <seg n="46527d6a">
              Vi vet också att flera av de här miljökvalitetsmålen har en direkt
              internationell påverkan. Därför är det viktigt att se vilka insatser
              vi kan göra nationellt och vilka insatser vi ska göra internationellt.
            </seg>
            <seg n="17fb4089">
              Det finns alltså en utredning som kommer att lägga fram sitt
              betänkande, och det kommer sedan, precis som Claes Västerteg beskrev,
              att processas i vanlig ordning. Men det som är intressant och
              som vi har fått del av är att man till exempel kommer att lyfta
              fram näringslivets inverkan, påverkan, samverkan och medverkan
              i det här arbetet. Det är något som inte har tillvaratagits i
              lika stor utsträckning tidigare.
            </seg>
            <seg n="7a269f63">
              Sedan kommer också miljömålspropositionen att läggas fram till
              våren. Vi känner förväntningarna från oppositionen, och jag utgår
              från att ni inte kommer att bli besvikna utan tvärtom mycket glatt
              överraskade. Jag tycker att vi under de här tre åren har kunnat
              visa att miljömålsarbetet, både miljö-, klimat- och energiarbetet,
              är ett högt prioriterat område.
            </seg>
            <seg n="3d8f2c5f">
              Fru talman! Nordiska rådets session hölls här i riksdagen under
              den gångna veckan, och jag vill som exempel nämna att kemikaliefrågan
              togs upp. Vi träffade Nordens miljöministrar tillsammans med Nordiska
              rådets miljö- och naturresursutskott. Då var det värdefullt att
              notera att Sveriges miljöminister Andreas Carlgren ställde sig
              i spetsen och hade en oerhört positiv inställning till en FN-ledd
              panel för att få fram och få ökad kunskap vad gäller kemikalier.
            </seg>
            <seg n="57fb648c">
              Risken är att vi har slagit oss till ro här i Europa, inom EU.
              När Reach ligger på plats tror vi att frågorna är lösta. Det vet
              vi att de inte är. Här gäller det hela tiden att gå vidare. Det
              tycker jag att Sveriges miljöminister visade på ett mycket positivt
              sätt. Sverige och Norden har drivit de här frågorna inom EU oerhört
              framgångsrikt. Vi har varit de som har varit pådrivande, och nu
              är det viktigt att vi går vidare. Detta visar att ett av målen,
              miljökvalitetsmålet Giftfri miljö, är en global fråga. Vi måste
              arbeta nationellt med den men också inom EU och globalt.
            </seg>
            <seg n="98a8ae16">
              Åtgärder för att bevara den biologiska mångfalden är en av våra
              allra viktigaste frågeställningar. Miljömålspropositionen kommer
              därför att vara ett otroligt viktigt verktyg. Där är det också
              värdefullt att kunna konstatera att miljöministerrådet hade den
              här frågan uppe och har den hela tiden uppe som en mycket viktig
              frågeställning, en av de prioriterade frågorna.
            </seg>
            <seg n="cc33cbc8">
              Sambandet mellan biologisk mångfald och klimathotet blir allt
              tydligare. Jag kan som ett exempel peka på att världens skogar
              rymmer 70 procent av den biologiska mångfalden. Då är det självklart
              och givet att skogsfrågan måste komma högt upp på agendan när
              klimattoppmötet kommer att avhållas. De skogliga frågorna är viktiga,
              och den biologiska mångfalden ryms till största delen i skogen.
            </seg>
            <seg n="fdf5ec4a">
              Vårt åtagande att till 2010 ha uppfyllt FN-konventionen om att
              hejda förlusten av biologisk mångfald kommer vi globalt inte att
              uppfylla. Det är ett allvarligt hot, och det behöver fortsättningsvis
              därför vara en prioriterad fråga. Jag är tacksam för att Sverige
              hela tiden pushar på och driver frågan. För Folkpartiet liberalerna
              är biologisk mångfald av stor dignitet. Det har gällt alltsedan
              kampen för den vitryggiga hackspetten och skyddet av älvarna till
              skydd av skogar, mark och vatten både nationellt och internationellt.
              Oerhört många folkpartister har varit engagerade i dessa frågor.
              Ett seminarium som ska handla om biologisk mångfald och klimatutmaningen
              kommer dessutom att anordnas här. Jag inbjuder er: Varmt välkomna
              nästa vecka.
            </seg>
            <seg n="b223d2b8">
              Fru talman! I betänkandet tas frågan om biogas från lantbruket
              också upp. Det pågår många värdefulla och positiva satsningar
              för att tillvarata avfall, gödsel och andra restprodukter för
              att utvinna biogas. I klimat- och energipropositionen lyfts biogaspotentialen
              tydligt fram. Rejäla satsningar och stöd utgår. Anläggningar som
              rötar stallgödsel är viktiga att tillvarata.
            </seg>
            <seg n="56b89fab">
              Jag vill ta upp ett exempel från mina hemtrakter, nämligen Brålanda
              i Dalsland. Det är ett utmärkt exempel. Där har man skapat ett
              clean fuel-koncept. Tanken är att man sammanlänkar gårdsbaserade
              biogasanläggningar med hjälp av ledningsnät för biogas. Här lyckas
              man få både ekonomi och ekologi att gå ihop.
            </seg>
            <seg n="3a6a2040">
              Fru talman! Miljö, energi och klimat hänger ihop. Därför är det
              så angeläget att vi tar ett samlat grepp. Regeringen visar nu
              att man gör enormt stora ansträngningar för att få ihop världens
              länder inför klimattoppmötet i Köpenhamn. Vi följer i tidningar
              och debatter resorna som våra företrädare, våra ministrar, företar
              sig för att hela tiden arbeta för att avtalet ska bli lyckosamt.
              Vi kan också läsa om ett antal personer som konsekvent blir handelsresande
              i pessimism och som hela tiden talar om vilket misslyckande det
              här kommer att bli. Låt oss i stället backa upp och uppmuntra
              alla de svenska ansträngningar som görs under vårt ordförandeskap
              och ge dem kraften, modet och orken att jobba vidare för ett lyckat
              klimatavtal i Köpenhamn.
            </seg>
            <seg n="476a3751">
              Fru talman! Jag är glad att Tina Ehn sade att hon och Miljöpartiet
              tar emot allt som är bra på ett positivt sätt. Låt oss göra det.
              Jag yrkar bifall till förslaget i betänkandet.
            </seg>
          </u>
          <note type="speaker" n="b4c5a3b5">
            Anf. 90 JAN ERIK ÅGREN (kd):
          </note>
          <u who="unknown" xml:id="i-74687b42d0b9f3ba-2" n="4d1615b4">
            <seg n="edc0c5b2">
              Fru talman! Det är ganska många år sedan jag stod i riksdagens
              talarstol senast. Då tillhörde jag oppositionen. Under min första
              mandatperiod i riksdagen representerade jag en minoritetsregering.
              Nu är jag med som tjänstgörande ersättare och företrädare för
              en riksdagsmajoritet. Det är skillnad i förutsättningar, och det
              återspeglas också i utskottets arbete. Att vara i majoritetsställning
              och veta att det man föreslår kommer att gå igenom eller tillhöra
              oppositionen och nästan lika säkert veta att det blir avslag,
              kanske med något enstaka undantag, visar på olika förutsättningar.
            </seg>
            <seg n="08fd6a07">
              Men ibland kan det också finnas skäl att försöka uppnå breda
              lösningar. Det kändes bra att det fanns en bred enighet bakom
              Fredrik Reinfeldt när han åkte i väg för att prata om frågorna.
            </seg>
            <seg n="96cec8e9">
              De övergripande miljöfrågor vi i dag debatterar berör ett brett
              spektrum av frågor. Det finns ett antal motioner som tar upp övergripande
              miljöfrågor på ett ibland, som jag kan tycka, intressant sätt.
              Vad säger då utskottsmajoriteten? Vi avstyrker samtliga motionsyrkanden,
              bland annat med hänvisning till pågående utrednings- och beredningsarbete.
              När det pågår sådant arbete vet man att man inte får bifall till
              motioner som anknyter till det. Ibland är också skälen till avslag
              att det redan har fattats beslut sedan motionen väcktes.
            </seg>
            <seg n="2bd611ff">
              Fru talman! Det står i betänkandet bland annat så här: Inledningsvis
              vill utskottet uppmärksamma att det övergripande målet för miljöpolitiken
              är att till nästa generation kunna lämna över ett samhälle där
              de stora miljöproblemen i Sverige är lösta. Utskottet påminner
              om att riksdagen våren 1999 beslutade om 15 miljökvalitetsmål.
              Det har några redan varit inne på. De målen anger vilket tillstånd
              som ska uppnås i ett generationsperspektiv. Sedan beslutades hösten
              2005 om ytterligare ett miljökvalitetsmål.
            </seg>
            <seg n="cf418efd">
              Som ett led i att uppnå dessa mål har riksdagen sedan beslutat
              om ett antal delmål. Det är bra att en utvärdering visar att tillståndet
              i miljön i huvudsak utvecklas åt rätt håll, men det gäller inte
              klimatmålet. Det är bekymmersamt att den utvärdering som rör det
              målet visar att det blir svårt, eller inte möjligt, att uppnå
              9 av de 16 miljökvalitetsmålen till 2020. Regeringen tillkallade
              en särskild utredare som skulle utreda och föreslå förändringar
              i miljömålssystemets struktur och organisation. Den utredningen
              har nyligen lagts fram.
            </seg>
            <seg n="717a34d1">
              Den miljömålsproposition som aviseras till våren 2010 finns det
              all anledning att se fram emot. Den är viktig. Det tycker alla
              vi som är här och jobbar med dessa frågor. Enligt uppgift kommer
              propositionen att innehålla underlag från dels Miljömålsrådet,
              dels den pågående Miljömålsutredningen och säkert annat.
            </seg>
          </u>
          <note n="077fd49b">
            Avslutningsvis, fru talman, vill jag yrka bifall till förslaget
            i utskottets betänkande.
          </note>
          <note n="4151c1ab">
            Överläggningen var härmed avslutad.
          </note>
          <note n="d38d2bc5">
            14 § Miljöbalkens försäkringar och avhjälpande av förorenade
            områden samt avfall, kretslopp och återvinning
          </note>
          <note n="472faa95">
            Föredrogs
          </note>
          <note type="speaker" n="0d69b7d3">
            Anf. 91 ROLAND BÄCKMAN (s):
          </note>
          <u who="roland_backman_7db0a9" xml:id="i-60468ad92952676f-0" n="b045f8cb" next="i-8f9cf262cf9388b9-0">
            <seg n="b898bccd">
              Fru talman! Regeringen föreslår att bestämmelserna i 33 kap.
              miljöbalken om miljöskadeförsäkring och saneringsförsäkring upphävs.
              Regeringen bedömer vidare att kravet på delfinansiering i förordningen
              om statsbidraget till åtgärder för avhjälpande av föroreningsskador
              behöver avskaffas samt att rättsliga förutsättningar för myndigheter
              att ingå avtal med verksamhetsutövare och fastighetsägare bör
              utredas.
            </seg>
            <seg n="f4b63efc">
              I propositionen redovisar regeringen även ett antal ytterligare
              åtgärder som syftar till att förtydliga ansvarsfördelningen i
              den statliga organisationen för avhjälpande av förorenade områden.
              Propositionens lagförslag har inte föranlett något motionsyrkande
              eller några erinringar under utskottsbehandlingen.
            </seg>
            <seg n="f73fa5fa">
              Fru talman! Det finns däremot en rad motionsyrkanden från den
              allmänna motionstiden som hör hemma inom området och som jag tänker
              lyfta fram och prata lite grann om.
            </seg>
          </u>
          <note n="213fb1d7">
            Först vill jag yrka bifall till reservationerna 1, 4 och 5.
          </note>
          <u who="roland_backman_7db0a9" xml:id="i-8f9cf262cf9388b9-0" n="b045f8cb" prev="i-60468ad92952676f-0">
            <seg n="5462d439">
              Runt om i vårt land finns många stora saneringsobjekt där kommunerna
              är huvudmän. Kostnaderna för saneringen är trots en statlig finansiering
              med 90 procent ofta mycket höga för en kommun, och särskilt då
              för en mindre kommun.
            </seg>
            <seg n="50303510">
              Enligt propositionens förslag bör kravet på kommunal delfinansiering
              med 10 procent avskaffas, vilket i sig kan vara en bra lösning.
              Vän av ordning undrar naturligtvis hur förslaget ska finansieras,
              och det hade givetvis varit önskvärt med speciellt avsatta medel
              för ändamålet.
            </seg>
            <seg n="eb59b831">
              Med tanke på att det inte är några medel avsatta för att täcka
              den kostnadsökning med 10 procent som kommer att ligga på staten
              infinner sig givetvis en fundering, och kanske en utmaning: Blir
              det framgent färre objekt som kommer att saneras, eller kommer
              kraven på sanering att urholkas? Denna typ av sanering är, som
              sagt, ofta mycket kostsam men samtidigt väldigt viktig och angelägen.
            </seg>
            <seg n="90af86c0">
              Ansvaret för att miljösanera marken efter att en bensinmack lagts
              ned ligger i dag på fastighetsägaren, vilket innebär att det är
              svårt att ta över privatdrivna mackar. Saneringsansvaret, framför
              allt det ekonomiska ansvaret, är i många fall alldeles för stort
              för att någon ska kunna överta och fortsätta driften av en bensinmack,
              inte minst i glesbygd. Mackdöden, framför allt i Norrland, blir
              ett tydligt resultat när lönsamheten inte genererar det kapital
              som ett saneringsansvar kräver.
            </seg>
            <seg n="15ca982f">
              Om regeringen känner någon form av ansvar för att hela Sverige
              ska leva är det hög tid att agera, för annars kommer det att saknas
              många tankställen i Norrland inom en relativt kort tid.
            </seg>
            <seg n="e7020d21">
              Fru talman! Maud Olofsson har yttrat sig över att bensinbolagen
              och inte staten ska ta det sociala ansvaret. Jag för min del känner
              mig inte riktigt övertygad om att bensinbolagen kommer att säkerställa
              att det finns tankställen i hela Sverige. Regeringen bör därför
              skyndsamt ta initiativ till en översyn av saneringsansvaret vid
              miljösanering efter nedlagda bensinstationer. Kanske kan en statlig
              saneringsfond vara lösningen.
            </seg>
            <seg n="a7e6baa3">
              När det gäller att uppnå gällande mål för återvinning har målen
              i stort sett redan överträffats, och vad gäller vissa förpackningar
              är vi mycket nära att uppnå målet.
            </seg>
            <seg n="c0248ce0">
              Fru talman! Det finns en uppenbar risk att initiativ och nytänkande
              upphör om inte ambitionsnivån för återvinning blir högre allteftersom
              gällande mål uppnås.
            </seg>
            <seg n="d2f6527c">
              För en långsiktig och hållbar avfallspolitik med ett utvecklat
              producentansvar måste det vara av största vikt att komma så nära
              en hundraprocentig återvinningsgrad som möjligt.
            </seg>
            <seg n="31806acd">
              Förvåningen över regeringens passivitet i frågan är mycket stor.
              Varför inte ta vara på den medvetenhet och det engagemang som
              finns för en utvecklad återvinning?
            </seg>
            <seg n="2b33d1aa">
              Regeringen bör därför omgående göra en samlad analys av aktuell
              återvinningsgrad inom ramen för producentansvaret. Ambitionsnivån
              bör höjas och nya incitament utformas för att ytterligare höja
              återvinningsgraden.
            </seg>
            <seg n="92e16477">
              Avfall är en resurs som i så stor utsträckning som möjligt bör
              återanvändas och återvinnas. Tillverkade produkter bör därför
              ha en viss varaktighet och vara omställningsbara. Att tillverka
              produkter med kortvarig hållbarhet eller som snabbt förslits och
              inte kan repareras bör därför ske i begränsad omfattning.
            </seg>
            <seg n="2cd81d67">
              Regeringen bör därför se över reglerna om producentansvar för
              att på så sätt minska mängden avfall samt eftersträva en bättre
              kvalitet på tillverkade produkter. Regeringen bör samtidigt verka
              för att produktionen av omställningsbara produkter ökar.
            </seg>
          </u>
          <note n="5493de74">
            Fru talman! Jag vill återigen yrka bifall till reservationerna
            1, 4 och 5.
          </note>
          <note type="speaker" n="b3bb339c">
            Anf. 92 JACOB JOHNSON (v):
          </note>
          <u who="jacob_johnson_6c8957" xml:id="i-941887c7f40a05d6-1" n="a8cca36d">
            <seg n="1af63051">
              Fru talman! Jag fullföljer min strategi för dagen att vara ganska
              kortfattad.
            </seg>
            <seg n="d9516711">
              Jag kan instämma i vad föregående talare, Roland Bäckman, sade
              i många avseenden. Jag tänkte kort lyfta fram en argumentation
              för reservation 1, som jag härmed yrkar bifall till. Det handlar
              om problemet med saneringen av gamla bensinstationsområden, framför
              allt i landsbygden, som vi brukar säga i Vänsterpartiet i stället
              för glesbygd.
            </seg>
            <seg n="c89d8ea1">
              Vi vill att hela Sverige ska leva, och det har väckts en motion
              från Vänsterpartiets sida i den här frågan. Vi har också enats
              om en gemensam reservation mellan socialdemokrater, Vänsterpartiet
              och Miljöpartiet därför att vi tycker att det är viktigt att se
              över lagstiftningen i den här frågan för att möjliggöra att det
              finns mackar över hela Sverige, också i Sveriges landsbygd.
            </seg>
          </u>
          <note n="8c0f2c00">
            Jag avslutar mitt anförande med att yrka bifall till reservation
            nr 1.
          </note>
          <note type="speaker" n="d2d00e8b">
            Anf. 93 TINA EHN (mp):
          </note>
          <u who="tina_ehn_9c2cbf" xml:id="i-8bfdf4f659b04b36-3" n="6e08f39d">
            <seg n="008f472b">
              Fru talman! Betänkandet handlar om miljöbalkens försäkringar
              och avhjälpande av förorenade områden samt avfall, kretslopp och
              återvinning. Propositionen har inte föranlett någon motion. Det
              är en lång och tung titel, och under den vilar förslag från riksdagens
              ledamöter under allmänna motionstiden. Det handlar om gamla vrak,
              utveckling av pantsystem och strandstädning, för att nämna några
              förslag.
            </seg>
            <seg n="b6c45b68">
              Flera motioner som finns här dyker upp varje höst under allmänna
              motionstiden, från helt olika partiers representanter. Ibland
              skriver Miljöpartiet om strandstädning, och nästa gång gör någon
              moderat ledamot detsamma. Det är fokus på samma problem, men synen
              på lösningarna är inte alltid gemensam. Ibland skiljer den sig
              åt mellan partier, och ibland skiljer den sig åt beroende på var
              i landet man bor.
            </seg>
            <seg n="45454bd2">
              Nedskräpning av ilandflutet skräp på västkusten är ett exempel.
              Jag tror att alla partiers representanter från västkusten någon
              gång har skrivit på en motion om kustskräpet. Det är likadant
              med de vrak som ligger på havsbotten och läcker olja. Själv har
              jag under allmänna motionstiden lyft upp frågan om den ökande
              nedskräpning som pågår i samhället och som är en följd av vår
              flexibla livsstil.
            </seg>
            <seg n="27f45345">
              Vi äter mat, men någon annan lagar den alltmer. Det innebär att
              vi köper mer färdigförpackad mat och med det mycket material i
              form av plast och papper. Vi har en snabbmatskultur som genererar
              oerhörda mängder förpackningar. En fin sommarkväll inbjuder till
              gemenskap utomhus med engångsgrill, pizza i kartong, dryckesburkar,
              kaffemuggar och allt därtill en trevlig stund på en trevlig plats.
              Men om alla rester lämnas kvar blir den trevliga platsen en mindre
              trevlig plats.
            </seg>
            <seg n="876ee135">
              För mig är det obegripligt att man tar sig sådana rättigheter
              att man bara släpper det man har i handen precis var som helst.
              Vi räknar oss som ganska upplysta i det här samhället.
            </seg>
            <seg n="ca8dfec5">
              Om man från politiskt håll inte mäktar med att hitta på nya sätt
              att tackla den ökande nedskräpningen får man väl avsätta pengar
              för mer resurser för att någon annan ska städa upp.
            </seg>
            <seg n="74799e48">
              Nedskräpning bollas alltid till kommunerna att lösa. Nedskräpning
              är alltid en kommunal fråga, även när det blåser i land skräp
              från fjärran på kustremsor utsedda till naturreservat i Bohuslän.
              Men någonstans finns det en gräns för hur många idéer en kommun
              kan klara av att hitta på för att stävja nedskräpningen.
            </seg>
            <seg n="a634117b">
              Jag och andra tror att vi ska se mer på materialflöden och se
              att materialet är en begränsad resurs. Då verkar utvecklingen
              av pantsystem tilltalande.
            </seg>
            <seg n="ef3845f8">
              Detsamma gäller även de näringsämnen som samhället producerar
              och som vi i dag har svårt att recirkulera och få ut på åkern
              igen, eftersom de är så hopblandade med andra, mindre angenäma
              ämnen. Därför behöver vi satsa på källsortering även av det som
              används i en rötprocess, så att rester från en sådan också kan
              återgå i kretsloppet.
            </seg>
            <seg n="a3bf6960">
              Det är också viktigt att höja ribban när man lätt uppfyllt målen
              på återvinningsgraderna. Detta föreslår vi från oppositionen i
              en gemensam reservation.
            </seg>
            <seg n="04c21c55">
              Den allvarligaste frågan gäller de förorenade områdena. Även
              om det inte är motioner på själva ändringarna i miljöskadeförsäkringen
              och saneringsförsäkringen är själva problematiken runt alla de
              förorenade områden som finns i vårt land stor och ett tickande
              hot.
            </seg>
            <seg n="4a403698">
              Förra året besökte jag Ale kommun för att få information om det
              stora saneringsprojekt som man satte i gång där och som pågår
              vid Göta älv. Det är enorma föroreningar som kräver enorma resurser
              och som i många fall är helt nödvändiga att ta tag i.
            </seg>
            <seg n="f79a8ef0">
              På Naturvårdsverkets hemsida kan man läsa att när det gäller
              förorenade områden har fler än 75 000 objekt bransch- eller riskklassats
              hittills. 1 400 av dem uppskattas finnas i den högsta riskklassen
              som är 1. De bedöms utgöra en stor risk för miljön och vår hälsa.
              I riskklass 2 uppskattas det finnas ytterligare ca 16 000 objekt.
              Det är riskklasserna 1 och 2 som i första hand utreds och vid
              behov efterbehandlas. Det finns fler klasser, och det finns områden
              som kanske inte är så farliga som man kanske i första hand tror.
              Det är dock en ganska stor mängd förorenade områden som finns
              utspridda över vårt land. Börjar man läsa om det blir man lite
              orolig för hur, när och var vi ska kunna ta hand om allt detta.
            </seg>
            <seg n="952d0d11">
              Sakanslaget säger man är en viktig drivkraft för efterbehandlingsarbetet
              i Sverige. Det är en av grundförutsättningarna för ett effektivt
              arbete med förorenade områden. För att vi ska klara miljömålet
              God bebyggd miljö krävs det att vi tar tag i en hel del av dessa
              områden.
            </seg>
            <seg n="05ae366b">
              Jag avslutar precis som jag gjorde tidigare: Att satsa på miljö
              är välfärdspolitik.
            </seg>
            <seg n="47aed32b">
              Jag står naturligtvis bakom alla Miljöpartiets reservationer,
              men för tids vinnande yrkar jag bifall bara till nr 1 och 4.
            </seg>
            <seg n="465178c1">
              (Applåder)
            </seg>
          </u>
          <note type="speaker" n="8c21567f">
            Anf. 94 SOFIA ARKELSTEN (m):
          </note>
          <u who="sofia_arkelsten_7b9eb6" xml:id="i-9e4ea2201b7471ef-0" n="44d5e2bd">
            <seg n="02e37fa9">
              Fru talman! Jag yrkar bifall till utskottets förslag i betänkandet.
              I dag ska vi fatta beslut om en proposition och 52 olika motionsyrkanden
              som rör de viktiga men oglamorösa avfallsfrågorna. Vi har 16 motionsyrkanden
              som har förenklad beredning eftersom de redan har behandlats under
              mandatperioden.
            </seg>
            <seg n="32c3b8f0">
              Propositionen som vi hanterar handlar om miljöbalkens miljöskadeförsäkring
              och saneringsförsäkring. Där är alla eniga. Försäkringarna används
              inte, och då är det onödigt att betala för dem. Vi tar därför
              bort detta system.
            </seg>
            <seg n="18f6bfcb">
              Dessutom tar vi bort kravet på kommunernas medfinansiering av
              sanering av förorenade områden. Det är en bra sak. Kostnaderna
              för kommunerna är ofta höga, även om kommunerna bara står för
              10 procent. Kommunerna avstår därför ibland från sanering. Nu
              kan i stället behovet styra den statligt finansierade saneringen,
              inte kommunernas ekonomi.
            </seg>
            <seg n="5d89d77f">
              Ansvaret för sanering är en utmaning. Vi politiker utreder saker
              innan vi fattar beslut, så vi utreder möjligheten för myndigheter
              att ingå bindande avtal med verksamhetsutövare plus ett antal
              andra planerade åtgärder som gör det enklare med ansvarsfördelningen
              och den statliga organisationen för avhjälpandet.
            </seg>
            <seg n="58805755">
              Vi behöver verkligen titta vidare på och utreda detta, för det
              är dyrt och ofta svårt att hitta vem som är ansvarig, alltså själva
              verksamhetsutövaren. Därför tittar vi på hur man kan göra civilrättsliga
              avtal mellan myndigheter och ansvariga verksamhetsutövare och
              hur man kan hjälpa till med det. Rättsläget är dock lite oklart.
              Möjligtvis kommer vi att ändra i 10 kap. i miljöbalken efter utredningen.
            </seg>
            <seg n="ef236fd5">
              Vi ser över en sak till. Kostnaden för sanering är hög och kan
              tvinga företag i konkurs; det har hänt. Därför föreslår regeringen
              en möjlighet till tidssatta planer som är kopplade till ekonomiska
              säkerheter eller en möjlighet till lån. Detta är viktiga och stora
              frågor som kanske inte har synts så mycket i debatten här.
            </seg>
            <seg n="e885a342">
              Vi kommer också att titta på frågan om markägare som medvetet
              fördröjer saneringen.
            </seg>
            <seg n="c64fa556">
              Allt detta är kopplat till ett ganska stort direktiv som heter
              IPPC-direktivet.
            </seg>
            <seg n="e4660433">
              En särskild fråga som finns med i betänkandet är sanering efter
              nedlagda bensinstationer. Miljöminister Andreas Carlgren svarade
              på en interpellation om det redan i februari. I första hand är
              det verksamhetsutövaren som är ansvarig. I andra hand ansvarar
              fastighetsägaren som förvärvat fastigheten. Den som är ansvarig
              ska förebygga, förhindra och motverka skador på hälsa och miljö.
              Sådan är lagstiftningen.
            </seg>
            <seg n="4d845abd">
              För bensinstationer har oljebolagen faktiskt tagit förstahandsansvaret
              i de allra flesta fall. Den som tar över en bensinstation ska
              träffa avtal med oljebolaget om saneringen. Reglerna om detta
              ansvar finns just för att man inte ska fortsätta använda marken,
              utan den ska undersökas innan den köps. Vi är inte beredda att
              ändra på det.
            </seg>
            <seg n="355a784e">
              Det finns också en skälighetsbedömning, men den saknar praxis.
              Miljöministern var noga med att påpeka att det här finns förbättringspotential
              och att han kommer att följa detta noga.
            </seg>
            <seg n="f66d03cd">
              Vi har också ett antal motionsyrkanden om sopfrågorna, mina favoriter.
              Producentansvaret är en utmärkt fråga som många gillar att debattera.
              Varför får man kasta en plasthink som innehållit lingonsylt i
              förpackningsinsamlingen men inte en hink som använts för att plocka
              lingon i? Jo, för att det ena är en förpackning. Det kan låta
              krångligt, men det funkar.
            </seg>
            <seg n="611ab2ff">
              Mycket har hänt i sopfrågorna sedan alliansen tog över. En riktigt
              bra sak är att förpacknings- och tidningsinsamlingen har slutat
              med sina sopspioner. Ni minns kanske de pensionerade poliserna
              som var anställda för att sitta och spana på människor som gjorde
              fel och sedan fånga in dem. De är borta.
            </seg>
            <seg n="4562a4d2">
              Det finns numera ett samarbete mellan sopmarknadens aktörer.
              Vi hade en statlig sopsamordnare som levererade; återvinningsgraden
              ökar.
            </seg>
            <seg n="18b3389e">
              Vi har fått svar på om det verkligen är bättre att samla in avfall
              i det som kallas materialströmmar. Svaret blev: nej, egentligen
              inte.
            </seg>
            <seg n="f312e5f1">
              Vi är ödmjuka i dessa frågor. Vi vet att alla system kan utvecklas.
              Vi jobbar med producentansvaret vid Regeringskansliet och Naturvårdsverket.
            </seg>
            <seg n="fc153337">
              Ingen av motionerna har tyvärr gått igenom eftersom vi arbetar
              med frågan. Så funkar det ibland här i riksdagen.
            </seg>
            <seg n="331d896e">
              Det funkar ändå hyfsat, och vi försöker få aktörerna att samarbeta
              mer.
            </seg>
            <seg n="73603c8f">
              Jag ska säga några ord om nedskräpning också. Det är ett annat
              viktigt och lokalt miljöproblem. Vi vill inte ändra på lagstiftningen
              nu vad gäller straffet för nedskräpning eftersom det kan ge ganska
              stora effekter. Lagstiftning är något man måste förändra ansvarsfullt.
              Däremot har justitieminister Beatrice Ask uttalat sig positivt
              om hårdare straff och möjlighet till ordningsbot, men det är en
              förändring som vi inte hann få med i detta betänkande.
            </seg>
            <seg n="6ecc6dc6">
              Flera av mina kolleger, bland andra den moderata borgmästaren
              i Helsingborg, Peter Danielsson, driver denna fråga med kraft
              och kläm.
            </seg>
            <seg n="aa76c16d">
              Regeringen arbetar vidare med nedskräpningsfrågorna. De ingår
              i miljömålsarbetet, så där finns en liten möjlighet till politiskt
              utrymme.
            </seg>
            <seg n="4afd5e77">
              Jag stannar där eftersom jag har fått en replik. Låt oss se om
              vi kan åstadkomma ytterligare politisk debatt i de stora och viktiga
              sopfrågorna.
            </seg>
            <seg n="465178c1">
              (Applåder)
            </seg>
          </u>
          <note type="speaker" n="c75340c3">
            Anf. 95 ROLAND BÄCKMAN (s) replik:
          </note>
          <u who="roland_backman_7db0a9" xml:id="i-3540f89ff33587c8-0" n="b045f8cb">
            <seg n="d408d44b">
              Fru talman! Mackdöden i Norrland sprider sig. Med dagens lagstiftning
              är det mycket svårt att överta en bensinmack i glesbygd eftersom
              man samtidigt övertar ett mycket dyrbart saneringsansvar.
            </seg>
            <seg n="ac592b06">
              Vilka initiativ avser majoriteten att ta för att garantera tillgång
              på drivmedel i hela Sverige genom att agera vad gäller saneringsansvaret
              för bensinmackar?
            </seg>
          </u>
          <note type="speaker" n="28e78c43">
            Anf. 96 SOFIA ARKELSTEN (m) replik:
          </note>
          <u who="sofia_arkelsten_7b9eb6" xml:id="i-9e4ea2201b7471ef-1" n="44d5e2bd">
            <seg n="ed4a389b">
              Fru talman! Denna debatt handlar naturligtvis inte om mackdöden,
              men vi kan titta på ett av de fantastiskt bra initiativ som har
              tagits. Spimfab är en förkortning för SPI Miljösaneringsfond AB.
              Det handlar om ett miljöproblem som har funnit en frivillig lösning.
              Bakom Svenska Petroleuminstitutet, SPI, står ett antal oljebolag.
              Dessa oljebolag, Naturvårdsverket och Sveriges Kommuner och Landsting
              samarbetar och har träffat en överenskommelse om ett åtgärdsprogram
              för att sanera mackar.
            </seg>
            <seg n="f2dc5257">
              Jag frågar Socialdemokraterna: Vill ni stoppa detta? Varför vill
              ni ha en statlig fond när det redan finns ett privat alternativ?
            </seg>
          </u>
          <note type="speaker" n="a7f8d051">
            Anf. 97 ROLAND BÄCKMAN (s) replik:
          </note>
          <u who="roland_backman_7db0a9" xml:id="i-3540f89ff33587c8-1" n="b045f8cb">
            <seg n="7572f5bd">
              Fru talman! Min fråga gällde vilket initiativ majoriteten tänker
              ta. Det verkar som om majoriteten saknar idéer för att säkra drivmedelstillgången
              i Norrland, framför allt i Norrlands inland.
            </seg>
            <seg n="7d24b2b6">
              Varför inte göra en översyn av saneringsansvaret för miljösanering
              efter nedlagda bensinmackar? Varför inte se över möjligheten att
              skapa en saneringsfond? Varför tar inte majoriteten några som
              helst initiativ för att underlätta för människor i glesbygd? De
              kanske måste åka 20 mil för att tanka eftersom ingen kan ta över
              macken på grund av att det kräver ett saneringsansvar.
            </seg>
          </u>
          <note type="speaker" n="a7d739e3">
            Anf. 98 SOFIA ARKELSTEN (m) replik:
          </note>
          <u who="sofia_arkelsten_7b9eb6" xml:id="i-9e4ea2201b7471ef-2" n="44d5e2bd">
            <seg n="a94888a9">
              Fru talman! Fonden finns ju redan. Nu hjälper vi kommunerna genom
              att ta bort medfinansieringen så att de statliga pengarna kan
              användas till de saneringar de är avsedda för.
            </seg>
            <seg n="810a7b4f">
              Alliansen gör regelförenklingar för att komma åt att sanera de
              områden som behöver saneras. Som Socialdemokraterna säkert vet
              är detta en pågående process. Den stora identifieringsprocessen
              är redan klar. Det har genomförts ganska få saneringar. Jag tror
              att det blir många fler redan nu dels för att vi gör det enklare
              för kommunerna, dels för att vi gör det tydligare och plockar
              bort de försäkringar som ingen använder.
            </seg>
          </u>
          <note type="speaker" n="304008c1">
            Anf. 99 CLAES VÄSTERTEG (c):
          </note>
          <note n="4580c1a3">
            Fru talman! Jag yrkar bifall till förslaget i betänkandet och
            avslag på samtliga reservationer.
          </note>
          <u who="claes_vasterteg_4494bf" xml:id="i-db1a4945c1b33b6e-1" n="8597c0dc" prev="i-859045525995b1bf-1">
            <seg n="4c9f0fbc">
              Låt mig konstatera att det är olyckligt att vi har förorenade
              områden runt om i landet. Det är en situation som har kommit av
              att företag och enskilda inte har tagit tillräckligt ansvar och
              kanske inte heller har haft kunskap för att kunna ta det ansvar
              som kan krävas av dem.
            </seg>
            <seg n="83a4c8be">
              Vi måste därför se till att vi skapar system och verktyg som
              fungerar och att vi har en lagstiftning som reglerar det här området.
              Vi måste också se till att det är förorenaren som i slutändan
              får betala.
            </seg>
            <seg n="e9359c32">
              I det här betänkandet, som bygger på regeringens proposition,
              avskaffar vi den försäkring miljöskadeförsäkringen som Sofia Arkelsten
              tidigare berörde. Det är en försäkring som har använts i väldigt
              liten utsträckning. Miljöansvarsutredningen fick i uppdrag att
              titta på om vi kunde ändra systemet. Utredningen konstaterade
              det gör vi också nu att det inte är rimligt att verksamhetsutövare
              ska betala och att staten samtidigt organiserar en ersättningsordning
              som används i så liten utsträckning. De medlen och det arbetet
              kan vi använda på ett mycket effektivare sätt.
            </seg>
            <seg n="e44136da">
              Det finns andra delar i den proposition som utskottet har ställt
              sig bakom där vi ser över myndigheternas roller och gör ansvarsfördelningen
              ännu tydligare, just för att vi ska kunna komma åt de förorenade
              områdena.
            </seg>
            <seg n="1899a451">
              Fru talman! Jag ska som en del tidigare talare försöka hålla
              mig förhållandevis kort.
            </seg>
            <seg n="d0f47ecc">
              Jag ska avslutningsvis beröra det som Roland Bäckman har lyft
              fram om den situation vi har i landet där en del bensinmackar
              läggs ned.
            </seg>
            <seg n="d984752c">
              Det är oroväckande. Den synen delar jag. Det är en situation
              som är olycklig för många människor som bor och verkar på landsbygden.
            </seg>
            <seg n="72677a3a">
              Vi måste också se att det finns en utveckling på vissa håll där
              det lyfts fram andra alternativ och där mackar kommer tillbaka.
              I min hembygd, Sjuhäradsbygden, som innehåller en del landsbygd
              kommer det tillbaka mackar som har lagts ned av de större bensinbolagen.
              Nu tar lokala bolag ett ansvar och ser en möjlighet att utveckla
              sina företag. Man bygger upp mackarna igen.
            </seg>
            <seg n="17dab61d">
              Vi ser exempel på att man hittar enklare lösningar som inte är
              lika kostsamma och där själva bensintanken är ovan jord.
            </seg>
            <seg n="e49b9522">
              Jag tycker att det är vilseledande och direkt felaktigt av Roland
              Bäckman att påstå att regeringen inte tar några initiativ. Näringsminister
              Maud Olofsson har tagit initiativ och träffat bensinbolagen för
              att se hur vi kan utveckla detta tillsammans och hur vi kan vidta
              åtgärder. Det kommer medel via landsbygdsprogrammen för att förbättra
              samhällsservicen.
            </seg>
            <seg n="23c32d86">
              Ett antal steg har tagits för att möta den här utvecklingen.
            </seg>
            <seg n="c58f0278">
              Det är en grundläggande skillnad i alliansens och Roland Bäckmans
              syn på vem som ska ta ansvar. Det är en ganska tydlig skillnad.
            </seg>
            <seg n="747154c1">
              I grunden är det verksamhetsutövare eller företag som har ansvaret
              om man har förorenat marken. Det är den grundläggande principen.
              Jag har svårt att se att man frångår den principen. Då frångår
              vi principen att förorenaren ska betala.
            </seg>
          </u>
          <note type="speaker" n="926c8f26">
            Anf. 100 KARIN GRANBOM ELLISON (fp):
          </note>
          <u who="karin_granbom_fa1673" xml:id="i-b099c394058ca3ae-0" n="4bf96bab">
            <seg n="899adc2a">
              Fru talman! Utvecklingen av Sverige som industriland har efterlämnat
              ett stort antal förorenade områden. Från söder till norr hittar
              vi marker som är så förorenade att de riskerar att skada människors
              hälsa och miljö. Det är framför allt träimpregneringsverksamhet,
              sågverk, massa- och pappersindustri, glasindustri och gruvor som
              har lämnat kvicksilver, bly, arsenik och dioxiner kvar i mark
              och vatten.
            </seg>
            <seg n="f01d1887">
              För att avhjälpa ett område utan ansvarig ägare eller någon som
              kan betala finns det statliga medel att söka. Kommunen är ofta
              huvudman och avkrävs en egenavgift på 10 procent.
            </seg>
            <seg n="c7547dfc">
              Som vi tidigare har hört kan en sådan här behandling ofta vara
              mycket omfattande och dyr. Kommunerna vet många gånger inte ens
              vad notan kommer att landa på hur mycket det kommer att kosta.
              Framför allt små kommuner har inte pengar till egenavgiften. Det
              innebär att prioriterade områden som skulle kunna åtgärdas inte
              saneras i dag.
            </seg>
            <seg n="55c5a6f7">
              Propositionen föreslår att kravet på delfinansiering från kommunerna
              ska avskaffas. Behovet av sanering ska fullt ut stå i centrum.
              Detta är utmärkt, tycker jag.
            </seg>
            <seg n="9d6088fa">
              Propositionen förtydligar också ansvarsfördelningen och den statliga
              organisationen för avhjälpande av förorenade områden. Syftet är
              att arbetet ska gå fortare och att kunskapen hos myndigheterna
              ska tas till vara bättre. Det är förstås välkommet.
            </seg>
            <seg n="10ed8fbc">
              Ägarlösa vrak och övergivna båtar kan också utgöra föroreningsproblem
              genom till exempel läckage av oljor, metaller och farlig last.
              Problemen med de ägarlösa vraken och myndighetsansvaret för dem
              behandlades i våras i propositionen En sammanhållen svensk havspolitik
              .
            </seg>
            <seg n="d4b843db">
              Vid EU:s senaste miljöråd som, liksom övriga miljöråd just nu,
              leddes av den svenske miljöministern antogs slutsatser för att
              förbättra situationen gällande nedmontering av dagens fartyg.
              De flesta av västvärldens fartyg, vilket också kan inkludera svenska
              fartyg, hamnar på Asiens stränder för upphuggning och nedmontering.
              EU-länderna har nu enats om en strategi om att fartyg med stark
              koppling till EU ska nedmonteras endast vid säkra anläggningar.
              Miljörådet uppmanar EU-länderna att snarast implementera den nya
              IMO-konventionen om fartygsåtervinning. Det är viktiga steg framåt
              internationellt.
            </seg>
            <seg n="f474107c">
              Jag ska nu övergå till att tala om det avfall som vi alla träffar
              på i vår vardag. I Sverige producerar vi ungefär 500 kilo avfall
              per person varje år.
            </seg>
            <seg n="c7b7637b">
              Det finns ett stort engagemang från medborgare, fastighetsägare
              och entreprenörer och även från kommuner och producenter för att
              avfallet ska tas om hand på bästa sätt. Samtidigt finns det mycket
              kvar att göra.
            </seg>
            <seg n="791cd44d">
              Det finns ett citat som jag tycker är bra: Avfall är det som
              finns kvar när fantasin är slut.
            </seg>
            <seg n="73ccacd1">
              Detta har jag sett många exempel på. Det finns mycket att göra
              av avfallet.
            </seg>
            <seg n="1bc722e0">
              I mitt hemlän, Östergötland, har jag besökt många företag som
              gör nya produkter av andras avfall. Av frityroljor blir det tvättmedel
              och drivmedel. Restprodukter från pappersmassefabriker blir trädgårdsprodukter.
              Uttjänta produkter blir råmaterial för nya produkter.
            </seg>
            <seg n="afcd66fc">
              I betänkandet finns det en reservation om att nya mål bör sättas
              för återvinningen. Jag håller med om att vi behöver sikta högre
              och skapa drivkrafter för nya lösningar.
            </seg>
            <seg n="9db3599f">
              I januari träffade producenter och kommuner en överenskommelse
              om att öka målen för återvinningen. Ett samverkansorgan kallat
              Återvinningsforum har inrättats. Regeringen ser positivt på denna
              överenskommelse och ger dem två år för att komma till ett resultat.
            </seg>
            <seg n="773fcc9b">
              Jag utgår från att det går framåt i diskussionerna och att regeringen
              följer detta arbete.
            </seg>
            <seg n="1144ca90">
              Nästa år kommer Naturvårdsverket med en ny avfallsplan i vilken
              man kommer att se över målen för den totala materialåtervinningen.
              Med ett gott underlag kommer vi att kunna sätta genomtänkta och
              ambitiösa mål för den framtida återvinningen.
            </seg>
            <seg n="d9602027">
              När miljö- och jordbruksutskottet tidigare har haft debatter
              om avfallsfrågor har jag särskilt betonat omhändertagandet av
              farligt avfall, särskilt elektronikavfallet. Ungefär 10 000 ton
              av hushållens farliga avfall är på drift. Ett problem tror jag
              är att många behöver åka till återvinningscentraler utanför städerna
              för att lämna smått elavfall och ljuskällor. Fastighetsnära insamling
              som finns i ungefär en tredjedel av kommunerna kan till exempel
              vara en lösning.
            </seg>
            <seg n="dd5551e3">
              Kiruna är Sverigebäst på att hantera det farliga avfallet. Man
              har satt upp en nollvision och har för avsikt att det inte ska
              finnas något farligt avfall i det brännbara avfallet inom fem
              år. Vad har man gjort i Kiruna? Man har analyserat hushållsavfallet
              genom plockanalyser och satt in särskilda åtgärder mot det som
              man har hittat. Man har placerat ut återvinningsholkar och massivt
              informerat i medier och i skolor. Genom detta har det farliga
              avfallet på kort tid drastiskt minskat. På köpet har insamlingen
              av förpackningar och tidningar ökat kraftigt. Jag tycker att fler
              kommuner borde följa Kirunas exempel.
            </seg>
            <seg n="9154cb77">
              I EU behandlas just nu två avfallsdirektiv för elprodukter. Bland
              annat finns det förslag om ett ökat informationsansvar för producenterna.
              Det är angeläget att Sveriges regering driver på för att ett sådant
              beslut fattas. Naturvårdsverket har inför diskussionerna arbetat
              fram en rapport där man har föreslagit att det behövs bättre information
              till hushållen. Utskottet välkomnar i betänkandet detta arbete.
            </seg>
            <seg n="448a86c6">
              Avfallshantering handlar till stor del om information och motivation,
              där vi alla som individer kan göra en hel del. Men samhället har
              ett ansvar för att se till att det finns en infrastruktur som
              underlättar för människor att göra rätt. Producentansvarssystemet
              där producenter tar ansvar för vissa utpekade produkter från design,
              via produktion till omhändertagande är i sig bra men bör förstås
              fortsätta att utvecklas både vad gäller krav på servicenivå och
              vad gäller det som ska falla under producentansvaret.
            </seg>
            <seg n="49c0544d">
              Jag har till exempel läst ett förslag om producentansvar för
              kläder. Det har varit uppe till diskussion men förkastats. Det
              är möjligt att det finns bättre system att få hållbarhet i den
              stora produktionen av kläder. Men helt klart är att det finns
              utvecklingspotential på detta område.
            </seg>
            <seg n="35251a5b">
              I tidningen Avfall och Miljö läste jag att i England är textilier
              ett av sju prioriterade avfallsslag att ta om hand för återvinning.
              Det används som fyllnadsmaterial och industritrasor och kan i
              viss mån också spinnas om till ny textil. Ren bomull kan till
              och med göras om till biogas och etanol. Mot den bakgrunden är
              det väl dumt att kläder som har blivit en så stor konsumtionsvara
              ofta går till förbränning?
            </seg>
            <seg n="f2bdf950">
              EU har ställt upp en hierarki som jag tycker är ett väldigt användbart
              rättesnöre för vad vi ska göra med vårt avfall. Vi ska främst
              minska det, sedan återanvända det, därefter återvinna det, sedan
              förbränna och energiutvinna det och slutligen deponera det. Vi
              bör inte gå nedåt i hierarkin förrän det är nödvändigt. Ju högre
              vi stiger i hierarkin, desto bättre är det för klimatet och desto
              förnuftigare hushållar vi med jordens råvaror.
            </seg>
            <seg n="2c88bd22">
              Från riksdag och regering kommer vi att fortsätta att arbeta
              med ökade styrmedel och regler för att nå ett bättre omhändertagande
              av avfallet och sluta kretsloppet.
            </seg>
            <seg n="a83714f4">
              Med detta sagt yrkar jag bifall till förslaget i betänkandet.
            </seg>
          </u>
          <note type="speaker" n="7af761bc">
            Anf. 101 ROLAND BÄCKMAN (s) replik:
          </note>
          <u who="roland_backman_7db0a9" xml:id="i-3540f89ff33587c8-2" n="b045f8cb">
            <seg n="428afacd">
              Fru talman! De flesta av de mål för återvinning som riksdagen
              har beslutat om har överträffats. Inom området förpackningar finns
              det lite att jobba med. Men vi är mycket nära att uppfylla målen.
            </seg>
            <seg n="e0eedbba">
              Det är alltså av stor vikt att det görs en samlad analys av den
              aktuella återvinningsgraden inom ramen för producentansvaret just
              för att vi ska kunna höja återvinningsgraden. Om vi i stället
              lutar oss tillbaka och sitter nöjda, som majoritetens företrädare
              verkar göra, kommer det troligtvis inga initiativ för att höja
              återvinningsgraden.
            </seg>
            <seg n="9af9578a">
              Jag vet inte om jag hörde rätt nyss, men har majoriteten och
              Karin Granbom Ellison några planer på att vässa målen för återvinning
              och höja återvinningsgraden, eller ska det utredas lite till?
            </seg>
          </u>
          <note type="speaker" n="cd5ddae1">
            Anf. 102 KARIN GRANBOM ELLISON (fp) replik:
          </note>
          <u who="karin_granbom_fa1673" xml:id="i-b099c394058ca3ae-1" n="4bf96bab">
            <seg n="1d1d76a1">
              Fru talman! Jag försökte verkligen i mitt anförande visa engagemang
              för dessa frågor och inte alls säga att jag var nöjd. Vid flera
              tillfällen sade jag att det är viktigt att vi arbetar framåt.
              Det system som vi har i dag är grundläggande bra, men det kan
              förbättras. Visst är det så. Självklart ska vi arbeta med det.
            </seg>
            <seg n="40d2bc49">
              Jag nämnde att vi inväntar bland annat en nationell avfallsplan
              som ska komma från Naturvårdsverket nästa år där man ser över
              den totala situationen för materialåtervinningen. Det är väldigt
              viktigt att vi har realistiska mål men förstås också ambitiösa.
              Målsättningen ska vara att så mycket som möjligt ska materialåtervinnas.
              Men det är viktigt att vi också gör detta på goda grunder.
            </seg>
            <seg n="367e15f9">
              Jag skulle vilja ställa följande fråga till Roland Bäckman: Vad
              tycker du är en bra siffra att ha för dagens mål? Jag tycker också
              att det är viktigt att vi höjer målen. Men exakt vilken siffra
              tycker du att vi ska ha?
            </seg>
          </u>
          <note type="speaker" n="02ba615d">
            Anf. 103 ROLAND BÄCKMAN (s) replik:
          </note>
          <u who="roland_backman_7db0a9" xml:id="i-3540f89ff33587c8-3" n="b045f8cb">
            <seg n="d6fc449b">
              Fru talman! Att vänta i flera år innan vi ska öka målsättningen
              tycker jag är en väldigt lång tid. Jag tycker att man borde kunna
              skynda på det lite grann.
            </seg>
            <seg n="0afdcf5d">
              Målet för en långsiktig och hållbar avfallspolitik och ett utvecklat
              producentansvar måste komma så nära en hundraprocentig återvinningsgrad
              som möjligt. Ambitionsnivån måste därför ständigt höjas genom
              att man ständigt sätter upp nya mål som incitament för att ytterligare
              höja återvinningsgraden.
            </seg>
            <seg n="ec0932d6">
              Jag vet inte om jag hörde rätt, men är det verkligen så att vi
              måste vänta i två år innan det kommer några som helst seriösa
              förslag som gör att vi kan höja målsättningen?
            </seg>
          </u>
          <note type="speaker" n="fc5a8b14">
            Anf. 104 KARIN GRANBOM ELLISON (fp) replik:
          </note>
          <u who="karin_granbom_fa1673" xml:id="i-b099c394058ca3ae-2" n="4bf96bab">
            <seg n="d4b4fded">
              Fru talman! Självklart är detta någonting som vi hela tiden måste
              arbeta med och försöka plocka fram nya goda idéer. Men i fallet
              med de två åren är det så att producenterna tillsammans med kommunerna
              själva har bestämt sig för att ha en dialog. De vill gemensamt
              höja målen, och de har satt upp denna tidsplan. Regeringen bedömer
              att det arbetet är viktigt och att det är viktigt att dessa två
              parter får diskutera med varandra.
            </seg>
            <seg n="1c9be0ba">
              Sedan är det klart att det är viktigt att vi från riksdagens
              sida och från regeringens sida lämnar uppdrag och också följer
              myndigheternas arbete. Jag vet att det har kommit till exempel
              en rapport från Naturvårdsverket nyligen om insamling i materialströmmar.
              Den rapporten kan vara viktig att analysera för att man ska se
              om den ska påverka de mål och de insamlingssystem som vi har.
            </seg>
            <seg n="403d9cd2">
              Jag håller med om och jag är glad för det visade engagemanget
              när det gäller att vi naturligtvis ska fortsätta att höja våra
              mål. Som individer kan vi hela tiden göra det genom att anstränga
              oss. Men jag tror även mycket på information, motivation och enkelhet.
              Jag vet också att kommunerna kan göra mycket själva.
            </seg>
          </u>
          <note type="speaker" n="fd52715c">
            Anf. 105 JAN ERIK ÅGREN (kd):
          </note>
          <note n="3778813f">
            Fru talman! Jag börjar med att yrka bifall till förslaget i utskottets
            betänkande och avslag på samtliga motionsyrkanden.
          </note>
          <u who="unknown" xml:id="i-5bafebe6d36968be-1" n="4d1615b4">
            <seg n="456c9b33">
              I den proposition som betänkandet bygger på föreslås en lagändring
              som vi verkar vara väldigt överens om när det gäller att avskaffa
              miljöskadeförsäkringen och saneringsförsäkringen. Den som har
              upplevt de problem som har funnits i en del kommuner som har velat
              göra insatser men inte har haft de resurser som krävs för det
              inser att detta är någonting som kommer att göra skillnad och
              som kommer att underlätta. Det tycker jag att vi ska vara tacksamma
              för när vi har fattat detta beslut. Det är också någonting som
              jag som kristdemokrat i andra sammanhang vid olika tillfällen
              under ett antal år har varit med och jobbat för.
            </seg>
            <seg n="61787d8d">
              För att inte alltför mycket upprepa vad som tidigare sagts det
              kan ju bli så när man kommer upp i slutet av en debatt ska jag
              bara säga några ord om avfallsproblemet med uttjänta fritidsbåtar
              plast- och aluminiumbåtar som lämnas vind för våg, som det händer
              en olycka med eller som kanske inte används av rätt ägare. Den
              uttjänta båten finns där och utgör en miljöfara. För barn och
              ungdomar är den spännande. Kanske läcker den olja och annat och
              är ett elände.
            </seg>
            <seg n="95e26f2b">
              Statskontoret har utrett frågan om ägarlösa vrak och övergivna
              båtar. Det behövdes verkligen.
            </seg>
            <seg n="d45f1da2">
              I januari 2009 träffades en överenskommelse den hörde vi nyss
              lite grann om mellan producenter och kommuner, med det gemensamma
              målet ökad återvinning. Producenterna var företrädda av FTI och
              Svensk Glasåtervinning. Kommunerna var företrädda av Sveriges
              Kommuner och Landsting och av Avfall Sverige.
            </seg>
            <seg n="84575cb5">
              Samförståndslösningen är resultatet av ett förhandlingsarbete
              som skett på uppdrag av regeringen. I överenskommelsen uttalas
              att medborgarnas vilja att källsortera ska mötas med en ambition
              om närhet, tydlighet och återkoppling. Syftet är att insamlingssystemet
              genom en ständig utveckling ska säkerställa att 100 procent av
              de förpackningar som hushållen väljer att sortera ut omhändertas.
            </seg>
            <seg n="a1e78e25">
              Jag tycker att detta är ett bra exempel på hur man ytterligare
              kan öka motivationen för den enskilde att ta sin del av ansvaret
              för en bättre totalmiljö. Det här är också något som gör det lätt
              att för barnen tala om varför man ska göra på ett visst sätt för
              att vi ska få en bättre miljö måste vi lära också barnen. Det
              handlar alltså inte bara om beslut utan också om att vara ett
              föredöme och om att leva efter våra regelverk på olika områden.
            </seg>
            <seg n="958dd035">
              Fru talman! Det sagda är helt kort något om olika problemområden
              men också exempel på vad som händer utifrån regeringens tydliga
              agerande även i de här delarna av miljöområdet.
            </seg>
            <seg n="dde7f1e3">
              Fru talman! I dag ska vi debattera och besluta om propositionen
              En ny organisation för veterinär service och vid utbrott av smittsamma
              djursjukdomar ett område som berör oss alla mer än man vid en
              första anblick kanske tror.
            </seg>
            <seg n="845841ac">
              I propositionen föreslår regeringen långtgående åtgärder som
              kommer att splittra det som i dag är en mer än väl fungerande
              och nationellt heltäckande organisation av distriktsveterinärer
              som ska garantera en tidig upptäckt och dessutom en kraftfull
              behandling av smittsamma djursjukdomar.
            </seg>
            <seg n="566b6e9b">
              Man kan sannerligen fråga sig varför. Det enda svar jag kan uttyda
              utifrån propositionen och en tidigare interpellationsdebatt med
              jordbruksminister Erlandsson är att man gör de här förändringarna
              bara därför att man kan, inte därför att man behöver.
            </seg>
            <seg n="394941e1">
              Erlandsson hävdade i vår interpellationsdebatt till exempel att
              propositionen i praktiken inte kommer att innebära någon förändring.
              Jag tycker att det är ett oerhört märkligt uttalande, för i så
              fall skulle det väl inte finnas någon anledning att över huvud
              taget genomföra en förändring.
            </seg>
            <seg n="68d889d3">
              Men det är klart att det finns en anledning. Det finns en ideologisk
              förklaring, men det är också den enda.
            </seg>
            <seg n="6ff552df">
              I betänkandet finns en mycket tydlig beskrivning:
            </seg>
            <seg n="4fa0d8b9">
              För att uppnå ett gott djurskydd och en god djurhälsa krävs ett
              gott smittskydd. Ett gott smittskydd har också betydelse för folkhälsan.
              Det finns smittämnen som på ett naturligt sätt kan spridas mellan
              djur och människa (zoonoser), ofta via animaliska livsmedel men
              också direkt från djur till människa. Många zoonoser kan leda
              till allvarlig sjukdom hos människor, t.ex. salmonella och tuberkulos.
            </seg>
            <seg n="196823b6">
              Utbrott av smittsamma sjukdomar kan få stora samhällsekonomiska
              konsekvenser.
            </seg>
            <seg n="1cf2bb18">
              Fru talman! När Sverige gick med i EU blev en av konsekvenserna
              ett sämre gränsskydd. Risken att smittsamma djursjukdomar förs
              in i landet har markant ökat. I dag kan vi inte heller bortse
              från de klimatförändringar som sker och som gör att antalet sjukdomar
              på våra breddgrader ökar.
            </seg>
            <seg n="ff66b38e">
              Ett exempel på detta som de flesta av oss känner till är blåtunga
              som sprids genom en sorts knott som vi inte förut haft i denna
              del av Europa. I dag får vi in leishmaniasmittade hundar. Den
              franska hjärtmasken, som är oerhört plågsam, finns inte långt
              bort. Vi har här blåtunga, fågelinfluensa och salmonella alla
              kända sjukdomar som orsakar stor skada och lidande.
            </seg>
            <seg n="10a3eef4">
              Vår ambition måste vara väldigt tydig: Vi måste hålla dessa sjukdomar
              borta! Men när de ändå lyckas komma in i landet måste vi oerhört
              snabbt, effektivt och kraftfullt bekämpa dem precis som vi gör
              i dag i och med den tajta och välorganiserade struktur som vi
              har på smittskyddsområdet.
            </seg>
            <seg n="a5ed785a">
              Att vi, som jag nyss sagt, står inför stora utmaningar när det
              gäller smittsamma djursjukdomar är alla överens om. Vi är också
              överens om att vi i dag har en väl fungerande organisation på
              området. Sverige hyllas internationellt för en väl fungerande
              smittskyddsberedskap.
            </seg>
            <seg n="11ebad13">
              Vad gör då regeringen? Jo, man bestämmer sig för att den veterinära
              jourverksamheten och smittskyddsberedskapen ska läggas ut på anbud.
              Organisationen ska konkurrensutsättas. Varför? Jo, därför att
              det går.
            </seg>
            <seg n="7c14b70d">
              Inte någonstans, vare sig i propositionen eller i förarbetet
              till propositionen, sägs det någonting som redogör för hur detta
              skulle förbättra den svenska smittskyddsberedskapen. I stället
              handlar det om just konkurrensutsättning. Visa på det land i världen
              där man genom konkurrensutsättning på området har fått ett säkrare
              smittskydd! Då kan vi börja snacka om det. Men det handlar inte
              om det. Nej, det handlar om någonting helt annat.
            </seg>
            <seg n="fbbaa0c2">
              På område efter område i samhället i dag ser vi hur fungerande
              organisationer och strukturer splittras därför att det går men
              ingenstans för att förbättra resultat. Jag tycker att detta är
              skamligt.
            </seg>
            <seg n="e99f315c">
              Den veterinära smittskyddsberedskapen är en vital samhällsfunktion.
              Där får brister helt enkelt inte förekomma.
            </seg>
            <seg n="65336ba4">
              Regeringen upprepar flera gånger i propositionen att det fortsatt
              finns ett behov av en statlig veterinärorganisation för att säkerställa
              en väl fungerande organisation vid utbrott av smittsamma djursjukdomar
              och vård av djur dygnet runt.
            </seg>
            <seg n="cd0302dc">
              Med sådana skrivningar erkänner man faktiskt att man inte anser
              att det är lika säkert med en privatiserad struktur. Detta är
              rätt intressant, men det gör inte det hela speciellt mycket enklare
              att begripa.
            </seg>
            <seg n="951f272c">
              Fru talman! Just nu pågår en utredning om smittskyddets framtida
              organisation. Det betänkandet ska komma i december; nu är det
              november. Regeringen lägger alltså fram en proposition en månad
              innan utredningen har presenterat sitt resultat. Ska det vara
              seriöst?
            </seg>
            <seg n="bbaf6287">
              Nej, ännu en gång får jag stå här i riksdagens talarstol och
              undra varför regeringen har så bråttom när man genomför stora
              genomgripande förändringar. Varför har man så bråttom att man
              inte ens tänker invänta utredningsresultatet?
            </seg>
            <seg n="a560ba71">
              Smittskyddsberedskapen blir aldrig starkare än sin svagaste länk.
              I andra verksamheter till exempel inom äldrevården; alla har vi
              hört om exempel därifrån har man sett att brister kan förekomma,
              hur noggrant upphandlingsförfarandet än är.
            </seg>
            <seg n="f70533a0">
              Vad händer om vi vid ett allvarligt sjukdomsutbrott har en bristande
              länk i smittskyddsberedskapen? Vill ni borgerliga verkligen medverka
              till att vi får uppleva det?
            </seg>
            <seg n="27c95bf3">
              Fru talman! Jag har även svårt att se varför den veterinära jourberedskapen
              ska läggas ut på anbud. Också där har vi i dag en väl fungerande
              organisation som det inte finns någon som helst anledning att
              riva upp. I dag är det ju inte på något sätt förbjudet att bedriva
              privat veterinärverksamhet, något som man annars nästan kan få
              för sig när man läser propositionen. Av propositionen går det
              att utläsa att man genom detta vill säkerställa en veterinär jourverksamhet
              dygnet runt i hela landet. Jag kan komma med en liten sakupplysning
              till de borgerliga ledamöterna: Vi har redan det. Och vi har det
              just på grund av att vi har en statlig distriktsveterinärorganisation
              i hela landet.
            </seg>
            <seg n="26413506">
              I propositionen kan vi vidare läsa: Distriktsveterinärorganisationen
              bör, på de ställen där den finns, utan begränsningar kunna ägna
              sig åt djurhälso- och djursjukvård av lantbrukets djur och bedriva
              vård av hästar och sällskapdjur på en fastställd primärvårdsnivå.
              Vad betyder en fastställd primärvårdsnivå?
            </seg>
            <seg n="7ca0a956">
              Om jag åker med min sjuka hund till veterinärstationen i Vännäs
              mitt i natten det är nio mil enkel resa, och det har tyvärr har
              hänt flera gånger ska de då bara kunna hjälpa mig till en viss
              nivå? Ska vi hindra veterinärer att utöva sin yrkeskunskap och
              att använda den utrustning som finns, för att vi på något sätt
              ser det som onödigt och något som någon annan kan utföra?
            </seg>
            <seg n="f160f7e9">
              Är detta beskedet djurägare ska få när de kommer till veterinären?
              Och vart ska de hänvisa mig någonstans? För tro mig: Jag vet att
              det är svårt att få ironi att fastna i riksdagens kammarprotokoll,
              men att det inte kommer att poppa upp en hel uppsjö av privata
              alternativ i hela landet kan jag lova er. Vad betyder begreppet
              fastställd primärvårdsnivå? Jag har träffat flera veterinärer
              som gärna vill ha en förklaring på det. De borgerliga ledamöterna
              har nu all möjlighet att förklara det i sina anföranden som ska
              följa.
            </seg>
            <seg n="120ccbf5">
              Slutligen, fru talman: Propositionen befäster än en gång att
              den här regeringen bara ser till marknadens intressen och inte
              till befolkningens trygghet. Man skapar återigen otrygghet, inte
              minst i glesbygd, för att gynna vinstintressen. Vi ser det. En
              samlad opposition ser det och har skrivit en gemensam motion till
              propositionen. Svenska folket ser det. Och tro mig: Vi har fått
              nog nu.
            </seg>
            <seg n="d8f136af">
              Det finns mycket att säga i denna fråga, men tiden är dock begränsad.
              Jag står självklart bakom samtliga yrkanden i betänkandet, men
              jag väljer att yrka bifall till reservation 1, det vill säga avslag
              på propositionen.
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="173ba0c7">
            15 § En ny organisation för veterinär service och vid utbrott
            av smittsamma djursjukdomar
          </note>
          <note n="472faa95">
            Föredrogs
          </note>
          <note n="60bca0f4">
            Anf. 106 HELÉN PETTERSSON i Umeå (s):
          </note>
          <note type="speaker" n="3b95846e">
            Anf. 107 JACOB JOHNSON (v):
          </note>
          <u who="jacob_johnson_6c8957" xml:id="i-941887c7f40a05d6-2" n="a8cca36d">
            <seg n="7e20e9dc">
              Fru talman! Den borgerliga regeringen är konsekvent mer marknad,
              mindre politik, begränsa offentlig verksamhet, privatisera. Dagens
              ärende om en ny organisation för veterinär service är ett exempel
              på detta. Här föreslås nämligen att den statliga distriktsveterinärorganisationen
              ska begränsas och konkurrensutsättas. Jag menar att detta riskerar
              en organisation som i dag garanterar tidig upptäckt av smittsamma
              djursjukdomar.
            </seg>
            <seg n="55ca2bc5">
              Jag kan i stort sett fullt ut hålla med föregående talare, Helén
              Pettersson, som jag tycker utvecklade detta på ett mycket bra
              sätt. Därför yrkar jag avslag på propositionen i enlighet med
              vår gemensamma reservation nr 1. Jag har dock några ytterligare
              kommentarer.
            </seg>
            <seg n="abe09f28">
              Av ärendet framgår att distriktsveterinärorganisationen 2007
              stod för ungefär 12 procent av omsättningen inom den samlade veterinärsektorn,
              och det sägs i betänkandet att det är en betydande aktör. Man
              kan kanske hålla med om att 12 procent är en betydande del av
              100 procent, men det är trots allt en klar minoritetsaktör relativt
              de privata veterinärerna i landet.
            </seg>
            <seg n="3f2e9e3a">
              Jag tror att det är viktigt att man har en stark statlig organisation
              som är gemensam och demokratisk i den här viktiga sektorn, inte
              minst mot bakgrund av de hot vi är utsatta för i och med klimatförändringarna.
              Vi kan även ta det aktuella fallet med svininfluensa, som i dessa
              tider anknyter till frågan.
            </seg>
            <seg n="3afd86a3">
              Det påpekas även i betänkandet att den föreslagna upphandlingsprocessen
              innebär ökade administrativa kostnader såväl för Jordbruksverket
              som för de privata företagen och den återstående distriktsveterinärorganisationen.
              Och jag som trodde att den borgerliga regeringen och den borgerliga
              majoriteten i denna kammare var angelägna om att minska de administrativa
              kostnaderna! Nej, här kommer man fram med saker som ökar dem.
              Visserligen säger utskottet trosvisst att nackdelarna med de administrativa
              kostnaderna mer än väl övervägs av fördelarna med förslaget, men
              det återstår ju verkligen att bevisa.
            </seg>
            <seg n="4c75c328">
              Nej, i stället för att slå sönder den sammanhållna distriktsveterinärorganisation
              vi har i dag bör man se över de problem som finns. Till exempel
              bör man se över Jordbruksverkets olika roller och förtydliga dem
              så att de går att särskilja, och man bör vidareutveckla Veterinära
              ansvarsnämndens ansvar i dessa frågor, i enlighet med vad vi framför
              i reservation 3.
            </seg>
          </u>
          <note n="b97a92c0">
            Jag yrkar avslag på propositionen i enlighet med reservation
            1.
          </note>
          <note type="speaker" n="9eb27dfa">
            Anf. 108 TINA EHN (mp):
          </note>
          <u who="tina_ehn_9c2cbf" xml:id="i-8bfdf4f659b04b36-4" n="6e08f39d">
            <seg n="909c0053">
              Fru talman! Även i debatten om detta betänkande, En ny organisation
              för veterinär service och vid utbrott av smittsamma djursjukdomar
              , kommer jag att vara ganska kortfattad.
            </seg>
            <seg n="aac539da">
              Vi ser med stor oro på hur regeringen i sin proposition föreslår
              långtgående åtgärder som slår sönder den nationella och heltäckande
              organisationen av distriktsveterinärer som kan garantera tidig
              upptäckt av smittsamma djursjukdomar. Vi tycker att frågan om
              smittskydd och de förpliktelser vi har gentemot våra grannländer
              att inte medverka till att smittsamma sjukdomar sprids måste väga
              tyngre än de lösningar som propositionen förespråkar.
            </seg>
            <seg n="54bd9398">
              Vi tror också att regeringen överskattar de ekonomiska effekterna
              av en privatisering vi ser att det samhälleliga uppdraget, smittskyddsberedskapen
              och den dygns- och rikstäckande djursjukvården, kan komma att
              fördyras. Utifrån uppgifter från Veterinärutredningen kan fördyringen
              uppskattas till drygt 200 miljoner kronor.
            </seg>
            <seg n="578824f9">
              Vi ser också att i länder som har modeller som liknar den som
              regeringen föreslår, till exempel Norge, är kostnaderna stora.
              Norska staten budgeterade till exempel 88 miljoner norska kronor
              enbart för jourberedskap 2007. Samma år kostade den svenska jourberedskapen
              53 miljoner kronor. I det norska systemet har det också hänt att
              förhandlingar har strandat, vilket i början av 2005 ledde till
              en period med obemannade jourer i 152 av 162 veterinärdistrikt.
              I ett sådant scenario kan varken ett gott smittskydd eller ett
              gott djurskydd upprätthållas.
            </seg>
            <seg n="1d087d87">
              Den enda grunden i regeringens inställning är att allt ska konkurrensutsättas.
              Ingenstans finns en tanke om att det skulle stärka smittskyddsberedskapen.
              En majoritet av remissinstanserna motsätter sig en privatisering
              av distriktsveterinärorganisationen, framför allt på grund av
              de risker som förslaget skulle kunna innebära för beredskapen
              vid utbrott av smittsamma djursjukdomar och för tillgången till
              djursjukvård under jourtid i glesbygd. Inte minst det sista, om
              glesbygdens ständiga kamp om att få finnas och ha något slags
              beredskap och service, är viktigt. Regeringen har också utnämnt
              Sverige till det nya matlandet, och det ska vara trygga och bra
              livsmedel med ett gott djur- och smittskydd.
            </seg>
            <seg n="181ba645">
              Allt detta är argument som talar för att inte luckra upp denna
              verksamhet på så lösa grunder, och jag yrkar därmed bifall till
              reservation 1.
            </seg>
          </u>
          <note type="speaker" n="0516e53b">
            Anf. 109 BENGT-ANDERS JOHANSSON (m):
          </note>
          <note n="ac5135e3">
            Fru talman! Jag yrkar inledningsvis bifall till förslaget i betänkandet.
          </note>
          <u who="bengt-anders_johansson_342565" xml:id="i-20abe7a02c177206-0" n="9d009601" prev="i-5a679ae8c316bcac-0">
            <seg n="5d546717">
              Kära åhörare! Detta är ett ämne som har vandrat under väldigt
              lång tid. Det har funnits kritik under ett antal år, och jag kan
              berätta att det under den förra mandatperioden till och med fanns
              så stark kritik från riksdagens revisorer att ett enigt miljö-
              och jordbruksutskott gjorde ett tillkännagivande. Det är alltså
              sju år sedan, under verksamhetsåret 2002/03. Det är därför intressant
              att höra socialdemokratins invändningar i dag, i och med att de
              själva var med om att göra ett tillkännagivande till regeringen.
            </seg>
            <seg n="7f39e388">
              Det här utmynnade så småningom i en veterinärutredning som kom
              2007. Den omgavs av en stor remisskritik, varför man ånyo gjorde
              en mindre utredning som var färdig i september i fjol. Dessutom
              har Konkurrensverket lämnat förslag för hur man skulle kunna förbättra
              konkurrensen. Det har också under tiden framförts kritik mot djurskyddskontrollen
              vid tävlingar med djur.
            </seg>
            <seg n="7a937eff">
              Fru talman! Vad jag tycker är viktigt att inledningsvis slå fast
              är alltså att de fanns en massiv kritik mot det gamla systemet.
              Vad är det då vi vill åstadkomma från allianspartierna och alliansregeringen?
              Självklart en mycket väl fungerande organisation, och den ska
              vara samhällsekonomiskt försvarbar. Precis som nu ska den fungera
              i hela landet. Den ska också fungera hela dygnet, och framför
              allt ska vi ha ett rejält harnesk mot smittsamma sjukdomar.
            </seg>
            <seg n="b79433aa">
              Det statliga stödet, som inte på något sätt föreslås förändras,
              åtminstone inte minskas, handlar om att vi ska använda medlen
              för att ha beredskap inför smittsamma djursjukdomar, som har nämnts
              här tidigare i talarstolen. Det är viktigt för djuren men också
              för oss människor. Dessutom ska medlen användas till djursjukvård
              under jourtid.
            </seg>
            <seg n="f3f05e03">
              Det intressanta i förslaget är att man öppnar för privatpraktiserande
              veterinärer att kunna delta i smittskyddsarbetet och jourberedskapen
              samt i glesbygd. Detta glömde dysterkvistarna från vänsterkartellen
              att lyfta fram. Det här är en mycket tydlig förbättring. Dessutom
              bygger vi in att det ska vara en offentlig upphandling av de här
              verksamheterna, vilket jag tror är kolossalt nyttigt. All erfarenhet
              visar att upphandling i konkurrens utvecklar verksamheten bättre
              än i monopolställning.
            </seg>
            <seg n="47881505">
              Vad blir då Statens jordbruksverks roll enligt förslaget? Ja,
              det blir att man kommer att separera distriktsveterinärsorganisationen
              från Statens jordbruksverks vanliga verksamhet. Det innebär att
              man inte kommer att utöva direktkontroll av sig själv eller direktkontroll
              av privatveterinärer. Det finns en tydlig brandvägg mellan myndighetsutövningen
              och den producerande veterinärenheten på Statens jordbruksverk.
              Den speciella avdelning som ska sköta upphandlingen ska dessutom
              lägga beställningsuppdrag och ha hand om de statliga stöden.
            </seg>
            <seg n="ae5a12d2">
              Herr talman! De privatpraktiserande veterinärerna ska alltså
              kunna förordnas som officiella veterinärer. Det här är en mycket
              viktig clou. EG-rätten kräver nämligen att man ska vara förordnad
              för att kunna utöva myndighetsverksamhet. Tidigare var man tvungen
              att vara anställd av en myndighet, antingen av Statens jordbruksverk
              eller av Statens livsmedelsverk. Detta med myndighetsutövning
              är det väldigt viktigt att vi har kontroll på därför att det handlar
              om myndighetsutövning mot enskilda, inte minst i samband med exempelvis
              djurtävlingar. Man måste kunna gå in och bryta en startande som
              inte har ett djur som är lämpligt för start just då.
            </seg>
            <seg n="ff6b45fa">
              Den statliga distriktsveterinärsorganisationen ska inte vara
              större än nödvändigt för att klara de statliga uppdragen. Det
              är också en viktig markering, tycker jag.
            </seg>
            <seg n="802e1b93">
              Herr talman! Hur gör vi då? Jo, vi börjar med en pilotverksamhet
              under ett år då man ska pröva att göra upphandling för att sedan
              i bredare skala gå ut över landet. Inom fem år är tanken att det
              här ska vara klart på så sätt att det är upphandlat i hela landet.
            </seg>
            <seg n="17fe804a">
              Nu vill jag skicka med ett tydligt budskap, och det är att det
              är oerhört viktigt att detta sköts professionellt för att detta
              ska bli så bra som möjligt. Det finns en extra dimension i detta
              när den nuvarande myndighet som har hand om verksamheten ska göra
              upphandlingen. Men tro mig, vi kommer att ha ögonen på dem så
              att det här kommer att bli så bra som möjligt.
            </seg>
            <seg n="44901747">
              Jag vågar påstå, herr talman, att det här är en mycket efterlängtad
              förändring som har pågått, som jag nämnde, sedan utskottet tog
              ett eget initiativ 2002/03 och om jag minns rätt i total enighet
              åtminstone var Socialdemokraterna med på tåget. Nu levererar vi,
              och det tycker jag är bra. Detta skulle ha gjorts för länge sedan.
            </seg>
            <seg n="ec7d5e9b">
              Som jag ser det finns det egentligen bara vinnare i detta. Djurskyddet
              är vinnare, exempelvis när det gäller djurtävlingar där man kan
              få en bättre ordning. När det gäller smittskyddet kommer det att
              finnas fler som har smittskyddsuppdrag än vad vi har i dag i och
              med att vi kan ta in de privatpraktiserande veterinärerna. De
              privata veterinärerna är också vinnare. Nu kan de helt plötsligt
              vara med och lägga anbud om att utföra en bredare djuromsorg än
              vad de kunnat göra tidigare. De statliga veterinärerna är också
              vinnare. Nu kan de helt plötsligt starta eget och ändå vara kvar
              i sitt eget område och sköta sin verksamhet men med småföretagarens
              ögon i stället för att vara anställda av Statens jordbruksverk,
              om de så önskar. Slutligen och sist är Statens jordbruksverk vinnare
              i det här systemet. De kommer att få en ökad trovärdighet eftersom
              de renodlar verksamheten och slutar att direkt ha kontroll på
              sin egen produktion. Dessutom kommer detta att bli mer resurseffektivt.
              Vi kommer att få mer omsorg för pengarna.
            </seg>
            <seg n="88b6818c">
              Avslutningsvis, herr talman, vill jag ändå rikta en fråga till
              vänsterkartellen: Kommer ni att riva upp det här om ni kommer
              till makten nästa mandatperiod? Jag tror att det är oerhört viktigt
              att ni är tydliga och talar om vad det är väljarna har att se
              framför sig efter nästa val.
            </seg>
            <seg n="024de6da">
              Herr talman! Som svar på Bengt-Anders Johanssons fråga om vi
              tänker riva upp det här kan jag säga att vi kan väl börja med
              att invänta eftermiddagens votering och se om förslaget går igenom.
            </seg>
            <seg n="e58d4994">
              Bengt-Anders Johansson säger att det ska finnas veterinärer även
              i glesbygd och tittar på mig som om jag ska vara speciellt mycket
              tacksam över det. Det är väl självklart att det finns veterinärer
              i glesbygd i dag. Däremot är det kanske lite mer osäkert hur organisationen
              kommer att se ut i och med den nya propositionen.
            </seg>
            <seg n="728e43f8">
              Jag skulle vilja fråga Bengt-Anders Johansson några saker, för
              jag fick inget svar på mina tidigare frågor i anförandet. Hur
              blir smittskyddet bättre när det konkurrensutsätts? Har det gjorts
              några konsekvensanalyser på detta? Hur blir jourverksamheten bättre
              när den är konkurrensutsatt? Finns det några konsekvensanalyser
              på det? Jag kan hänvisa till Tina Ehns anförande där hon berättade
              om de extrema problem man har upplevt i Norge. Har vi något slags
              garanti för att det inte kommer att bli så här?
            </seg>
            <seg n="13b0cc8d">
              Jag skulle vilja be Bengt-Anders Johansson att någon gång se
              världen ur brukarperspektivet och inte ur vinstintresse. Det kanske
              är så att lyckan inte alltid finns i möjligheten att driva eget
              företag. Det kanske finns något slags lycka i tryggheten att inte
              behöva ha det ekonomiska ansvaret själv när man bedriver den här
              typen av verksamhet i glesbygd.
            </seg>
          </u>
          <note n="06205474">
            Anf. 110 HELÉN PETTERSSON i Umeå (s) replik:
          </note>
          <note type="speaker" n="91d09914">
            Anf. 111 BENGT-ANDERS JOHANSSON (m) replik:
          </note>
          <u who="bengt-anders_johansson_342565" xml:id="i-5a679ae8c316bcac-1" n="9d009601" next="i-20abe7a02c177206-1">
            <seg n="8c386a84">
              Herr talman! Jag hoppas att alla åhörare hörde inledningssvaret,
              som inte var något svar: Vi kan väl invänta eftermiddagens votering.
              Det är ett tydigt besked. Man vet uppenbarligen inte hur man tänker
              göra. Ska jag uppfatta Helén Pettersson på detta sätt?
            </seg>
            <seg n="f9a8ed97">
              Hur kan smittskyddet bli bättre? Jo, smittskyddet kan bli bättre
              därför att det, så föreställer jag mig i min värld, kommer att
              kunna bli fler som har ett smittskyddsförordnande. Den som har
              varit med vet att när smittan kommer annonseras den inte i förväg,
              utan den dyker upp som en blixt från klar himmel. Jag har förstått
              att ju fler det är som är i beredskap att anta den utmaningen,
              desto bättre är det. Därför föreställer jag mig att vi kommer
              att få ett bättre smittskydd än det vi har i dag. Jag säger inte
              att det är dåligt, men på marginalen kan det bli bättre.
            </seg>
            <seg n="09f07d45">
              Det tas här upp någon jourverksamhet i Norge. Med all respekt,
              herr talman, men jag kan inte det norska veterinärsystemet, så
              jag har ingen möjlighet att bemöta den frågan. Men jourverksamheten
              kommer inte på något sätt att bli sämre. Om den skulle bli det,
              vore det detsamma som att skicka en anmärkning om att Statens
              jordbruksverk inte har förmågan att göra en beställning, för det
              är ju där det avgörs på vilken nivå jouren ska ligga.
            </seg>
            <seg n="65b9b963">
              Brukarperspektiv ja, Helén Pettersson, om det är någon som har
              varit i brukarverksamheten så är det jag. Jag vet precis vad jag
              talar om. Jag vet vad det innebär att ha tillgång till veterinär.
              Jag vet också vad det innebär att vara tvungen att åka ett antal
              mil för veterinärvård. Jag är oerhört medveten om detta och känner
              en stark tillförsikt att detta kommer att fungera.
            </seg>
          </u>
          <note n="6b66c88a">
            Anf. 112 HELÉN PETTERSSON i Umeå (s) replik:
          </note>
          <u who="bengt-anders_johansson_342565" xml:id="i-20abe7a02c177206-1" n="9d009601" prev="i-5a679ae8c316bcac-1">
            <seg n="d21a75e7">
              Herr talman! I Bengt-Anders värld kommer det att finnas en större
              och utökad kompetens på området. Jag är inte säker på att alla
              delar den synen på omvärlden.
            </seg>
            <seg n="1df26176">
              Bengt-Anders Johansson säger också, och jag tycker att det är
              ganska intressant, att han inte kan svara på frågor om det norska
              systemet. När vi har ett grannland som i många avseenden inte
              är helt olikt Sverige och som har genomfört en sådan här förändring,
              tycker jag att det är märkligt att den borgerliga alliansen inte
              har tagit reda på fakta om hur det har gått innan man har bestämt
              sig för att genomföra samma sak i Sverige. Jag tycker att det
              återigen är ett tecken på hur otroligt bråttom man har haft och
              hur ganska dåligt påläst man är i de frågor som man här står och
              försvarar.
            </seg>
            <seg n="aadb009a">
              Jag håller inte heller med Bengt-Anders Johansson om att smittor
              alltid är någonting som kommer som en blixt från en klarblå himmel,
              utan det är sådant som ofta upptäcks först av veterinärer. Därför
              är det viktigt att vi har en väl fungerande veterinärverksamhet
              i hela landet.
            </seg>
            <seg n="4030df8a">
              Jag tycker fortfarande inte att jag har fått några svar på hur
              själva beredskapen kommer att stärkas av detta. Det öppnar snarare
              för ett antal luckor.
            </seg>
            <seg n="d3897f6b">
              Att jag skulle misstro Jordbruksverket är faktiskt ett vansinnigt
              påstående. Som jag sade i mitt anförande spelar det ingen roll
              hur noga man än gör en upphandling och hur man lägger upp den,
              för det kan ändå förekomma brister. Vi har sett det på område
              efter område. Problemet är vad som blir konsekvensen av en bristande
              länk i smittskyddsberedskapen vid ett våldsamt utbrott av sjukdom.
              Det har jag fortfarande inte fått svar på.
            </seg>
          </u>
          <note type="speaker" n="24d3cabe">
            Anf. 113 BENGT-ANDERS JOHANSSON (m) replik:
          </note>
          <u who="bengt-anders_johansson_342565" xml:id="i-c3177f366aa7196e-0" n="9d009601">
            <seg n="d6fc6a23">
              Herr talman! Jag noterar återigen att vi inte får något tydligt
              svar på vad som händer om vi i den här kammaren voterar som alliansregeringen
              föreslår allianspartierna, vilket vi med stor sannolikhet kommer
              att göra. Det är viktigt att komma ihåg.
            </seg>
            <seg n="7afc7368">
              Jag tror, herr talman, att det nog egentligen inte spelar någon
              roll vilket svar jag ger till Helén Pettersson. Helén Pettersson
              kom in genom dörren här i dag med den förutbestämda uppfattningen
              att det här betänkandet är felaktigt, trots notera detta att Socialdemokraterna
              under förra mandatperioden var med på att göra ett tillkännagivande
              till den dåvarande regeringen om att man borde göra en översyn
              av detta, därför att kritiken var så massiv. Det tycker jag att
              man ska ta fasta på. Men nu helt plötsligt står man inte upp för
              den gamla kritiken. Man kommer inte med ett enda konkret förslag
              till förändring, inte ett enda, utan det är bara fel och galet,
              och så ska vi jämföra oss med Norge. Det är inte seriöst, Helén
              Pettersson, att argumentera på det viset.
            </seg>
            <seg n="646a0a9a">
              Det är självklart att det är en misstro mot Statens jordbruksverk
              om Helén Pettersson inte tror att de kan göra en upphandling som
              täcker jourbehovet i glesbygd. Det är nämligen de som kommer att
              göra den. Det är inte fråga om det är privat eller om det är offentligt,
              för tanken är att både Statens jordbruksverk och den privata sidan
              ska få lägga anbud på samma område. Då är det den som presterar
              det bästa resultatet för Jordbruksverket som får jobbet. Jag kan
              inte tro annat än att det är en direkt misstro mot Statens jordbruksverks
              förmåga att beskriva vad det är man behöver, alltså att beställarorganisationen
              inte skulle fungera. Det är inget annat än misstro.
            </seg>
          </u>
          <note type="speaker" n="36687685">
            Anf. 114 ERIK A ERIKSSON (c):
          </note>
          <note n="73015e93">
            Herr talman! Först vill jag yrka bifall till utskottets förslag
            till beslut och avslag på reservationerna.
          </note>
          <u who="unknown" xml:id="i-ea6026e38f26934b-0" n="4d1615b4">
            <seg n="29a29aaf">
              Det gäller de veterinära frågorna. Debatten hittills har varit
              spännande, intressant och ideologisk.
            </seg>
            <seg n="d5d7f555">
              Jag skulle vilja ta min utgångspunkt någonstans i den vardag
              där jag har befunnit mig. Det är många med mig som arbetar tillsammans
              med veterinärer, det vill säga djurägare och djurskötare.
            </seg>
            <seg n="cfd640ab">
              Herr talman! Jag ska hålla mig till betänkandet, det lovar jag.
            </seg>
            <seg n="9da59f02">
              Hur ser det ut i dag egentligen, och hur såg det ut när man beställde
              den här utredningen för ett antal år sedan? Det var ju inte den
              förträffliga borgerliga alliansregeringen som beställde utredningen,
              utan det var den förra regeringen, Socialdemokraterna med stödpartier,
              som beställde utredningen vars förslag går ganska mycket längre
              än alliansens förslag. Frågan är om inte bollen studsar tillbaka
              till Socialdemokraterna som beställde en utredning som går så
              mycket längre än vad man i dag själv redovisar politiskt och ideologiskt.
            </seg>
            <seg n="3e47fde5">
              I många fall gör veterinärer ett föredömligt gott arbete. De
              gör en fantastisk insats dagligen i vårt gamla land. Men djurägarna
              och djurskötarna ska harangeras. De har gjort en fantastisk insats
              och gör det dagligen. Men vad händer? Vad är det man upptäcker?
              Jo, man upptäcker att det finns en lucka, att djurägaren står
              utan veterinär tillsyn. Detta sker när Distriktsveterinärorganisationen
              är ett faktum i Sverige sedan 2002.
            </seg>
            <seg n="8dc725ce">
              Det är svårt att rekrytera veterinärer till det som kallas för
              glesbygd. Det är tyvärr ett begrepp som används alltför ofta.
              Jag tror att de som bor i det som kallas för glesbygd nog tycker
              att det är ganska bra där och kanske lagom mycket folk. Men nåväl,
              vi kan ändå konstatera att det är för lite djur i de här bygderna.
              Hade det varit tillräckligt mycket djur hade det funnits fler
              veterinärer. Då hade det också funnits mer folk. Jag tycker att
              bollen studsar tillbaka på Socialdemokraterna som har drivit en
              politik som dels inte direkt främjat djuruppfödning i Sverige
              vi pratar om storboskapen nu dels inte främjat landsbygdsföretagandet.
              Det har gjort att koncentrationen av kompetens har hamnat i storstäder
              och på smådjurskliniker. I det perspektivet kan jag tycka att
              Sverige har haltat. Och i det perspektivet tycker jag att det
              var bra att Socialdemokraterna beställde en utredning, som Gerhard
              Larsson sedan slutförde och som lades fram här för lite drygt
              ett år sedan.
            </seg>
            <seg n="71ec73d1">
              Vi kan inte fortsätta på samma sätt som det har varit. Hittills
              i debatten här framstår det som att vi skulle kunna fortsätta
              med den modell som i dag gäller. Jag påstår med respekt för djurskyddet,
              respekt för djuren, respekt för dem som håller djuren och arbetar
              med djuren att det inte går. Gotland, som är ett djurtätt område
              och på sommaren alldeles för tätt med folk i vissas ögon, hade
              ingen distriktsveterinär förra sommaren. Är inte det ett tecken
              på att den organisation som i dag gäller inte fungerar?
            </seg>
            <seg n="c572a6a7">
              Norge tas som exempel här. Jag skulle föredra att vi pratar om
              Sverige, men jag kan prata om Norge om ni vill. I gränstrakterna
              har vi haft väldigt svårt att få kompetens, att få veterinärer
              som stannar i bygden. Om man däremot har smällt upp en smådjursklinik
              och vaccinerat ormar eller andra djur som inte hör till vår naturliga
              fauna har det varit mycket enklare att få expertis och sakkunskap
              till området. Jag ser detta som en mycket negativ utveckling,
              men med den här propositionen och det här betänkandet har vi en
              liten möjlighet att möta problemen. Inte löser vi världens problem
              på det här sättet, men jag kan garantera att vi inte löser de
              problem som i dag finns genom att inte göra någonting.
            </seg>
            <seg n="7ac9284f">
              Jag är kanske inte bara jössehäring utan kanske även svagt korkad,
              men jag kan inte utläsa i reservationerna hur man lägger fram
              ett förslag från oppositionen som på något sätt möter de problem
              som vi har. Berätta då det för oss! Vad innebär ert förslag? Ni
              har hur mycket tid som helst! Jag har anmält tio minuter talartid
              här var glada om jag håller den tiden! Ni har haft samma möjligheter.
              Berätta hur det skulle vara i stället! Ska vi rulla på som det
              har varit då vi inte har veterinärer på Gotland. Ska vi fortsätta
              så, tycker ni? Är det en bra idé? Jag tycker att det är oansvarigt.
            </seg>
            <seg n="cfa295b6">
              Det är klart att ordet privat triggar i gång känslor. Jag fattar
              att det redan är valår även om inte alla av oss lever i den totala
              verkligheten av ett valår dagligdags. Jag fattar att ordet privat
              triggar i gång många. Men jag är en privatperson, kan jag berätta.
              Jag har enskild firma. Triggar det i gång mer nu? kan jag fråga.
            </seg>
            <seg n="4458ca44">
              Överdriv inte de här värdeorden! Jag har all respekt för ledamot
              Johnson som är otroligt konsekvent när det gäller detta, men i
              övrigt tycker jag att vi behöver se framåt och försöka hitta en
              modell där vi kommer vidare med respekt för djuren och för djurägarna.
              Socialdemokraterna uttrycker att det är skamligt. Ja, men kom
              då med ett förslag som inte är skamligt så kanske vi voterar för
              det sedan!
            </seg>
            <seg n="d9d3d7e1">
              Den veterinära organisationen är inte tidsenlig längre. Vi kommer
              inte att göra alla veterinärer nöjda och glada. Det finns veterinärer
              som vill gå längre, som vill stödja Socialdemokraternas utredning
              och anamma den fullt ut. Det finns de veterinärer som tycker så.
              Så blir det inte i dag. Det är ett första steg. Som ledamot Johansson
              sade är det ett prövoår här först, och det sker inte vind för
              våg av privatister utan det sker med en myndighets goda minne,
              tack och lov!
            </seg>
            <seg n="da103a8d">
              Det sades här tidigare att det poppar upp privata veterinärer.
              Nej, med tanke på att Socialdemokraterna har gjort allt för att
              göra fel, eller? Jag måste få ställa frågan, för någonting har
              man gjort som inte var bra när det inte finns distriktsveterinärer
              i en distriktsveterinärorganisation. Då tror jag inte att det
              poppar upp veterinärer ens i de distriktsveterinärorganisationer
              som i dag finns. Har man ingången att det minsann inte kommer
              att poppa upp veterinärer, då kan ni vara säkra på att man inte
              tror att det heller kommer att poppa upp några djurbönder eller
              någon utveckling på landsbygden. Är det inte den ingången man
              kanske har i grund och botten? Man tycker inte att det som händer
              är så viktigt. Men förklara då hur det ska gå till! Vad är orsaken
              till att antalet djurbönder minskar, att de har allt längre arbetsdagar,
              veterinärerna har allt svårare att hinna med och att de har allt
              längre mellan gårdarna? Detta är en strukturrationalisering och
              en omvandling på landsbygden som hela samhället har del i. Jag
              skulle säga att Socialdemokraterna också har del i detta, så försök
              inte att komma undan.
            </seg>
            <seg n="124dd5bd">
              Vad gäller Norrland tycker jag att det mesta tyder på att storboskapen
              har stora möjligheter att öka i antal tack vare nationella stöd.
            </seg>
            <seg n="c21e9e9f">
              Jag tycker att det är bra att det här sker nu. Det är viktigt.
              Jag önskar verkligen att vi tillsammans kan hitta de goda krafterna.
              Jag tycker ändå att det här är en kompromiss, och jag tror nog
              att det finns socialdemokrater som tycker att det var tur att
              man inte anammade den socialdemokratiska utredningen utan att
              man bromsade lite grann ändå. Man möter den inte fullt ut men
              anammar ändå stora delar av den. Så hade jag kunnat tänka om jag
              hade varit socialdemokrat i dag. Det är jag inte, tack och lov.
            </seg>
            <seg n="d5e1193d">
              Jordbruksverkets dubbla roller kan man också fundera över. Men
              nu handlar det om att konkurrensutsätta. Skulle det vara så fel
              att ta reda på vad det kostar egentligen? Det är totalt oseriöst
              att bedriva en verksamhet där man inte törs ifrågasätta kostnaderna,
              målen och verksamheten? Det skulle jag skämmas över om jag inte
              gjorde. Det finns goda möjligheter för att distriktsveterinärer
              är de som fortsätter en verksamhet som man i dag redan är ansvarig
              för. Här får de den chansen. Vi öppnar dörren och säger: Välkommen,
              räds icke!
            </seg>
            <seg n="02062055">
              Jag tycker att det är en bra avvägning, och jag har anmält tio
              minuters talartid, och en och annan skulle vara tacksam om jag
              stannade nu. Jag skulle kunna ta och sakta in lite i alla fall.
            </seg>
            <seg n="8461704e">
              Oron är obefogad, skulle jag säga. Se detta som en möjlighet!
            </seg>
            <seg n="8920609b">
              Smittan, ja! Det pratas om att veterinärer är de första som ser
              smitta. Men det finns djurägare som har veterinärutbildning. De
              kan mycket väl vara de första som ser smittan. Hade vi inga djur
              och djurägare utan bara veterinärer som åkte runt i distriktsorganisation
              med veterinärer, vad skulle hända då? Ingenting!
            </seg>
            <seg n="85044c30">
              Utgångspunkten är att vi har fria företagare. Vi har lantbrukare
              som tillåts bedriva sin verksamhet utefter de lagar och regler
              som gäller tillsammans med en duktig veterinärkår. Då har vi goda
              möjligheter att få en utveckling på landsbygden.
            </seg>
            <seg n="6dea550e">
              Med det här känner jag att jag behöver dra mig tillbaka. Jag
              tackar, herr talman, för ordet i denna viktiga fråga.
            </seg>
            <seg n="46f634a8">
              Herr talman! Det sades mycket på de där nio och en halv minuterna,
              måste jag säga. Erik A Eriksson kopplar tillbaka till den socialdemokratiska
              utredningen och säger att borgerligheten på något sätt mildrade
              dess förslag. Ja, vi tillsatte en utredning. Det var faktiskt
              det vi var överens om i alla partierna att vi skulle göra, och
              det var för att göra en översyn på grund av den kritik som hade
              kommit. Det handlade framför allt om Jordbruksverkets dubbla roller.
              Jag tror att det finns mycket smidigare lösningar på det och det
              finns faktiskt att läsa i vår motion än att konkurrensutsätta
              hela verksamheten. Jag tror att det finns andra saker man kan
              göra. Det där är billiga argument! Som att vi skulle ha haft ett
              förslag om att privatisera distriktsveterinärorganisationen! Vi
              har varit stenhårt emot det från början. Det tog däremot lång
              tid innan jag fick några svar från de borgerliga ledamöterna när
              utredningen hade kommit om hur ni tänkte hantera den.
            </seg>
            <seg n="0639b8b1">
              Jag skulle vilja veta varför regeringen inte har inväntat resultatet
              av den utredning som görs just nu om smittskyddsberedskap. Varför
              lägger man fram en proposition en månad innan utredningen kommer
              och presenterar sitt betänkande? Det vill jag ha ett svar på.
            </seg>
            <seg n="814e17a9">
              Vi tror att det går att utveckla den befintliga organisationen.
              Erik A Eriksson säger att det inte fanns någon veterinär på Gotland
              i somras. Det är sådant som faktiskt går att åtgärda inom en befintlig
              organisation. Det är betydligt svårare att åtgärda läget när man
              hamnar i Norges situation där 152 av 162 distrikt står utan jour
              när man förhandlar om avtalen. Det är ett stort problem, men Erik
              A Eriksson kanske inte heller känner till det norska exemplet.
            </seg>
          </u>
          <note n="b26cdb81">
            Anf. 115 HELÉN PETTERSSON i Umeå (s) replik:
          </note>
          <note type="speaker" n="7a00e106">
            Anf. 116 ERIK A ERIKSSON (c) replik:
          </note>
          <u who="unknown" xml:id="i-1aebc11b8052fcf3-1" n="4d1615b4">
            <seg n="8d0fdd71">
              Herr talman! Jag har tydligen framstått som lite raljant, och
              då har jag kanske lyckats trigga någonting mer än vad bara ordet
              privat gör.
            </seg>
            <seg n="3f0d6220">
              Men låt mig säga att jag inte tänker resonera kring Norges förehavanden,
              särskilt inte om det handlar om en avtalsrörelse. Snacka om att
              trigga! Då är vi nog inne i en annan genre av triggning.
            </seg>
            <seg n="31afb0a3">
              Låt oss stanna i Sverige och säga att vi hade uppdraget att slutföra
              det som ni iscensatte, och det tycker jag väl ändå var bra. Det
              tyckte jag att jag betonade i mitt inlägg. Det är bra att man
              ser över det här totalt sett. Det handlar ju både om fältverksamhet
              och om smittskyddet, och det tycker jag är bra. Jag tycker att
              det var framsynt av er i Socialdemokraterna, och varken ledamot
              Pettersson eller jag var ledamöter då, men vi kan väl ändå tycka
              att det var vettigt, det som skedde.
            </seg>
            <seg n="9d3b2386">
              Det är bra att ledamot Pettersson ändock närmar sig en beskrivning
              utifrån Socialdemokraternas hållning, för det uppfattade jag inte
              i anförandet. Jag kanske inte lyssnade noga. Det kan ha varit
              så, men jag försökte. Här finns ändå en öppning för att man vill
              utveckla det som i dag finns, om jag förstår ledamoten rätt. Jag
              skulle vilja få utvecklat hur man tänker sig att se till att organisationen
              som finns i dag blir mer kostnadseffektiv för djurägarnas bästa
              och indirekt för konsumenternas bästa.
            </seg>
            <seg n="6027a31f">
              Jag tror ändå att det är bra om vi får en kort beskrivning av
              det. Det är väl ändå det som vi uppfattar kostar pengar, nämligen
              att hålla människor i det som kallas för glesbygden under den
              service som veterinärservicen i dag är.
            </seg>
            <seg n="4b6f8498">
              Jag skulle vilja veta lite mer om det, så jag är tacksam om du
              kan utveckla detta.
            </seg>
          </u>
          <note n="4e96b6a5">
            Anf. 117 HELÉN PETTERSSON i Umeå (s) replik:
          </note>
          <u who="unknown" xml:id="i-ea6026e38f26934b-1" n="4d1615b4">
            <seg n="8a15bb66">
              Herr talman! Jag borde inte bli speciellt förvånad över att det
              direkt handlar om kostnadseffektivitet när man pratar med representanter
              för det borgerliga blocket. Jag pratar om brukarintressen. Det
              är en helt annan sak.
            </seg>
            <seg n="299ebe43">
              När det gäller kostnadseffektivitet vet jag inte om ledamot Eriksson
              har lyssnat på de anföranden som har hållits tidigare om hur mycket
              dyrare den här organisationen beräknas bli jämfört med den vi
              har i dag. Att utveckla den organisation som finns skulle det
              nog inte vara några större problem att göra till en mindre kostnad
              än det som man tänker sig i dag. Om jag förstår det rätt var det
              stora problemet som Erik A Eriksson kunde hänvisa till att det
              inte fanns en distriktsveterinär på Gotland i somras. Jag tror
              att det är ett ganska enkelt problem att lösa i jämförelse med
              att riva upp alltihop och vända upp och ned på det.
            </seg>
            <seg n="db167a56">
              Jag får också passa på att be om ursäkt. Jag visste inte att
              ordet privat var så laddat och fult för centerpartister. Nu har
              jag lärt mig det. Jag ska hädanefter använda ordet konkurrensutsatt
              om det känns enklare för Erik A Eriksson att hantera den typen
              av retorik.
            </seg>
            <seg n="80a5b16c">
              Jag vill fortfarande ha svar på min fråga: Varför har ni inte
              inväntat Smittskyddsutredningen? Snälla borgerliga ledamöter,
              kan någon av er svara på denna så uppenbara fråga?
            </seg>
          </u>
          <note type="speaker" n="a756ade9">
            Anf. 118 ERIK A ERIKSSON (c) replik:
          </note>
          <u who="unknown" xml:id="i-1aebc11b8052fcf3-2" n="4d1615b4">
            <seg n="6afa16b2">
              Herr talman! Min ingång var inte att reta upp människor, vill
              jag säga till dem som orkar lyssna I uthärdande människor!
            </seg>
            <seg n="5d22e716">
              Kostnadseffektivt eller inte var frågan. Om det handlar om jordbrukets
              boskap är vi alla som konsumenter med och betalar. Om man nu var
              enig om att göra en utredning är man väl ganska intresserad av
              att veta att pengarna blir väl använda och att det som sker också
              är kostnadseffektivt. Förutom de 6 miljarderna i gårdsstöd är
              man nog intresserad av att veterinärkostnaderna håller sig inom
              rimliga nivåer. Nu har Helén Pettersson inte möjlighet att svara,
              men motfrågan skulle i så fall bli: Ska vi inte ha ett tak på
              budget för veterinärer? Den möjligheten finns, alltså att det
              skulle kunna vara en i stort sett obegränsad kostnad, att låta
              det ske på löpande räkning. Jag vidhåller att jag inte tror att
              det är framgångsrikt.
            </seg>
            <seg n="cd09bf54">
              Låt mig även kommentera det som sades om Gotland. Det handlar
              inte bara om Gotland, men Gotland är ett bra exempel eftersom
              det är ett djurtätt område. Jag talade om mina hemtrakter där
              vi inte har haft en fast veterinär på många år, och när vi väl
              hittar någon som vill stanna i våra bygder blir man oerhört lycklig
              över det. Personerna brukar dock snart vilja gå vidare på karriärstegen,
              och visst, då kan en privatklinik i staden locka. Därmed går vi
              miste om kompetensen, men genom att konkurrensutsätta veterinärerna
              jämnar vi ut det.
            </seg>
            <seg n="56f41032">
              För mig är inte ordet privat särskilt triggande.
            </seg>
            <seg n="043200c2">
              Sedan gällde det utredningen. Tack och lov att det äntligen blir
              ett beslut i frågan! Vi ska inte vänta längre. Ska vi vänta in
              svininfluensans alla effekter också? Nej, knappast. Vi ska vaccinera
              oss, och vi ska få detta verkställt nu. Människor har väntat alldeles
              för länge på utredningen. Det duger som svar.
            </seg>
            <seg n="8310148d">
              Tack för en fin debatt!
            </seg>
          </u>
          <note n="8e763268">
            Anf. 119 ANITA BRODÉN (fp):
          </note>
          <u who="unknown" xml:id="i-ea6026e38f26934b-2" n="4d1615b4">
            <seg n="06f75265">
              Herr talman! Det är inte lätt att gå upp i debatten efter Erik
              A Erikssons fantastiska inlägg, men jag ska göra ett försök.
            </seg>
            <seg n="224f015d">
              Nu får vi återigen debattera ett nytt betänkande. Det är ett
              betänkande som kommer med lösningar på en hel del surdegar som
              den tidigare s-regeringen inte lyckades komma fram med. Rovdjursfrågan
              har vi löst, liksom strandskyddet, för att nämna ett par exempel.
              Alla dessa utredningar och frågor hamnade tidigare i s-regeringens
              långbänk.
            </seg>
            <seg n="d2eb79b3">
              Det är inte lätt, herr talman, att vara oppositionen till lags.
              Vi diskuterade för en stund sedan MJU5 som handlade om övergripande
              miljöfrågor. Då sade den samlade oppositionen: Varför dröjer det
              så länge innan regeringen gör någonting? Varför kommer man inte
              fram snabbare med olika förslag? En stund senare debatterade vi
              MJU7 som handlade om en ny organisation för veterinär verksamhet.
              Då var frågan från den samlade oppositionen: Varför har regeringen
              så bråttom? Min konklusion är att vi arbetar i lagom takt. Vi
              går successivt och konsekvent igenom fråga efter fråga.
            </seg>
            <seg n="02f115ba">
              Veterinärorganisationen har länge kritiserats, och ett missnöje
              har funnits inte från år 2000 då Riksrevisionen kom med sin kritik
              utan från 1995. Revisorernas riktade kritik kom år 2000, och det
              blev också ett tillkännagivande som vi alla stod bakom. Den historien
              känner vi till. Efter utredningar och remissförfaranden lägger
              regeringen nu fram förslaget. Vi valde dock att inte gå så långt
              som utredningen föreslog, nämligen en radikal privatisering, eftersom
              vi från alliansens sida anser att distriktsveterinärorganisationen
              har visat sig vara både effektiv och funktionell. Det hindrar
              emellertid inte att vi också är beredda att öppna för ett konkurrensförfarande.
            </seg>
            <seg n="70b3e26a">
              Det finns några grundläggande principer, herr talman, som måste
              uppfyllas. Den första principen är att säkerställa ett gott djurskydd,
              ett gott smittskydd, god djurhälsa, god folkhälsa och säkra livsmedel
              i hela vårt avlånga land. Den andra är en likabehandlingsprincip
              samt en sund konkurrenssituation. Det gäller både distriktsveterinärer
              och privatpraktiserande veterinärer.
            </seg>
            <seg n="87716ad4">
              Nu föreslår vi, vilket oppositionen tycker är förvånande, att
              också privatpraktiserande veterinärer ska finnas med vid upphandlingar,
              delta i smittskydds- och jourberedskap, bedriva verksamhet i olönsamma
              regioner och då få ett stöd för det, på samma sätt som distriktsveterinärer
              har fått i alla tider. Det kommer inte att ta bort behovet av
              den statliga veterinärverksamheten, för som jag sade tidigare
              har den varit, och är, effektiv. I stället blir detta ett välkommet
              komplement.
            </seg>
            <seg n="65078fb4">
              Också privatpraktiserande veterinärer kommer att förordnas som
              officiella veterinärer. Nu finns här möjligheter. Man kan dra
              en parallell till skolans verksamhet. Vi har kommunerna och vi
              vill ha staten som en grund, som en platta i botten. Men vi välkomnar
              också friskolor. Det har inneburit att kvaliteten ökat. Därför
              är det helt okej med upphandling och en sund konkurrens.
            </seg>
            <seg n="c29530ea">
              I motionerna befarar man att smittskyddet riskeras. Det är svårt
              att förstå att så skulle ske då både distriktsveterinärer och
              privatpraktiserande kommer att arbeta med dessa frågor. De är
              välutbildade, och det finns ett engagemang och en kunskap i dessa
              viktiga frågor. Det finns ingenting i propositionen som säger
              att privata aktörer kommer att ta över, utan här kommer man att
              jobba sida vid sida. Möjligheter ges till båda.
            </seg>
            <seg n="4386be9b">
              I betänkandet fastslås därför att en helt privat lösning inte
              är förenlig med de målsättningar som finns för djurskydd och beredskap
              vid utbrott av smittsamma djursjukdomar. I grunden finns alltså
              jag vill upprepa det distriktsveterinärverksamheten och det statliga
              ansvaret kvar, men med detta beslut gör vi det möjligt också för
              privatpraktiserande veterinärer att delta i den viktiga smittskydds-
              och jourberedskapen.
            </seg>
            <seg n="03971c91">
              Därför vill jag fråga oppositionen: Varför är ni så kritiska
              till detta? Varför motsätter ni er konkurrens och upphandling
              på sjysta villkor? Och varför misstror ni de privatpraktiserande
              veterinärerna, alltså att de inte skulle göra ett fullgott arbete?
            </seg>
            <seg n="d5e77eb5">
              Herr talman! Jag misstror inte privatpraktiserande veterinärer.
              Jag vet dock att de privatpraktiserande veterinärerna inte är
              nöjda med propositionen. Vi har alla fått brev från dem, och jag
              hoppas att regeringspartierna också fört samtal med dem.
            </seg>
            <seg n="38950cd6">
              Varenda en som jag talat med när jag rest runt under åren sedan
              utredningen kom, både de som är rena experter på området och veterinärer,
              har varit oerhört bekymrade över hur smittskyddsberedskapen kommer
              att fungera när man öppnar för svagare länkar. De är oroliga,
              och jag tycker inte att regeringen tagit det på allvar.
            </seg>
            <seg n="7993c021">
              Nu ska jag göra det väldigt enkelt och bara ställa en fråga till
              Anita Brodén. Då kan jag kanske få ett svar som är lite seriösare
              än det tidigare. Varför, varför, varför har regeringen inte kunnat
              invänta utredningen, som nu håller på att bearbetas och kommer
              om en månad, om den framtida organisationen för smittskyddsberedskapen?
              Jag tycker inte att det är seriöst att säga att det är dags att
              fatta beslut nu. Om det tagit tre år av en mandatperiod kunde
              man kanske ha väntat en månad till.
            </seg>
            <seg n="8780aeba">
              Herr talman! Jag uppfattade att det var två frågor, och jag vill
              därför svara på båda. Det sades att det skulle ha varit ett stort
              problem och en stor oro kring smittskyddet.
            </seg>
            <seg n="d04e68ee">
              De signaler vi har givit och den bedömning vi har gjort när betänkandet
              och propositionen har skrivits och betänkandet nu ligger är egentligen
              tvärtom. I grunden finns det statliga distriktsveterinärsskyddet
              och veterinärhanteringen kvar. Men dessutom öppnar vi för möjligheterna
              till privatpraktiserande. Det handlar om att smittskyddet är ett
              prioriterat område. Det var just därför vi inte gick på utredningens
              förslag. Det var precis den orsaken.
            </seg>
            <seg n="92cbc374">
              Som svar på den andra frågan, varför vi inte inväntar utredningen:
              Det man kommer att komma fram till här handlar om en organisation.
              Mycket av tankarna i den utredningen kommer med all sannolikhet
              att så småningom kunna arbetas in och inrymmas i organisationen
              vad gäller den privatpraktiserande verksamheten och den distriktspraktiserande
              verksamheten. Jag anser inte att det var behövligt i det här läget.
            </seg>
            <seg n="0dbb67e0">
              Herr talman! Jag beundrar Anita Brodéns sätt att vinkla sig ur
              frågan om utredningen som kommer om en månad. Man fattar ett beslut
              i riksdagen om en ny veterinär organisation. Sedan, när utredningen
              kommer, ska man på något sätt kunna inlemma resultatet som den
              kommer fram till i den organisation som vi har fattat beslut om
              i dag. Jag är ledsen, Anita Brodén. Jag tycker inte att det är
              ett seriöst sätt att angripa frågan.
            </seg>
            <seg n="afe4b59c">
              Jag vet inte vilka kontakter de borgerliga ledamöterna har haft
              med expertisen inom det veterinära smittskyddsområdet under de
              här åren. Jag har träffat många framstående människor på det området
              som är oerhört bekymrade för det som sker i dag. Jag tycker att
              man från borgerligheten i alla fall kan visa lite ödmjukhet och
              ta det på allvar.
            </seg>
            <seg n="bfe102ce">
              Herr talman! Vi tar smittskyddsfrågan på största allvar. Precis
              som Helén Pettersson nämnde i sitt anförande vet vi att det finns
              risker vad gäller både klimatförändringar och allt vad som har
              skett. Vi kan förvänta oss ökade smittrisker. Därför är smittskyddsfrågan
              så oerhört viktig.
            </seg>
            <seg n="5fe2ab8f">
              Men det jag ville säga med det här är att själva organisationen
              är en sak, medan vilka krav och uppgifter som sedan åläggs är
              en annan sak. Det kan mycket väl inrymmas i detta. Nu fastställer
              vi en oerhört bra organisation. Jag skulle vilja lugna alla tittare
              och lyssnare runt omkring i landet. Här presenterar vi något som
              kommer att kunna bli riktigt bra. Vi tar vara på den kompetens
              som finns i distriktsveterinärorganisationerna, men vi ger också
              möjlighet för många andra att arbeta på lika villkor och att öppna
              en egen verksamhet, precis som Bengt-Anders Johansson nämnde.
              Vi vet att det också inspirerar och stimulerar.
            </seg>
            <seg n="9a68e99c">
              Det allra viktigaste är kompetensen och engagemanget. Jag vet
              att det finns en otrolig kompetens hos Jordbruksverket. Man följer
              de här frågorna. Man har visat under de senaste åren att man har
              klarat av många svåra situationer, till exempel då vi drabbats
              av blåtunga. Jag skulle vilja lugna alla lyssnare och tittare.
              Det här kommer att bli bra!
            </seg>
          </u>
          <note n="950539c4">
            Herr talman! Jag yrkar bifall till utskottets förslag i betänkandet.
          </note>
          <note n="73c53f88">
            Anf. 120 HELÉN PETTERSSON i Umeå (s) replik:
          </note>
          <note n="94b02b1c">
            Anf. 121 ANITA BRODÉN (fp) replik:
          </note>
          <note n="52b16f10">
            Anf. 122 HELÉN PETTERSSON i Umeå (s) replik:
          </note>
          <note n="8aac72bc">
            Anf. 123 ANITA BRODÉN (fp) replik:
          </note>
          <note type="speaker" n="087def0b">
            Anf. 124 IRENE OSKARSSON (kd):
          </note>
          <note n="02025418">
            Herr talman! Jag vill inleda med att yrka bifall till förslaget
            i miljö- och jordbruksutskottets betänkande nr 7 och avslag på
            samtliga reservationer.
          </note>
          <u who="christina_oskarsson_878bdc" xml:id="i-f8e09119885c4b47-0" n="270be13c" prev="i-e310adb9c290c026-0">
            <seg n="02786c4d">
              Hur svensk veterinärverksamhet ska vara organiserad har varit
              en fråga för riksdagen i många år. Det har vi hört. Riksdagens
              revisioner riktade 2002 kritik mot distriktsveterinärorganisationen
              och organisationen av viss veterinär myndighetsutövning. Det resulterade
              i ett tillkännagivande som s-regeringen tog till sig; man tillsatte
              en utredning som skulle se över att det uppnåddes konkurrens och
              neutralitet mellan de olika veterinärkategorierna.
            </seg>
            <seg n="548a0de1">
              Herr talman! Utifrån dagens debatt är det värt att hålla i minnet
              att det var den socialdemokratiska regeringen som tillsatte utredningen.
              Då förslaget som utredningen lämnade fick mycket stark kritik
              gav vår alliansregering Jordbruksverket och Livsmedelsverket uppdraget
              att komplettera. Det som man kom fram till där ligger till grund
              för den proposition utifrån vilken vi i dag har ett betänkande
              att ta ställning till.
            </seg>
            <seg n="4409dc80">
              Herr talman! Som kristdemokrat är jag glad över det förslag som
              ligger på bordet. Det löser ett antal mycket viktiga frågor. Den
              viktigaste är att regeringen och riksdagen har att tillse att
              det finns förutsättningar för en väl fungerande vård för lantbrukets
              djur såväl som sällskapsdjur. Det är vår viktigaste uppgift.
            </seg>
            <seg n="c6376266">
              Näst är att det finns en väl fungerande organisation den dag
              då allvarlig smitta och allvarlig sjukdom drabbar djur i vårt
              land och också människor det finns en överföringsmöjlighet att
              det finns en väl fungerande jourverksamhet som täcker hela landet,
              att de lantbrukare som bor i djurglesa områden, inte minst i norra
              Sverige, men även i bygder på andra håll i Sverige, ska ha rimlig
              tillgång till veterinär verksamhet och ha rimlig kostnad för detta
              samt att vi genom dagens beslut också tillser att det finns tävlingsveterinärer
              som har möjlighet att fungera som myndighetspersoner oavsett om
              de är statligt eller privat anställda veterinärer.
            </seg>
            <seg n="983ced04">
              Herr talman! Alla dessa att-satser är så tydligt preciserade
              i propositionen och betänkandet att jag för min egen del satt
              och funderade i går på om inte debatt vore överflödig i ämnet.
              Men vi har en debatt som belyser en stor skillnad mellan den rödgröna
              oppositionen och regeringen, och för första gången en samlad opposition.
              Det är glädjande att veta vem man har att debattera med.
            </seg>
            <seg n="cc1c6bee">
              För regeringen är det en väl fungerande verksamhet på marknadsmässiga
              villkor som är ledstjärnan. Men en väl fungerande verksamhet är
              det väsentliga. Det har inte varit fallet tidigare. Regeringen
              har en tilltro till att det finns många veterinärer som kommer
              att vilja driva egen verksamhet och vill vara företagare inom
              detta område och att dessa såväl som de distriktsveterinärer som
              kommer att finnas kvar är beredda att ta tydligt ansvar för en
              väl fungerande beredskapsorganisation.
            </seg>
            <seg n="ad9165ea">
              Herr talman! För oppositionen verkar det som att statlig organisation
              är ett självändamål. Den omdaning som nu föreslås och som vi kommer
              att besluta om här i dag innebär att Jordbruksverket på ett ansvarsfullt
              och väl strukturerat sätt kommer att möjliggöra för flera veterinärer
              att bli egenföretagare. Bengt-Anders Johansson har tydligt beskrivit
              hur den processen ska gå till. Vi kommer också för första gången
              att tydligt kunna se vad det är vi får för de skattepengar vi
              sätter i detta viktiga arbete. Vad är det de används till? För
              första gången kommer vi att kunna säga att vi vet det.
            </seg>
            <seg n="bb8171d2">
              Herr talman! Genom dagens beslut kommer vi bort från misstankar
              som funnits rätt eller fel om att distriktsveterinärerna har kunnat
              subventionera sin sällskapsdjursverksamhet genom de ersättningar
              man får från staten för att uppehålla en beredskapsorganisation
              för lantbrukets djur.
            </seg>
            <seg n="c1f172bb">
              Med dagens beslut kommer också fler veterinärer än i dag att
              involveras i smittskydd och jourberedskap. Jag tycker mig känna
              en parallell till en annan känd diskussion i den här kammaren.
              Jag behöver väl bara säga apotek, så associerar väl alla till
              en debatt.
            </seg>
            <seg n="57b3dbf5">
              Det kommer också att bli tydligare vad de distriktsveterinärer
              som kommer att vara kvar i den organisationen framgent kommer
              att få syssla med förutom lantbrukets djur. De ska bedriva vård
              för hästar och sällskapsdjur på primärvårdsnivå. Det är i propositionen
              tydligt beskrivet vad det innebär. Övrig vård ska hanteras av
              andra aktörer. Delvis är det så redan i dag.
            </seg>
            <seg n="cbf0b26a">
              Jordbruksverkets egen organisation kommer också i och med dagens
              beslut att bli tydligare, såtillvida att detta nu tydligt skiljs
              åt. Bengt-Anders Johansson tog bilden av en brandvägg det är väl
              det här vi inte kommer igenom när vi ska ut på nätet ibland. Det
              är så det ska fungera. Jordbruksverket ska ha en tydlig beställarorganisation
              och en tydlig tillsynsorganisation. Det är tydligt att det här
              är ett bra svar på den revisionskritik som kom 2002. Det har tagit
              ett tag att komma hit. Det skulle vara önskvärt att oppositionen
              rannsakade sig. Det var långt mellan 2002 och 2006.
            </seg>
            <seg n="51b31426">
              Herr talman! När det gäller tävlingsveterinärorganisationen har
              oppositionen även här riktat kritik mot att privata aktörer ska
              få ingå i den.
            </seg>
            <seg n="b76c919a">
              Regeringen är tydlig och är klart medveten om, vilket också står
              i betänkandet, den kritik från EU:s kommission som riktats inte
              bara mot Sverige utan även andra länder för att man inte tydligt
              skilt på rollerna att vara besättningsveterinär och tävlingsveterinär.
              Det blir nu tydligt.
            </seg>
            <seg n="8720bf2f">
              Regeringen skriver på s. 61 i propositionen att det kommer att
              tydliggöras att förvaltningslagens regler om jäv med mera kommer
              att tillämpas på de förordnade veterinärerna. Offentliga veterinärer
              ska omfattas av offentlighets- och sekretesslagen. Därav följer
              att de blir skyldiga att tillämpa offentlighetsprincipen. Det
              kommer att bli mycket tydligare och enklare att följa vad som
              görs.
            </seg>
            <seg n="0fd5fae0">
              Herr talman! Jag vill också lyfta fram ett uppdrag som regeringen
              ger Jordbruksverket. Det är att se över förutsättningarna för
              att införa ett utökat egetkontrollprogram vid tävling med djur
              och att se över tydligheten för ban- och tävlingsveterinärernas
              ansvar och roll. Det är också tydligt beskrivet.
            </seg>
            <seg n="6a1da608">
              Herr talman! Detta är en angelägenhet som det finns ett stort
              behov av. Vi vill alla se till de djur som finns på kapplöpningar,
              travbanor och höjdhopp och de hundar som tävlar på olika sätt.
              De veterinärer som finns där ska göra ett arbete som vi kan följa
              upp och ha tydlig kontroll på.
            </seg>
            <seg n="86cf1587">
              Herr talman! Med detta betänkande tar vi ett steg mot att även
              på detta område ge företagsamheten utvecklingsmöjligheter utan
              att göra avkall på vårt gemensamma ansvar för en säkerhet, en
              ändamålsenlig veterinärorganisation och ett gott djurskydd.
            </seg>
            <seg n="7b8c9641">
              Återupptagna förhandlingar
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="210e972d">
            Ajournering
          </note>
          <note n="d4e03507">
            Kammaren beslutade kl. 15.52 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="a882fc66">
            Förhandlingarna återupptogs kl. 16.00.
          </note>
          <note n="5c7a17f1">
            16 § Beslut om ärenden som slutdebatterats vid dagens sammanträde
          </note>
          <note n="b10ac4b5">
            Punkt 1
          </note>
          <note n="4a7c4ae9">
            Punkt 2
          </note>
          <note n="79ca5e6a">
            Punkt 3
          </note>
          <note n="9e5c4d2e">
            Punkt 4
          </note>
          <note n="b10ac4b5">
            Punkt 1
          </note>
          <note n="4a7c4ae9">
            Punkt 2
          </note>
          <note n="b10ac4b5">
            Punkt 1
          </note>
          <note n="79ca5e6a">
            Punkt 3
          </note>
          <note n="01f41c67">
            Punkt 11
          </note>
          <note n="ff881d58">
            Övriga punkter
          </note>
          <note n="4a7c4ae9">
            Punkt 2
          </note>
          <note n="0f99154a">
            Punkt 5
          </note>
          <note n="d4dbe94f">
            Punkt 6
          </note>
          <note n="ff881d58">
            Övriga punkter
          </note>
          <note n="b10ac4b5">
            Punkt 1
          </note>
          <note n="ff881d58">
            Övriga punkter
          </note>
          <note n="ec8d75b4">
            17 § Hållbart skydd av naturområden
          </note>
          <note n="472faa95">
            Föredrogs
          </note>
          <note type="speaker" n="d7c908b1">
            Anf. 125 BO BERNHARDSSON (s):
          </note>
          <u who="bo_bernhardsson_0a20d4" xml:id="i-b651c5ed9c27ab64-0" n="60223ad7">
            <seg n="bda13bdf">
              Herr talman! Ämnet är alltså hållbart skydd av naturområden.
              Det har redan sagts några gånger i eftermiddag i debatten att
              ett av miljöpolitikens viktigaste mål är att bevara den biologiska
              mångfalden. Arterna och deras livsmiljöer måste skyddas. Man kan
              säga att politiken på det här området ytterst avspeglar vår syn
              på naturen och jordens resurser.
            </seg>
            <seg n="7e37b3ff">
              Det är ett faktum att klimathotet, som har sin självklara beröringspunkt
              med ämnet biologisk mångfald, har ställt frågorna på sin spets.
              Klimathotet utmanar industrisamhället och den ekonomiska politikens
              tillväxtideal. Klimathotet stryker under att vår livsstil inte
              bara hotar de andra arterna utan också, dess värre, människans
              egna möjligheter att överleva på planeten. Allt hänger ihop.
            </seg>
            <seg n="b54fe8a0">
              Herr talman! Nödvändigheten av att bevara ett rikt växt- och
              djurliv är sedan länge känd, och det är också problemen. Olika
              utvärderingar, bland annat dem som har gjorts av Miljömålsrådet,
              bekräftar att arbetet går för långsamt. Det har också sagts tidigare
              här i kammaren i dag. Det blir allt svårare att nå flera av miljökvalitetsmålen.
              Det handlar bland annat om målen Levande skogar och Ett rikt växt-
              och djurliv. Det blir med andra ord svårt att stoppa förlusten
              av biologisk mångfald alldeles oavsett konsekvenserna av en temperaturhöjning,
              som i sin tur är svår att överblicka.
            </seg>
            <seg n="3d370910">
              När den borgerliga regeringen tillträdde 2006 började den med
              att skära ned anslagen på det här viktiga området. Paradoxalt
              nog var motiveringen att fastighetspriserna hade stigit och att
              det därför inte skulle gå att nå målen, i alla fall om inte nya
              metoder utvecklades. Man sneglade bland annat på den finska modellen,
              Metsoprogrammet, vars erfarenheter förvisso kan tas till vara
              för att utveckla arbetsmetoderna också här i Sverige, men jag
              tror knappast att det gör åtgärderna billigare. Delaktighet och
              markägarengagemang är inte gratis, som man konstaterar i rapporten
              Kompletterande skydd av värdefull natur . Den innehåller bland
              annat en utvärdering av Metsoprogrammet.
            </seg>
            <seg n="dc578200">
              Ännu har vi inte sett vart kombinationen mindre pengar och nya
              metoder leder. Det återstår att se. I stället kan vi konstatera
              att de framgångar som regeringen hittills kan peka på, för sådana
              finns det, i allt väsentligt beror på att man kan använda statens
              eget markinnehav för att skydda skog och naturområden.
            </seg>
            <seg n="92feddf9">
              Förlusten av biologisk mångfald måste hejdas. Nya metoder och
              modeller måste tas fram det är vi överens om med syftet att skydda
              viktiga naturområden, skogar, hav, sjöar och vattendrag. Nya arbetsformer
              måste utvecklas så är det säkert som uppmuntrar och tar till vara
              det folkliga engagemanget. Det sista gäller naturligtvis inte
              minst skyddet av skogsmark. Berörda fastighetsägares och markägares
              eget engagemang måste stimuleras och tas till vara.
            </seg>
            <seg n="c48f06f0">
              Propositionen Hållbart skydd av naturområden är ett försök att
              göra detta.
            </seg>
            <seg n="0ee96626">
              Jag ska vara positiv och säga att regeringen gör vissa framsteg.
              Men som jag tidigare nämnde beror de till den helt dominerande
              delen på att man kan använda statens eget skogsinnehav i Sveaskog
              och även i Fastighetsverket och Fortifikationsverket för att flytta
              fram positionerna.
            </seg>
            <seg n="2d704b44">
              Det är lite av ödets ironi att den här regeringen, som i de flesta
              sammanhang förhärligar den fria marknaden och blottlägger en i
              det närmaste fundamentalistisk övertro på privatiseringar, på
              det här området kan njuta fördelarna av att det finns ett gemensamt
              ägande. Visst är det fint. Vad skulle man ha gjort för att rädda
              skogarna, vilka steg skulle man ha tagit, om man hade hunnit sälja
              ut statens skogsinnehav?
            </seg>
            <seg n="c62f8706">
              Nu säger ni att det inte finns något sådant förslag på regeringens
              bord eller på vår dagordning. Nej, det gör det inte, men jag tror
              att det är få i det här landet som skulle bli förvånade om det
              hade funnits ett. Det finns en rad andra projekt som ligger före
              när det gäller privatiseringar.
            </seg>
            <seg n="0d8e01f1">
              Vi socialdemokrater har själva lagt fram de här förslagen när
              det gäller att man ska använda statens skogsinnehav för att nå
              miljömålen. Vi ställer oss därför naturligtvis bakom att man ska
              göra det.
            </seg>
            <seg n="ad241594">
              Jag vill fortsätta i den positiva andan. Vi tycker, liksom regeringen,
              att det är viktigt med åtgärder för att öka det lokala engagemanget
              och delaktigheten. Vi tycker att Kometprogrammet är värt att pröva.
              Vi tror att en översyn av ersättningarna och borttagandet av toleransavdraget
              kan bidra till ökat engagemang och delaktighet, men det kommer
              att kosta. Vi vill ändå i det här sammanhanget betona att skogs-
              och markägaren har ett ansvar för miljövården och naturskyddet
              som följer med ägarrollen och som man inte alltid ska betala för.
              Det är en del av ägaransvaret att faktiskt vårda vår jord och
              vårda vår natur.
            </seg>
            <seg n="15d1e42c">
              Vi vill understryka att det är viktigt att det sker en samverkan
              mellan olika aktörer inom naturvården för ett framgångsrikt arbete,
              men vi menar att regeringen i stället för att införa nya samverkansgrupper
              på regional nivå bör använda och utveckla befintliga nätverk och
              samarbetsorgan.
            </seg>
            <seg n="012f3896">
              För att stärka det lokala engagemanget i naturvårdsfrågor införde
              den socialdemokratiska regeringen det så kallade Lonaprogrammet.
              Naturvårdsverket har i en utvärdering visat att projektet har
              varit framgångsrikt. Och vi är förstås nöjda med att den socialdemokratiska
              satsningen nu får en fortsättning.
            </seg>
            <seg n="ea0c21d7">
              Herr talman! Det stora problemet jag har varit inne på det med
              regeringens förslag är att man använder stora summor av de här
              anslagen för att staten ska ersätta sig själv. Staten ersätter
              sig själv för skydd av skog. Därigenom urholkas anslaget för biologisk
              mångfald, och därmed minskar möjligheterna att vidta andra åtgärder
              för att nå miljömålen.
            </seg>
            <seg n="80497876">
              Regeringen skriver att delmålet om formellt skydd av skogsmark
              ligger inom räckhåll till 2010. Ja, det är möjligt att det gör,
              med rätt politik och tillräckliga resurser.
            </seg>
            <seg n="8e8f7145">
              Den sammanfattande slutsatsen av det här måste ändå bli att regeringen
              sedan den tillträdde och med den proposition vi nu behandlar har
              urholkat och fortsätter att urholka de ekonomiska resurserna för
              bevarande av den biologiska mångfalden. Man gör det, tror vi,
              så kraftigt att de goda ambitioner som också finns knappast kommer
              att kunna förverkligas.
            </seg>
          </u>
          <note n="8b99186a">
            Herr talman! Jag yrkar bifall till reservationerna 1 och 13.
          </note>
          <note n="a78c5a31">
            I detta anförande instämde Göran Persson i Simrishamn (s).
          </note>
          <note type="speaker" n="1a9fbce7">
            Anf. 126 JACOB JOHNSON (v):
          </note>
          <u who="jacob_johnson_6c8957" xml:id="i-941887c7f40a05d6-3" n="a8cca36d">
            <seg n="64f1b68b">
              Herr talman! Dagens sista betänkandedebatt inom miljö- och jordbruksutskottets
              område handlar om hållbart skydd av naturområden. Det är en stor
              och viktig fråga. Här ryms frågan om bevarandet av den biologiska
              mångfalden som i sin tur kan ses som en del av bevarandet och
              återskapandet av det friska ekosystem som mänskligheten är helt
              beroende av.
            </seg>
            <seg n="dc327fdf">
              En stor del av betänkandet handlar om skyddet av vår främsta
              naturresurs, nämligen skogen, och dess biologiska mångfald. Enligt
              skogsvårdslagens portalparagraf har vi här två jämställda mål
              som ska vägas av, nämligen ett produktionsmål för skogen och ett
              miljömål. Min bedömning, herr talman, är dock att den borgerliga
              regeringen i själva verket anser att produktionsmålet är det överordnade
              målet och att dagens regelverk i praktiken innebär det.
            </seg>
            <seg n="2dac805c">
              Ett aktuellt exempel handlar om en skogsägare i Lyckseletrakten
              som har förvägrats att avverka sin skog enligt den så kallade
              naturkulturmetoden. Det är ett exempel som för övrigt har föranlett
              två riksdagsledamöter från den borgerliga sidan, två centerpartister,
              att väcka motioner till årets riksdag om en ändring av skogsvårdslagen.
              Det är en intressant sak som vi får återkomma till och debattera
              senare i denna kammare.
            </seg>
            <seg n="74b28e03">
              Vi avvaktar för övrigt också miljömålspropositionen för att se
              hur regeringen vill leva upp till miljömålet Levande skogar.
            </seg>
            <seg n="f07d1e64">
              Jag vill dock redan här markera Vänsterpartiets inställning i
              frågan, nämligen att regeringen bör återkomma till riksdagen med
              förslag till hur ett reviderat mål för levande skogar, i enlighet
              med Skogsstyrelsens förslag till miljömål i den fördjupade utvärderingen
              till 2020, ska kunna genomföras. Därmed yrkar jag bifall till
              vår reservation nr 2 som har den innebörden.
            </seg>
            <seg n="709e3135">
              Herr talman! Jag har i dag varit ganska kortfattad i talarstolen.
              Jag tänker fortsätta att vara det. Men i betänkandet finns det
              även ett antal andra vänsterpartireservationer som jag lite kort
              vill nämna jag avstår dock från att yrka på dem.
            </seg>
            <seg n="f07fd447">
              Där finns till exempel reservation 4 om att de regionala strategierna
              när det gäller formellt skydd av skogar behöver revideras.
            </seg>
            <seg n="c51207f6">
              Det finns en reservation om att de frivilliga avsättningar som
              skogsägare gör ska ske i enlighet med målklasserna naturvård orörd
              eller naturvård skötsel, för att kvalitetssäkra dem.
            </seg>
            <seg n="59979e21">
              Vi anser också att det bör konstateras att det, i enlighet med
              olika utredningar till exempel från Statskontoret, är naturreservat
              som är det mest effektiva instrumentet för att bevara och stärka
              den biologiska mångfalden och bevara ekosystemen.
            </seg>
            <seg n="a1164a1a">
              Precis som föregående talare, Bo Bernhardsson, har varit inne
              på anser vi att staten inte bör betala när statliga skogsägare
              avsätter mark för formellt skydd. Det är ett slags rundgång. De
              medlen bör i stället användas för att lösa ut privat mark för
              att kunna öka det formella skyddet. Vi har nämligen ett problem
              nu med regeringen som skär ned på anslagen till biologisk mångfald.
              Det blir svårare att nå målet.
            </seg>
            <seg n="0e42992c">
              Från den rödgröna sidan kommer vi förhoppningsvis om något år
              att kunna presentera en annan inriktning på skogspolitiken och
              realistiska förslag på hur vi ska kunna uppnå inte bara delmålet
              Levande skogar utan också ett trovärdigt skydd av svensk skog
              och den biologiska mångfalden, så att vi just kan uppnå det övergripande
              målet om levande skogar.
            </seg>
          </u>
          <note type="speaker" n="d1bf6adf">
            Anf. 127 TINA EHN (mp):
          </note>
          <u who="tina_ehn_9c2cbf" xml:id="i-8bfdf4f659b04b36-5" n="6e08f39d">
            <seg n="e588b6ee">
              Herr talman! Jag tycker att jag i väldigt många debatter i den
              här kammaren talar om vikten av den biologiska mångfalden. Jag
              gör det så ofta att jag undrar om jag verkligen ska använda begreppet
              igen. Men det är ett viktigt begrepp, och det är en viktig mångfald
              som bär upp ett slags säkerhet för oss människor också. Den gör
              det genom att det krävs en rik biologisk mångfald för att vi ska
              kunna ha solida ekosystem.
            </seg>
            <seg n="240114ba">
              Då kommer ordet ekosystem upp, detta alltmer livsviktiga begrepp.
              Det är svårt att förklara både snabbt och tekniskt. Men om man
              gräver sig ned några centimeter i jordlagret hittar man små svamptrådar.
              De är mycket små. Oftast kan man inte se dem med ögat.
            </seg>
            <seg n="9c924cf6">
              Mykorrhiza är namnet på den här komplexiteten i fråga om svamptrådarna
              och växternas rötter som lever i symbios med varandra. Genom att
              de här fina underjordiska svamptrådarna tränger in i rötterna
              hjälper svampen växten att ta upp vatten och närsalter, och svampen
              får i sin tur organiska föreningar från växten. Nästan alla världens
              växter kan bilda någon form av mykorrhiza, och flera arter är
              beroende av symbiosen för att överleva.
            </seg>
            <seg n="39d8488b">
              Man kan undra vad det här har med hållbart skydd av naturområden
              att göra, men det har ganska mycket med det att göra.
            </seg>
            <seg n="553e4035">
              EU antog vid toppmötet i Göteborg 2001 en målsättning att förlusten
              av biologisk mångfald ska stoppas till år 2010. Det är en målsättning
              som också införlivas i det svenska miljömålssystemet.
            </seg>
            <seg n="01c87edb">
              Jag börjar med skogen. Skogens landskap och ekosystem har påverkats
              länge av ett långt drivet produktionsskogsbruk. Det finns mycket
              få områden med gammelskog kvar.
            </seg>
            <seg n="e6e7e998">
              En enig riksdag har antagit det övergripande målet Levande skogar
              och att skogens och skogsmarkens värde för biologisk produktion
              ska skyddas. Samtidigt ska den biologiska mångfalden bevaras.
            </seg>
            <seg n="726be53f">
              Inriktningen är att miljökvalitetsmålen ska nås inom en generation.
              Vi har pratat om det flera gånger i dag, men, som sagt, man kan
              upprepa det. Det finns ett antal preciseringar i form av delmål
              eller etappmål, precis som vi har i rovdjurspolitiken.
            </seg>
            <seg n="1e41250e">
              För att nå målet för bevarande av biologisk mångfald i skogslandskapet
              behövs att de kvarvarande resterna av skog med höga skyddsvärden
              bevaras, att ytterligare arealer restaureras, att skogsbrukets
              miljöhänsyn ökar och att arealer med produktivt skogsbruk, med
              det som kallas trakthyggesavverkningar, minskar.
            </seg>
            <seg n="2ff8c882">
              Forskare har bedömt att i dagens brukade landskap utgör de kvarvarande
              resterna av arealer med stort skyddsvärde mindre än 5 procent
              av det som fanns i naturlandskapet. På lång sikt är det för lite.
              Det finns ett restaureringsbehov. På kort sikt är dessa arealer
              skogsmiljöer med höga naturvärden som måste skyddas från avverkning.
            </seg>
            <seg n="86d5150e">
              Mellan 1998 och 2006 ökade regeringen etappvis anslaget till
              åtgärder för biologisk mångfald och områdesskydd. Man ökade också
              skyddstakten. Ändå bedömdes den takten behöva fortsätta att öka
              för att man skulle nå målen.
            </seg>
            <seg n="e41cee88">
              Den nuvarande regeringen bröt och vände den utvecklingen. Anslaget
              har man minskat kraftigt. Man har motiverat, precis som vi hörde
              tidigare här, det minskade anslaget med att målen ändå inte skulle
              nås. Det är en något märklig motivering.
            </seg>
            <seg n="e11728cd">
              Man har också sagt att man ska utveckla andra sätt att skydda
              områden som är mindre belastande för statsbudgeten. Det är i det
              här betänkandet delvis som vi tar upp det.
            </seg>
            <seg n="879e7b7b">
              Den omtalade överenskommelsen med Sveaskog om frivilligt avsatt
              mark är något som Miljöpartiet tycker är bra, det vill säga att
              man inte ska begära någon ersättning. Vad som däremot blir tokigt
              är att man flyttar skyddsområden när man har kommit över marken.
              Man flyttar hundratals hektar av statens skogar från de frivilliga
              avsättningarna till det formella skyddet. Det formella skyddet
              ser då mycket bättre ut, men det frivilliga skyddet tappar.
            </seg>
            <seg n="5c1f50c5">
              Det är mer allvarligt än så, eftersom det också handlar om hur
              skyddet slår regionalt: mer skydd i norra Sverige, mindre i södra
              och mellersta Sverige.
            </seg>
            <seg n="5e6d562c">
              När det gäller skog kan man tycka att regionala mål är lättare
              att förstå än när man diskuterar rovdjur och i synnerhet varg,
              som vi gjorde sist. Då var regeringen mycket noggrann med att
              prata om regionala mål. Jag kan tycka att en skog är mer fast
              i en region än en varg. Ändå ser man inte de regionala målen som
              så viktiga när det gäller skogen, dock när det handlar om rovdjur
              och varg.
            </seg>
            <seg n="11ab9540">
              Hur det förhåller sig med kvaliteten på den mark som avsatts
              får vi reda på först när den efterfrågade miljömålspropositionen
              visar sig. Vi har fått reda på att detta ska ske framåt våren.
            </seg>
            <seg n="c93d8577">
              Regeringen föreslår i propositionen som vi behandlar att man
              ska sälja 42 000 hektar skyddsvärd mark till Naturvårdsverket.
              Vad det kommer att kosta kan man bara gissa, eftersom ingen prislapp
              finns. Det kanske blir flera hundra miljoner.
            </seg>
            <seg n="a2f77f3d">
              Ska det ske utan ökat anslag till Naturvårdsverket innebär det
              att det blir större svårigheter att skydda annan mark, och det
              blir mindre pengar till de privata skogsägarna. Det blir svårare
              att skydda de mest värdefulla skogarna som fortfarande är akut
              hotade och som finns på privat mark, där det finns mycket av de
              så kallade värdekärnorna.
            </seg>
            <seg n="4caee1c9">
              I juni i år gick dessutom miljöministern ut och kritiserade Naturvårdsverket
              för att ha prioriterat fel då ett antal skogsägare som hade träffat
              avtal med Naturvårdsverket om att sälja värdefulla skogsområden
              till naturreservat inte fått betalt. Det är så klart en följd
              av att man har skurit ned pengarna till just biologisk mångfald.
            </seg>
            <seg n="d0d824ed">
              Vår samlade kritik runt det här betänkandet handlar förstås om
              hela den förändrade ansatsen att bevara skyddsvärda områden. Vi
              har följt hur regeringen har sänkt anslaget till biologisk mångfald
              undan för undan och hur man har flyttat siffror för att få delmål
              att se ut som om de var nådda.
            </seg>
            <seg n="b3ba1af3">
              Man har antagit en skogspolitik där man glömde miljömålen. Man
              ställer krav på myndigheter som ska reda ut stora och svåra frågor
              utan tillräckliga medel. Vi har också sett hur man har förändrat
              biologiskt skydd genom den förändrade strandskyddspolitiken.
            </seg>
            <seg n="113cdd2b">
              Vi känner en stor oro inför de här korta skyddsåtagandena som
              vi ser att det finns en öppning för när det gäller naturvårdsavtalen.
              De bör vara långsiktiga. De kan vara kreativa, men de bör vara
              långsiktiga.
            </seg>
            <seg n="afdfd500">
              Jag tar upp några områden här. Jag kan börja med värdekärnor.
              År 2008 motionerade Miljöpartiet om att regeringen bör ge Skogsstyrelsen
              och Naturvårdsverket i uppdrag att ta fram förslag till åtgärder
              för att stoppa den akut hotande avverkningen av skogar med särskilt
              höga skyddsvärden. Utskottet och riksdagen avslog motionen med
              hänvisning till den miljömålsproposition som regeringen hade aviserat
              till våren 2009 samt till denna proposition.
            </seg>
            <seg n="b223ddba">
              Det är svårt att se vad lösningen skulle vara i detta betänkande
              angående värdekärnorna och skydd därav. Möjligtvis kan jag få
              ett svar på det framöver.
            </seg>
            <seg n="23880081">
              När det gäller kontinuitetsskogar är det brist på skog som brukas
              med lång kontinuitet. Vi ser från Miljöpartiets sida att ökad
              användning av kontinuitetsskogsbruket ger bättre förutsättningar
              för biologisk mångfald, också i det produktiva skogsbruket. Jag
              ser att det är positivt mottaget i betänkandet.
            </seg>
            <seg n="97200c42">
              Den ökade delaktigheten bör gälla flera intressenter än markägaren.
              Miljöorganisationer och närboende har ofta ingående kunskap om
              var skyddsvärd skog finns. Regeringen skriver att man vill framhålla
              att markägare som bidrar till miljökvalitetsmålens uppfyllelse
              gör en mycket viktig insats som värdesätts högt.
            </seg>
            <seg n="d2c5d8e5">
              Det instämmer vi i. Men vi anser också att det borde gälla för
              andra som bidrar till miljökvalitetsmålens uppfyllelse, både den
              engagerade maskinföraren i skogen och de ideellt miljöaktiva,
              både kunniga tjänstemän och forskare på högskolor.
            </seg>
            <seg n="cc6aebc5">
              Regeringen vill bland annat ge markägarna större möjlighet att
              ta initiativ till formellt skydd för skogsarealer och att välja
              skyddsform. Det är något som vi står frågande inför när det gäller
              hur stor skillnaden egentligen blir jämfört med dagens sätt att
              arbeta.
            </seg>
            <seg n="65532f59">
              Vi vill inte motsätta oss de försöken i Sverige. Men det finns
              en viss risk för att vissa markägare vill ta initiativ till att
              mark som redan frivilligt avsatts nu kommer att få formellt skydd
              och med medföljande ersättningar från staten. Ett villkor för
              markägarens skydd borde vara att man har notifierat myndigheten
              om frivillig avsättning av skyddsvärd mark så markens skyddsvärde
              också kan kontrolleras. En utökad initiativrätt bör heller inte
              vara förbehållen just markägaren utan bör kunna omfatta andra
              intressenter. Det har vi tagit upp.
            </seg>
            <seg n="d1f30d56">
              När det gäller naturvårdsavtal som jag har nämnt innan anser
              vi att det bör kunna öka i viss utsträckning. Vi har motionerat
              om det tidigare, men då bör som sagt var avtalen vara långsiktiga.
            </seg>
            <seg n="a11f37c2">
              När det gäller ersättningsmark kan en aktivare användning av
              ersättningsmark underlätta skyddet av skogsmark med höga naturvärden,
              särskilt i södra Sverige där staten kan behöva köpa mark mer aktivt
              för att använda som ersättningsmark. Vid användning av ersättningsmark
              kan det vara lämpligt att prioritera ersättningsmark till markägare
              som bor i anslutning till marker och själva brukar och vårdar
              dem.
            </seg>
            <seg n="1d5f8e24">
              Man bör ge ett ägardirektiv till Sveaskog så att man underlättar
              reservatbildningar genom att tillhandahålla ersättningsmark. Det
              bör bli högt prioriterat även för bolaget.
            </seg>
            <seg n="8296da89">
              När det gäller biotopskydd anser vi att det finns för- och nackdelar
              med att kommunerna inrättar biotopskyddsområden. Det är bra att
              kommunen kan ta initiativ, men man kan ställa sig frågan ifall
              kommunerna kommer att inrätta särskilt många biotopskyddsområden,
              eftersom det innebär att man också får stå för en del av ersättningen
              till markägaren.
            </seg>
            <seg n="f49628c0">
              Samtidigt har flera remissinstanser varnat för att kommunala
              biotopskyddsområden ger kommunen möjlighet att besluta om dispenser
              från skyddet. Det har också varnats för att dispensmöjligheter
              kan utnyttjas ofta för att undergräva syftena med områden.
            </seg>
            <seg n="95af268d">
              Regeringens proposition undviker omsorgsfullt det grundläggande
              problemet att anslagsnedskärningarna har minskat tempot i skyddsarbetet
              och försvårar uppfyllelsen av etappmålet för skydd av biologisk
              mångfald. Det går inte ihop att skydda mer skog för mindre pengar
              samtidigt som man betalar markägaren mer per hektar skyddad skog.
            </seg>
            <seg n="8a5d367b">
              Vi har hört om Kometprogrammet som en möjlighet för markägare
              att ta initiativ till formellt skydd av skog. Jag har läst igenom
              den rapport som gjordes av Naturvårdsverket och Skogsstyrelsen
              och kan bara instämma i det som Bo Bernhardsson sade innan: Det
              finns ingenting som tyder på att det skulle bli billigare för
              staten. Däremot finns det en massa kompletterande initiativ som
              alla är jätteintressanta att titta på. Det ska man ha klart för
              sig.
            </seg>
            <seg n="8627e06a">
              Jag tänkte säga något om toleransavdraget, men jag hoppar över
              det. Det kan ni läsa om.
            </seg>
            <seg n="cc949d85">
              För att sluta med en positiv sak tycker jag i alla fall att man
              kan lyfta fram den fortsatta satsningen på det som kallas för
              Lona det lokala naturvårdsarbetet. Det är positivt, även om man
              får titta på det så att det inte ger effekter som försämrar underlaget
              för biomångfalden. Vi tycker att det är väldigt positivt att det
              tas upp.
            </seg>
            <seg n="e499052b">
              Jag vill också säga att vi vet för lite om hur naturen fungerar
              och om vilken roll varje art spelar i ekosystemet, men vi vet
              tillräckligt för att veta att varje art kan vara viktig för att
              ekosystemets väv ska hänga ihop.
            </seg>
            <seg n="776b83ac">
              Jag vill avsluta med att säga att jag ställer mig bakom Miljöpartiets
              alla reservationer men yrkar bifall till reservation 3 och 13.
            </seg>
          </u>
          <note type="speaker" n="82bb415b">
            Anf. 128 OLA SUNDELL (m):
          </note>
          <note n="54ac0565">
            Herr talman! Jag yrkar bifall till förslaget i betänkandet Hållbart
            skydd av naturområden och avslag på samtliga reservationer.
          </note>
          <u who="ola_sundell_eb6807" xml:id="i-59438dbfe59dc7f5-0" n="7c68a8bc" prev="i-d5b2bc254aabb807-0">
            <seg n="f87a0b83">
              Skyddet och bevarandet av den biologiska mångfalden är en hörnsten
              i en ansvarstagande miljöpolitik. Det är en uppfattning som säkert
              delas av väldigt många i vårt land. Möjligheten att vistas i skog
              och mark är för alla en självklarhet tack vare allemansrätten.
            </seg>
            <seg n="118ad2d0">
              Värnandet om naturen och skyddet för allemansrätten, flora, fauna
              och biologisk mångfald har varit och är vägledande för det starka
              skydd vår natur har i vår lagstiftning. Det är en svensk tradition
              att värna naturintresset, och i den svenska folksjälen finns en
              djup förståelse för skyddet av naturmiljö och för att bevara en
              god miljö även till kommande generationer. Hållbarhet, att bruka
              utan att förbruka och att värna försiktighetsprincipen är hos
              de flesta människor i vårt land ledord som är gemensamma över
              generationsgränser, från norr till söder, över stad och land samt
              över partigränser.
            </seg>
            <seg n="5bdd42a0">
              Orsaken till detta genuina intresse för naturen och vården, skyddet
              och omtanken om densamma tror jag står att finna i den grundkunskap
              vi har om naturen. Våra förfäder visste att nyttja naturens resurser
              på ett uthålligt sätt och inte överutnyttja. Den genetiska variationen
              är nödvändig för utvecklingen av nya grödor och mediciner. Det
              gäller artvariation som kan vara viktig för ett ekosystems funktion.
              Inte minst balansen mellan arter i ett ekosystem är här viktigt
              för att allt ska fungera.
            </seg>
            <seg n="27ea8d35">
              Herr talman! Alliansens miljöpolitik är samlad, den är långsiktig
              och den är välbalanserad. Strandskyddslagen, skogsvårdslagen och
              områdesskyddet är alla exempel på lagar som bygger på ambitionen
              att kunna bevara det ursprungliga, att ta hänsyn till naturens
              långsiktiga hållbarhet och göra det möjligt för den enskilde att
              få vistas i skog och mark.
            </seg>
            <seg n="6e605663">
              Men omtanken om naturen får inte bli en elitistisk uppfattning
              som inte går i takt med de människor som mest berörs av inskränkningar
              och förbud. För att skapa legitimitet för lagstiftning som begränsar
              brukande och nyttjande är det centralt att det politiska ledarskapet
              har en lyssnande attityd och bygger sina förslag på delaktighet
              och lokalt engagemang. Naturvårdspolitiken har under alltför lång
              tid präglats av ett uppifrån-och-ned-perspektiv, vilket av naturliga
              skäl förorsakat motstånd från markägare och därigenom försvårat
              skyddet av biologiskt värdefull mark.
            </seg>
            <seg n="5893e331">
              Det vill nu alliansen och regeringen ändra på genom en rad förslag
              för att underlätta relationen mellan myndigheter och den lokala
              nivån, markägare, kommuner och intresseorganisationer. Den tidigare
              politiken har inte uppmuntrat markägares kunskap och vilja. Huvudfåran
              har varit statliga inköp, intrångsersättning och bruna kuvert
              till berörd markägare med myndigheters uppifrånperspektiv som
              utgångspunkt med svag delaktighet och oförståelse från markägare
              som resultat.
            </seg>
            <seg n="d05076b3">
              Det förslag som jag hoppas klubbas igenom i denna kammare ligger
              i linje med mina egna utgångspunkter. Vi har framför oss ett betänkande
              som till stor del har inspirerats av en mycket framgångsrik modell
              den finska. Finnarna kan förvisso inte klå oss i ishockey eller
              telekom, men de har ett kraftigt försprång när det gäller markägarnas
              delaktighet i att vårda och ta till vara sin egen skog.
            </seg>
            <seg n="b1aa321b">
              Punkterna i propositionen, Kometprogrammet, avskaffandet av toleransavdraget
              och flexibla skyddsformer, samtliga inspirerade av den finska
              modellen, ligger i linje med vad jag anser är rätt för att uppnå
              en långsiktig och balanserad naturvårdspolitik.
            </seg>
            <seg n="282adc90">
              Kometprogrammet ger markägaren med dennes unika kunskap större
              delaktighet. Avskaffandet av toleransavdraget kommer att medföra
              smidigare processer vid skydd av naturen samtidigt som markägarna
              får en berättigad kompensation för att de värnar naturvärdena
              i sin egen skog.
            </seg>
            <seg n="9e2f70b7">
              Naturvårdsavtal är en viktig del i de så kallade flexibla skyddsformer
              som presenteras. Det är av stor vikt att olika incitament utvecklas
              för markägare att själva ta initiativ till bevarande av natur,
              både på frivillig basis och i form av formellt skydd. En god naturvård
              tror jag utgår från att människor som har erfarenhet och som äger
              skog också har ansvaret. Den som äger, den vårdar.
            </seg>
            <seg n="e3156083">
              Jag är övertygad om att starka skogs- och markägare är bra för
              naturens förvaltning. Vi måste använda naturresurserna klokt och
              samtidigt långsiktigt och hållbart. Lagförslaget innehåller också
              stora avsättningar av skogsmark med högt naturvärde från primärt
              Fastighetsverket och Fortifikationsverket.
            </seg>
            <seg n="70877d8c">
              Det är positivt att vi i stort sett når delmålet Levande skogar.
              Vår regering och vår riksdag har lyckats skydda mer skog än vad
              som har skyddats totalt under de tidigare två mandatperioderna.
            </seg>
            <seg n="7b550a7b">
              Till sist skulle jag vilja säga att det är viktigt att samtidigt
              behålla de grundläggande skyddsformerna i naturvården. Nationalpark,
              naturreservat och biotopskyddsområden kommer även fortsättningsvis
              att vara grunden i skyddet av våra naturvårdsområden.
            </seg>
            <seg n="465178c1">
              (Applåder)
            </seg>
          </u>
          <note type="speaker" n="5c4258d3">
            Anf. 129 TINA EHN (mp) replik:
          </note>
          <u who="tina_ehn_9c2cbf" xml:id="i-8bfdf4f659b04b36-6" n="6e08f39d">
            <seg n="31433368">
              Herr talman! Jag kan ta upp frågan som Bosse hade. Även jag tycker
              att det är viktigt att man konkretiserar vad det är regeringen
              gör i det här. Vi har ju hört att man har slagit på stora trumman
              om att man ska hitta nya lösningar för att skydda områden och
              framför allt skogen, vilket jag har fokuserat på rätt mycket.
              Ändå känner jag att det inte riktigt har blivit så. När man tittar
              på den kritik som har varit så delas inte heller det att man har
              hittat de lösningarna riktigt.
            </seg>
            <seg n="0060ed73">
              Det är faktiskt så som vi sade: Vi vet inte vart det här, med
              mindre pengar och nya eller kompletterande metoder, kommer att
              leda. Det är inte någon självklarhet att det kommer att leda till
              att det blir ett ökat eller bättre skydd. Man kan naturligtvis
              titta på de olika hektaren och så, men skyddet handlar ju om vilken
              sorts biotop det är man skyddar och vilket skyddsbehov vi har.
              Där kommer de regionala bitarna in väldigt mycket, och det finns
              inget svar på den frågan alls.
            </seg>
            <seg n="e30bb463">
              Jag lämnar den frågan öppen.
            </seg>
          </u>
          <note type="speaker" n="0cb5aae7">
            Anf. 130 OLA SUNDELL (m) replik:
          </note>
          <u who="ola_sundell_eb6807" xml:id="i-a8e156888665146a-0" n="7c68a8bc">
            <seg n="44ad80cf">
              Herr talman! Jag tyckte att Tina Ehns anförande var väldigt klart
              och väl anlagt. Däremot tycker jag att den första repliken är
              lite småsurrig, om jag ska vara väldigt ärlig.
            </seg>
            <seg n="546db885">
              När det gäller pengarna är det uppenbart att ingen regering någon
              gång har satsat så mycket på bevarande och naturvård som alliansregeringen
              och den riksdag som sedan har beslutat i dessa frågor. Vi har
              i dag ett läge där bnp faller med 45 procent och arbetslösheten
              ökar. Vi kan titta på ett annat utgiftsområde, biståndet. Hur
              ser det ut? Det är bnp-kopplat. Skulle jag relatera det här till
              bnp är det faktiskt en höjning av anslaget till biologisk mångfald.
              Det beror väl lite grann på hur man räknar och hur man ser på
              den verklighet vi befinner oss i.
            </seg>
            <seg n="8a147ffb">
              Som regering har man inte enbart ansvar för den biologiska mångfalden,
              som vi tar och nästan uppnår målet för, utan vi har även ansvaret
              för arbetslösheten, sjukvården, skolorna och klimatpolitiken.
              Glöm inte, Tina Ehn, att det är det samlade ansvaret som slutgiltigt
              avgör hur man lyckas lösa ett problem.
            </seg>
            <seg n="cf75aaf1">
              När det gäller medelstilldelningen skulle jag säga att det är
              fantastiskt att alliansregeringen i det här läget har orkat avsätta
              så mycket pengar till naturvården. Det om något, skulle jag säga,
              bevisar hur viktigt det här är för den regering som i dag styr
              landet.
            </seg>
          </u>
          <note type="speaker" n="5fb164a1">
            Anf. 131 TINA EHN (mp) replik:
          </note>
          <u who="tina_ehn_9c2cbf" xml:id="i-8bfdf4f659b04b36-7" n="6e08f39d">
            <seg n="a1c1c651">
              Herr talman! Det handlar om det samlade ansvaret för till exempel
              de olika biotoper som finns utspridda över hela landet och som
              det är viktigt att titta på. Hur man ska leva upp till de regionala
              målen är inte alls självklart. Jag har tidigare ställt en fråga
              till miljöminister Andreas Carlgren om det här, men jag har faktiskt
              inte fått något svar som jag kan anse tillfredsställande. Det
              är många som frågar hur de ska nå upp till de regionala miljömålen,
              för det fattas liksom resurser.
            </seg>
            <seg n="deddfc54">
              Det var precis det man sade från Naturvårdsverket: Anslaget har
              krympt med 200 miljoner och det har drabbat en del av vår budget.
              Det har drabbat det som handlar om biologisk mångfald. Man får
              ta de medel man hade tänkt bygga till exempel Naturum för eller
              olika områdesskydd. De pengarna suger man ihop med en dammsugare
              nu för att de ska gå till att finansiera de här skydden.
            </seg>
            <seg n="04eb1e34">
              Vi hade en miljöminister som deltog vid invigningen av Kosterhavets
              nationalpark i Bohuslän till exempel. Men han fick lämna det beskedet
              att till Kosterhavets Naturum blev det inga pengar.
            </seg>
          </u>
          <note type="speaker" n="575c65be">
            Anf. 132 OLA SUNDELL (m) replik:
          </note>
          <u who="ola_sundell_eb6807" xml:id="i-a8e156888665146a-1" n="7c68a8bc">
            <seg n="caa4fbc2">
              Herr talman! Jag sade i min replik att det ser ganska bra ut
              för naturmålen. Vi är i dagsläget nästan på väg att spräcka mållinjen.
              Det är några 10 000 hektar. Det är förvisso mycket pengar för
              att nå upp till de 900 000 hektar som är målet för Levande skogar.
              Det tycker jag är en prestation.
            </seg>
            <seg n="6b49df1c">
              I ärlighetens namn ska man säga att det är med delaktighet av
              Fortifikationsverket, Sveaskog och andra statliga skogsinnehav.
              Men jag sneglar inte på om det är en privat markägare eller om
              det är ett bolag när det gäller viktiga frågor som naturvård och
              biologisk mångfald. Det som är huvudsaken är egentligen heller
              inte antalet hektar utan det är innehållet, kvaliteten, som är
              avgörande för om det här är värt att skydda, avsätta skattepengar
              för och ta bort från produktion.
            </seg>
            <seg n="23928bec">
              När man plockar bort 900 000 hektar från svensk skogsproduktion
              är det som ett stort svenskt skogsbolag. Holmen tror jag har ett
              skogsinnehav som motsvarar ungefär det. Det innebär också jobb
              i sin del och sämre möjligheter att sälja produkter som påverkar
              vårt välstånd. Det är inte bara en direkt utgift för statskassan.
            </seg>
            <seg n="e916a8f3">
              Då menar jag att det i det här läget som vi befinner oss i, med
              en fallande ekonomi som inte bara är fallande, skulle vara klädsamt
              om oppositionen kunde ställa sig upp och säga att det är en prestation
              att vi har nått så långt som vi har gjort i ett läge där det faktiskt
              är en rejäl kris, inte bara ute i världen, utan den krisen har
              även spritt sig till det här landet.
            </seg>
          </u>
          <note type="speaker" n="1ba08448">
            Anf. 133 CLAES VÄSTERTEG (c):
          </note>
          <u who="claes_vasterteg_4494bf" xml:id="i-e2a31e62b7fe107a-2" n="8597c0dc">
            <seg n="bb24d69d">
              Herr talman! Biologisk mångfald och samspelet mellan olika typer
              av ekosystem är av grundläggande betydelse för människans livsvillkor.
              Skogarna, kusten, vattendragen och grundvattnet är alla viktiga
              förutsättningar för livet. De är också en viktig förutsättning
              för hållbar utveckling.
            </seg>
            <seg n="3827b90a">
              Den ökade förlusten av arter, naturtyper och ekosystem är ett
              av de största miljöproblemen i världen i dag. Den minskade mångfalden
              innebär inte bara att naturen påverkas genom ett fattigare djur-
              och växtliv. Det innebär också att många av de biologiska resurser
              och ekosystemtjänster som människan är beroende av för sin fortlevnad
              hotas.
            </seg>
            <seg n="738f06a0">
              Biologisk mångfald utgörs av den mosaik av naturtyper och livsmiljöer
              som finns i landskapet och som är viktiga förutsättningar för
              livet. Skogar, hagar, ängar och vattendrag är alla nödvändiga
              livsmiljöer för olika djur- och växtarter. För en fortsatt rik
              biologisk mångfald där arter kan fortleva långsiktigt och med
              livskraftiga bestånd krävs därför dessa naturtyper. De här naturtyperna
              har ofta uppstått på grund av men också beroende av ett mänskligt
              brukande. Den biologiska mångfalden behöver ett mänskligt engagemang,
              den behöver en mänsklig aktivitet och den behöver också ett arbete
              som genomsyras av lokal delaktighet, där mark- och skogsägarnas
              kunnande och drivkrafter tillvaratas allt bättre.
            </seg>
            <seg n="54a29a23">
              För Centerpartiet är de lokala skogs- och markägarnas delaktighet
              central i naturvården. Genom ökad delaktighet kan naturlandskapet
              och dess mångfald vinna flera fördelar, eftersom brukande och
              skötsel är en viktig del i främjandet av biologisk mångfald.
            </seg>
            <seg n="fa2aab9e">
              Herr talman! När alliansregeringen tillträdde 2006 rivstartades
              arbetet med att utveckla nya metoder och nya arbetssätt för att
              skydda värdefulla naturområden. Den nya politik som vi debatterar
              här i dag stärker samarbetet med markägarna. Det ökar användningen
              av naturvårdsavtal och långsiktigt bevarande av statens mark.
            </seg>
            <seg n="74937164">
              Den politik som under lång tid har bedrivits på det här området
              har hållit ett alltför lågt tempo. Den har varit fastlåst i ett
              uppifråntänk. Alliansregeringen ärvde en naturvårdspolitik med
              ett arbetssätt, ett regelverk och metoder som var otillräckliga
              för att skydda tillräckligt med skyddsvärd skog. För varje år
              kom vi längre bort från att nå delmålet Levande skogar.
            </seg>
            <seg n="f4aedb8d">
              De värdefulla miljöer vi har i Sverige i dag har i mycket stor
              utsträckning tillkommit tack vare enskilda markägares gedigna
              arbete med att både bruka och skydda skogen. Dock har vi inte,
              som jag har sagt innan, tagit till vara den kraft och den initiativförmåga
              som finns hos dessa markägare. Naturvårdspolitiken har alltför
              ofta uppfattats negativt av enskilda markägare.
            </seg>
            <seg n="bae182a6">
              De förslag som finns i propositionen och i miljö- och jordbruksutskottets
              betänkande vad gäller hållbart skydd för naturområdena leder till
              att vi breddar arbetet med naturvård genom flera utvecklade åtgärder
              och vägar för att nå miljökvalitetsmålen och skydda de skogar,
              våtmarker och naturmiljöer som behöver skyddas. Vi stärker arbetet
              tillsammans med markägare genom att vi tar kunskapen och engagemanget
              till vara på ett väldigt tydligt sätt. Vi ger markägarna en möjlighet
              att ta initiativ till formellt skydd genom Kometprogrammet. Vi
              utvecklar flexibla skyddsformer. Naturvårdsavtal ska användas
              i högre utsträckning och bidra till en delaktighet i att förvalta
              natur- och kulturvärden för framtiden.
            </seg>
            <seg n="e8c80f52">
              Flera aktörer behöver även medverka i naturvården, och samverkan
              mellan myndigheter, markägare och andra aktörer behöver förbättras
              på flera områden. Markägare som har höga naturvärden på sin mark
              och som gör frivilliga insatser för att bevara dessa är värda
              all uppskattning. I den delen är avskaffandet av toleransavdraget
              en viktig del för att visa dem uppskattning och visa att det arbete
              och den kraft de lägger ned är värd all uppskattning och också
              värd en liten extra morot för att de ska kunna fortsätta det här
              arbetet.
            </seg>
            <seg n="9720c036">
              Vi ska också se till att bevara statens skyddsvärda skogar långsiktigt.
              Ola Sundell nämnde tidigare att marker på Sveaskogs ägor fått
              ett långsiktigt skydd i naturreservat. I propositionen tar regeringen
              nästa steg att säkerställa ett långsiktigt skydd för värdefulla
              skogar på mark som förvaltas av Fastighetsverket och Fortifikationsverket.
            </seg>
            <seg n="6f9b9815">
              Regeringen presenterar även en strategi för att nå delmålet om
              formellt skydd av skogsmark. Delmålet om formellt skydd ligger
              inom räckhåll till år 2010 genom att bland annat delar av Sveaskogs
              mark, bevarande av statens skyddsvärda skogar samt pågående bevarandearbete
              kombineras med dessa nya arbetssätt i dialog med markägare vilket
              den här politiken ska leda fram till.
            </seg>
            <seg n="5b6f62ab">
              Fru talman! Vi har konstaterat att under de åtta åren fram till
              2006 skyddades 148 000 hektar formellt och långsiktigt. Det motsvarar
              en takt på 18 00019 000 hektar per år. Med den takten skulle målet
              inte nås förrän 2020, inte ens med ökade anslag på miljöbudgeten
              på 1 miljard om året skulle målet nås i tid. Anslagsvägen var
              därmed inte möjlig. Arbetssätt och metoder har varit otillräckliga.
              Vi kan konstatera att Miljömålsrådet slog fast i den fördjupade
              utvärderingen 2008 att delmålet om långsiktigt skydd av skogsmark
              inte skulle nås till 2010.
            </seg>
            <seg n="6bb88431">
              Efter det att regeringen alltsedan början av 90-talet gjort upprepade
              ansträngningar och misslyckanden blev skyddet av Sveaskogs värdefulla
              skog ett faktum förra året. Alliansregeringen lyckades nå en överenskommelse
              med Sveaskog. Regeringen lyckades nå en överenskommelse om att
              långsiktigt skydda 70 000 hektar.
            </seg>
            <seg n="9df827b6">
              Nu tas, vilket har berörts tidigare i debatten, ytterligare steg.
              Vi ser till att 42 000 hektar av Fastighetsverkets skogsmark nedanför
              fjällgränsen överförs till Naturvårdsverket för reservatsbildning.
              9 000 hektar av Fortifikationsverkets marker förs också över till
              ett skydd. Med hjälp av dessa åtgärder kommer totalt 184 000 hektar
              skog att få ett långsiktigt skydd under alliansregeringen. 148
              000 hektar lyckades man skydda under en åttaårsperiod. Nu skyddar
              vi 184 000 hektar, vilket gör att vi är i närheten av att nå målet
              om långsiktigt skydd för levande skogar. Vi är så pass nära att
              vi troligtvis kommer att nå målet. Den bedömningen gör regeringen.
              Det är hedervärt. Vi kan också konstatera att ingen tidigare regering
              har varit i närheten av detta.
            </seg>
            <seg n="f1bad387">
              Fru talman! Med det här betänkandet och propositionen från regeringen
              stärker vi samarbetet med markägare, vi ökar användningen av naturvårdsavtal
              och långsiktigt bevarande av statens mark och vi tar oss närmare
              målet om levande skogar.
            </seg>
          </u>
          <note type="speaker" n="2b12a032">
            Anf. 134 BO BERNHARDSSON (s) replik:
          </note>
          <u who="bo_bernhardsson_0a20d4" xml:id="i-b651c5ed9c27ab64-1" n="60223ad7">
            <seg n="cb2c34cf">
              Fru talman! Vi är inte riktigt i mål än, Claes Västerteg. Det
              är inte riktigt klart. Det finns olika uppfattningar om huruvida
              regeringens politik kommer att leda fram till målet att skydda
              den skog som ska skyddas till 2010.
            </seg>
            <seg n="94657fed">
              Det är självklart att jag inte skulle drömma om att säga att
              den förra regeringen gjorde allt som var möjligt. Det är klart
              att det alltid finns mer att uträtta. I vissa stycken säger vi
              ja till de åtgärder regeringen föreslår nu.
            </seg>
            <seg n="0f7ff378">
              Jag måste upprepa bilden av detta än en gång. Den tidigare socialdemokratiska
              regeringen ökade hela tiden anslaget till det här området. Det
              är ett faktum. Den borgerliga regeringen gjorde en rivstart genom
              att dramatiskt skära ned anslaget. Det är klart att det kommer
              att påverka möjligheterna att sätta in insatser framöver för att
              klara den biologiska mångfalden. Ni har dessutom och det är en
              del av det viktiga perspektivet systematiskt förstört de offentliga
              finanserna genom stora skattesänkningar. Det skapar i sig en situation
              där vi framöver kommer att ha svårare att sätta in insatser också
              på detta område. Det hänger naturligtvis ihop.
            </seg>
            <seg n="4a8f14cd">
              Ni driver offentlig ekonomi i sank. Ni drar medvetet ned på resurserna
              för att klara den biologiska mångfalden. Sedan räddas ni av de
              statliga företagen. Där är vi överens. Det är bra insatser. Självklart
              ska vi använda statens skogsinnehav, men vi ska inte låta staten
              betala sig själv och på det sättet ytterligare urholka möjligheterna
              och resurserna för att klara detta. Det är inte slut än. Vi är
              inte framme.
            </seg>
          </u>
          <note type="speaker" n="948a9695">
            Anf. 135 CLAES VÄSTERTEG (c) replik:
          </note>
          <u who="claes_vasterteg_4494bf" xml:id="i-e2a31e62b7fe107a-3" n="8597c0dc">
            <seg n="e173b3f9">
              Fru talman! Jag sade i mitt anförande att vi är på väg att nå
              målet om levande skogar. Vi kunde konstatera att vi inte skulle
              nå målet till 2010 om vi hade gjort så som man har gjort innan.
              Jag noterade i Bo Bernhardssons anförande att det råder en bred
              enighet för den politik som vi för och som vi ska föra framöver.
            </seg>
            <seg n="7017557f">
              Vi har nått en överenskommelse med till exempel Sveaskog. Det
              är något som man har försökt med tidigare men inte har nått hela
              vägen fram. Med den politik som alliansregeringen för når vi målet
              om man väljer Bo Bernhardssons uttryck är vi nära målet. Vi gör
              bedömningen att vi har förutsättningar att nå målet. Vi gör det
              på ett mer effektivt sätt. Vi använder de resurser vi har på ett
              mer effektivt sätt. Jag tycker att det är en tydlig bild av hur
              alliansregeringen arbetar. Vi är rädda om skattebetalarnas pengar.
              Vi ser till att skattebetalarna får behålla mer av sina pengar
              i plånboken, och vi ser till att använda de resurser som vi har
              i statens budget på ett mer effektivt sätt så att vi kommer närmare
              måluppfyllelsen.
            </seg>
            <seg n="5d516e06">
              Jag konstaterar avslutningsvis att Bo Bernhardsson i sitt partis
              budget på miljöområdet har 50 miljoner kronor mer. Om man ska
              fortsätta som man har tänkt sig innan räcker det inte ens med
              1 miljard mer per år. Med det tidigare arbetssättet är det rätt
              stor skillnad mellan att lägga på 50 miljoner mer eller att lägga
              på 1 miljard mer, som är det som i själva verket behövs. Det är
              en haltande argumentation att göra stor skillnad på 50 miljoner
              kronor. Vi använder resurserna effektivt, och vi tar oss närmare
              målet.
            </seg>
          </u>
          <note type="speaker" n="ca3c12b4">
            Anf. 136 BO BERNHARDSSON (s) replik:
          </note>
          <u who="bo_bernhardsson_0a20d4" xml:id="i-b651c5ed9c27ab64-2" n="60223ad7">
            <seg n="a9b2b3e1">
              Fru talman! Vi är inte på något område, Claes Västerteg, inte
              det här heller, oberörda av det som sker med de offentliga finanserna.
              Vi kan inte tänka bort att för varje steg ni tar för att underminera
              de offentliga finanserna genom att sänka skatterna får naturligtvis
              vi också mindre handlingsutrymme. Det är självklart. Ni gjorde
              det förra gången ni regerade och ni gör det igen. Ni underminerar
              de offentliga finanserna. Det är självklart att det också påverkar
              våra möjligheter på det här området. Det påverkar på alla områden.
            </seg>
            <seg n="2e7f9b15">
              Häromveckan var det ett miljömålsseminarium i andrakammarsalen.
              Hur pekade mungiporna, Claes Västerteg, när det gäller målen om
              levande skogar och biologisk mångfald? De pekade nedåt.
            </seg>
            <seg n="c36ee8ac">
              Jag skulle kunna ställa mig här och citera åtskilliga kritiker
              som inte delar uppfattningen att vi kommer att nå målen. Det är
              stora stenar som fortfarande ligger i vägen, även om vissa framsteg
              har gjorts med hjälp av det statliga skogsinnehavet. Så är det.
              Det är stora stenar som ligger framför oss. Vad ni har gjort genom
              att dels allmänt sett underminera statsfinanserna, dels låta staten
              betala sig själv för skydd av skog, är att ni har försämrat förutsättningarna
              framöver att göra insatser för att klara den biologiska mångfalden.
              Det är ett faktum.
            </seg>
          </u>
          <note type="speaker" n="8f3b907f">
            Anf. 137 CLAES VÄSTERTEG (c) replik:
          </note>
          <u who="claes_vasterteg_4494bf" xml:id="i-859045525995b1bf-2" n="8597c0dc" next="i-db1a4945c1b33b6e-2">
            <seg n="3eb52c7a">
              Fru talman! Det är ett faktum att Socialdemokraterna än så länge
              har ställt upp på tre av fyra skattesänkningar som alliansregeringen
              har genomfört. Det här är inte en ekonomisk-politisk eller skattepolitisk
              debatt, men jag kan inte undanhålla mig från att konstatera det
              faktumet.
            </seg>
            <seg n="ccc1ce7c">
              De steg vi har tagit, till exempel via det vi har gjort på Sveaskogs
              område, Bo Bernhardsson, är ett långsiktigt skydd av 70 000 hektar.
              Det frigörs medel som vi skulle ha använt för dessa 70 000 hektar.
              I och med att staten inte betalar Sveaskog för detta område kan
              vi använda de pengar som skulle ha använts till dessa 70 000 hektar
              till att göra ytterligare insatser på området. Det är också en
              del i det som tar oss närmare målet. I samband med det som redovisades
              vid miljömålsseminariet för några veckor sedan och gubbarna där
              fanns inte den här politiken med i analysen. Överenskommelsen
              med Fortifikationsverket och Fastighetsverket fanns inte med i
              den analysen, utan den byggde på vad som historiskt har gjorts.
            </seg>
            <seg n="7088ccec">
              Det vi gör i dag och de steg vi tar för oss närmare målet. Vi
              och regeringen gör bedömningen att vi har all möjlighet att nå
              målet Levande skogar till 2010. Det har ingen regering tidigare
              lyckats med. Vi är effektiva, och vi är ansvarsfulla med skattebetalarnas
              pengar.
            </seg>
          </u>
          <note n="79d0351b">
            Anf. 138 ANITA BRODÉN (fp):
          </note>
          <u who="claes_vasterteg_4494bf" xml:id="i-db1a4945c1b33b6e-2" n="8597c0dc" prev="i-859045525995b1bf-2">
            <seg n="9475868e">
              Fru talman! Biologisk mångfald är en förutsättning för livet
              på jorden. Det är därför helt naturligt en hörnsten i regeringens
              miljöpolitik. Skydd av naturområden är ett av flera verktyg för
              att uppnå miljökvalitetsmålen.
            </seg>
            <seg n="7c21fbd1">
              Denna sommar har vi haft den stora glädjen att få inviga Kosters
              nationalpark. Det är mycket intressant, för här har det hela tiden
              varit ett underifrånperspektiv, ett engagemang och en stor delaktighet.
            </seg>
            <seg n="921f472d">
              Det stämmer inte, som Tina Ehn framförde, att det inte skulle
              finnas pengar till Naturum. Tvärtom finns det reserverade medel
              till ett Naturum. Miljöministern har betonat att så är fallet.
              Däremot kan man konstatera att prispengen plötsligt ökades kraven
              på pengar trefaldigades och här har regeringen sagt stopp och
              belägg. Det gäller också att man väl förvaltar de medel som man
              har fått sig till del. Det är viktigt att påpeka.
            </seg>
            <seg n="920f1412">
              Nationalpark har vi fått inviga, och ett Naturum kommer det att
              bli.
            </seg>
            <seg n="5fe2a2f2">
              Det gäller att finna hållbart skydd av naturområden på ett klokt
              och kostnadseffektivt sätt och där stor delaktighet och engagemang
              finns, precis som vid Kosters nationalpark.
            </seg>
            <seg n="70e13456">
              Fru talman! Världens skogar innehåller, precis som jag har sagt
              i ett tidigare anförande, 70 procent av den biologiska mångfalden.
              Det är en mångfald som dessvärre har minskats under senare år,
              vilket vi verkligen måste se på ett oerhört seriöst sätt. Vi har
              ett globalt ansvar att medverka till att skogsfrågan nu kommer
              upp på högsta politiska nivå i samband med klimattoppmötet. Men
              vi har också ett ansvar att göra vår egen läxa, att se till att
              skydda våra egna skogar.
            </seg>
            <seg n="f378dea0">
              Jag är personligen mycket oroad över Miljömålsrådets information
              att skogar med höga värden avverkas. Där skriver man också: Nyckelbiotoper
              avverkas i ökande omfattning. Det är därför mycket angeläget att
              vi gemensamt arbetar för att säkerställa att skog som betecknas
              ha mycket höga miljövärden och som är skyddsvärd inte ska avverkas.
            </seg>
            <seg n="03e72af8">
              Här känner jag att det är viktigt att vi är många vakthundar.
              Vi har från vårt parti talat om en frysning när sådan skog är
              i fara.
            </seg>
            <seg n="c5675669">
              Fru talman! Alliansregeringen är övertygad om värdet av att berörda
              markägare involveras och engageras, och därför tycker vi att det
              är oerhört värdefullt med Kometprogrammet. Det riktar sig i huvudsak
              till privata, enskilda markägare som genom riktad information
              förväntas ta initiativ till skydd av områden. Att stärka det lokala
              inflytandet och den lokala förankringen och att ha samverkan är
              positivt. Det är inte lösningen på allt, men det medverkar till
              en långsiktigt hållbar lösning.
            </seg>
            <seg n="6bd95a21">
              Statens skogar har debatterats här i dag, och det är angeläget
              att använda statens skogar som föredömen, men också som utbytesskogar.
            </seg>
            <seg n="8c934b8f">
              Jag har i många tidigare sammanhang lyft fram värdet av att använda
              Sveaskog som utbytesskog vid reservatsbildningar något som Statskontoret
              i sin utredning också kom fram till. Sveaskog är Sveriges största
              skogsägare, och möjligheterna är stora att använda sig av Sveaskog
              som utbytesskog också till kyrkoägda skogar och bolagsskogar.
              I samband med en analys av Sveaskogs framtida inriktning och uppdrag
              ska förutsättningarna för ett långsiktigt skydd vägas in.
            </seg>
            <seg n="3e292c44">
              Jag kan inte låta bli att konstatera att det i fråga om den kyrkligt
              ägda skogen ska betonas att man har ett särskilt ansvar, ett förvaltarskapsansvar.
              Det är frestande att önska att man för den kyrkligt ägda skogen
              skulle använda sig av tiondet som en symbolhandling, att avsätta
              10 procent av sin skogliga mark. Min önskan är att man ska lyfta
              upp den frågan i de sammanhangen.
            </seg>
            <seg n="113fd514">
              Det har förts en debatt mellan Claes Västerteg och Bo Bernhardsson.
              Vi ser nu en möjlighet att uppnå delmålet Levande skogar, och
              det är givetvis mycket positivt.
            </seg>
            <seg n="6e850953">
              Vi har hört om hur mycket som avsattes av den tidigare regeringen
              och hur mycket som har avsatts under de senaste tre åren, och
              därför upprepar jag inte de siffrorna. Jag vill ändå säga att
              vi nu ser ut att kunna avsätta så mycket som 400 000 hektar skogsmark.
              Då ska vi också lägga till 500 000 hektar som omfattas av den
              frivilliga avsättningen. Det är, mina vänner, ytterligare 900
              000 hektar skogsmark. Det är häftigt, och det är värdefullt.
            </seg>
            <seg n="f509d162">
              Fru talman! Under senare tid har det förts en diskussion kring
              kontinuitetsbruk. Det har också tagits upp här jag tror att det
              var Jacob Johnson som tog upp den frågan, möjligen Tina Ehn. Ett
              aktuellt rättsfall har uppmärksammats där en skogsägare inte tilläts
              använda sig av denna metod. Orsaken baserades på att skogsmarken
              inte skulle utnyttjas på ett tillräckligt effektivt sätt.
            </seg>
            <seg n="24ebdf44">
              Detta har skapat många frågetecken, och jag anser att det är
              bra att ett arbete nu pågår för ökad utbildning, rådgivning och
              forskning då det torde finnas ett behov av alternativ till trakthyggesbruk.
              Det finns nu ett regleringsbrev om tillskjutna medel för att stimulera
              denna kunskap och skapa bättre riktlinjer. Det välkomnar jag.
              Givet är också att en skogsägare ska känna den möjligheten att
              också få välja en skogsavverkningsmetod som syftar till att skona
              marken och bevara den biologiska mångfalden.
            </seg>
            <seg n="d97b1cd0">
              Fru talman! Slutligen vill jag säga att jag anser att det är
              av största vikt att vi fortsätter att ta stor naturhänsyn. I samband
              med årets redovisning av miljömålen, där också utredningen om
              miljömålsstrategin redovisades, framkom förslag och behov av ett
              ökat engagemang från näringslivet i dessa frågor. Biologisk mångfald
              och ekosystemtjänster värdesätts alltmer inom EU och genom den
              process som regeringen har initierat. Flera uppdrag har nu getts
              till olika myndigheter där man kommer att titta på hur det svenska
              naturvårdsarbetet uppfyller kraven på en grön infrastruktur.
            </seg>
            <seg n="63ed628e">
              Det är angeläget att stärka lokala och kommunala naturvårdssatsningar.
              Där har Lonasatsningen uppmärksammats, och vi har fått ett glatt
              bifall till det förslaget en fortsättning på ett tidigare förslag
              från oppositionen, skulle jag vilja lägga till. Vi tar vara på
              goda idéer, för dem vidare och utvecklar dem. Det är angeläget
              och positivt att naturmiljöer och den biologiska mångfalden nu
              vägs in i översiktsplaner. Det är också angeläget att det kommer
              att upprättas kommunala naturvårdsprogram.
            </seg>
          </u>
          <note n="89ae4568">
            Med detta, fru talman, yrkar jag bifall till förslaget i betänkandet.
          </note>
          <note type="speaker" n="e7381c9c">
            Anf. 139 TINA EHN (mp) replik:
          </note>
          <u who="tina_ehn_9c2cbf" xml:id="i-8bfdf4f659b04b36-8" n="6e08f39d">
            <seg n="023148fa">
              Fru talman! Tidigare i dag sade Anita att 70 procent av den biologiska
              mångfalden finns i skogen. Det är bra att vi är överens om att
              den innehåller en rik biologisk mångfald.
            </seg>
            <seg n="677bc0c0">
              Jag uttryckte mig tydligen på ett felaktigt sätt när det gällde
              Naturum Kosterhavet. Det är möjligt att jag sade att det inte
              skulle bli av alls. Man har dock kunnat läsa att det inte finns
              pengar till det nu och att man för närvarande inte tänker satsa
              på det dyra Naturum i Kosterhavets nationalpark. Jag lägger ingen
              värdering i det, utan det är något jag har läst.
            </seg>
            <seg n="1f5f2fa9">
              Det här kan kanske bero på att den biologiska mångfalden har
              fått minskat anslag. Naturvårdsverket har sagt att regeringen
              har krympt anslaget med 200 miljoner men att Naturvårdsverket
              ändå klara av att betala ut pengarna, vilket man inte har gjort.
            </seg>
            <seg n="c6843cc4">
              I juni kritiserade miljöminister Andreas Carlgren Naturvårdsverket
              för att man inte hade prioriterat rätt. Man har därför gjort en
              omprioritering, men det innebär att man någonstans måste hitta
              mer pengar. Jag kan tänka mig att en del av de pengar som skulle
              gå till Naturum får man försöka samla ihop.
            </seg>
            <seg n="bb2da1bc">
              Vi har debatterat detta länge, men vi ser att det är mindre pengar
              och att det är kompletterande metoder som ska leda till att vi
              ändå får ett ökat skydd. Jag får inte det att gå ihop riktigt.
            </seg>
          </u>
          <note n="045dfb53" type="speaker">
            Anf. 140 ANITA BRODÉN (fp) replik:
          </note>
          <u who="anita_broden_cedeb2" xml:id="i-e4ad4c7752b1b122-0" n="bc350743">
            <seg n="a002182c"/>
            <seg n="c5879599">
              Fru talman! Det är viktigt att vi håller oss till fakta. Därför
              tyckte jag att det var viktigt att ta upp denna fråga, Tina Ehn.
              Fakta är Naturum vid Kosterhavets nationalpark var kostnadsberäknat
              till 23 miljoner kronor. Det avsattes också 23 miljoner kronor
              för detta ändamål. Under resans gång växte projektet. I somras
              var man uppe i en summa av 80 miljoner kronor.
            </seg>
            <seg n="881bb136">
              Då var det rimligt att regeringen genom Andreas Carlgren sade
              att man utlovat 23 miljoner och att Naturum ska byggas. Sedan
              finns det alla möjligheter att söka medel från andra finansiärer.
              Det handlar om förvaltarskap, om trovärdighet och om att ord och
              överenskommelser ska gälla. Håller inte en regering i pengarna
              är det fara å färde. Då behövs det oändligt mycket mer resurser
              och pengar också inom området biologisk mångfald.
            </seg>
            <seg n="a9ca29df">
              Vi ska vara rättvisa och säga att ingen regering någonsin har
              haft en sådan stor summa totalt till biologisk mångfald som alliansregeringen.
              Den sänktes under förrförra mandatperioden och höjdes igen. Sedan
              har den sänkts något, men i det stora sammanhanget är det stor
              skillnad jämfört med den tidigare regeringens satsning på detta.
            </seg>
            <seg n="e7cc2bc7">
              Jag skulle önska att vi kunde satsa ännu mer eftersom jag brinner
              så för dessa frågor, men det handlar om att vara kostnadseffektiva
              och förvalta de medel som vi har.
            </seg>
          </u>
          <note type="speaker" n="1d2c97d4">
            Anf. 141 TINA EHN (mp) replik:
          </note>
          <u who="tina_ehn_9c2cbf" xml:id="i-5ea3dd3ba76eab25-0" n="6e08f39d" next="i-e0ae2367e2a90344-0">
            <seg n="f390c459">
              Fru talman! Jag förstår inte matematiken. Hur kan summan vara
              mycket större än tidigare när man har dragit ned på anslaget?
              Man kanske menar med landsbygdsprogram och annat, men där har
              vi varit med och jobbat för ökade resurser till miljön. Vi har
              haft en gemensam strategi, och då kan man väl inte säga att det
              bara är regeringens verk. Anita får gärna utveckla hur summan
              har blivit större särskilt med tanke på vad alla andra säger och
              vad vi ser i budget. Det är i så fall mycket märkligt, för vi
              har sett en neddragning.
            </seg>
            <seg n="32a779d3">
              Jag tänkte ta upp något som jag ställde en fråga till Andreas
              Carlgren om. Man flyttar över hundratusentals hektar skog från
              statens marker från kategorin frivilligt skydd till kategorin
              formellt skydd, vilket gör att det blir mindre resurser till det
              frivilliga skyddet. Det blir dessutom en regional skillnad. Det
              är definitivt lika viktigt att man tittar på hur de regionala
              målen slår. Kritiken är svår att lyfta fram, för man måste se
              hur det har gått till. Men det är så det är. Jag fick inget svar
              av miljöministern på hur man ska uppnå de regionala målen, men
              det kanske jag kan få någon indikation på här.
            </seg>
          </u>
          <note n="2e1cd019">
            Anf. 142 ANITA BRODÉN (fp) replik:
          </note>
          <u who="tina_ehn_9c2cbf" xml:id="i-e0ae2367e2a90344-0" n="6e08f39d" prev="i-5ea3dd3ba76eab25-0">
            <seg n="2f6da14e">
              Fru talman! Vi kommer att ha en budgetdebatt lite senare. Där
              kommer vi att kunna dribbla kronor och ören. Det jag ändå vill
              nämna och påminna om är att biologisk mångfald innefattar så oerhört
              mycket. Alliansregeringen har satsat mycket på havsmiljön, Östersjöfrågan.
              Vi anser att det också givetvis inryms i den biologiska mångfalden.
              Där finns en stor del.
            </seg>
            <seg n="6ca1c61e">
              Sveaskogslösningen är jag oerhört glad över att vi kommit fram
              till. Det är första steget. Det gäller nu att gå vidare med att
              använda Sveaskog ännu mer som utbytesskog men också som pilotskog,
              ett föredöme för hur man vårdar, skyddar och använder skogen och
              givetvis utvinner skogsråvara. Den ska kunna användas på alla
              sätt.
            </seg>
            <seg n="13eb0456">
              Det riktigt positiva är att vi har kunnat visa att det gick att
              komma fram. Vi kunde få en överenskommelse och en lösning. Nästa
              steg är bolagsskogarna. Man ska kunna göra trepartsbyten ännu
              mer effektivt. Det handlar även om kyrkans skogar. Det är många
              steg på vägen.
            </seg>
            <seg n="e1a10086">
              Därmed, fru talman, tror jag att jag har svarat på de flesta
              frågorna.
            </seg>
          </u>
          <note type="speaker" n="7d7fbb92">
            Anf. 143 IRENE OSKARSSON (kd):
          </note>
          <note n="5ac0abf4">
            Fru talman! Jag yrkar bifall till utskottets förslag i betänkandet
            och avslag på samtliga motioner.
          </note>
          <u who="christina_oskarsson_878bdc" xml:id="i-f8e09119885c4b47-1" n="270be13c" prev="i-e310adb9c290c026-1">
            <seg n="365acbe0">
              Naturen ska förvaltas. Naturområden ska skyddas och vårdas. Skogsmark
              ska brukas på ett sätt så att vi lämnar den vidare i ett bättre
              skick till kommande generationer än vi tog emot den. Skogen är
              generationsöverskridande, och här gäller det i bokstavlig mening.
            </seg>
            <seg n="3264e1f2">
              Svenskarna anses av många vara naturlyriker. Visst har vi väl
              alla någon gång lyriskt beskrivit gläntan i skogen där solen speglar
              sig i tjärnen och tjädern eller orren hörs spela, de djupa skogarnas
              sus och känslan av att hitta lä under en kofållegran när vinden
              och regnet pinar. Visst kan vi förnimma hur det känns, även om
              vi nu sitter i kammaren och har gjort det i ett antal timmar.
            </seg>
            <seg n="3b5c67d5">
              Skogen är viktig på många sätt. Inte minst har den klimatdebatt
              som vi alla är delaktiga i gjort oss uppmärksamma på det. Skogen
              ska vara energikälla, råvaruproducent, producent av biologisk
              mångfald och producent av livskvalitet och livsrum. Då gäller
              det att göra kloka avvägningar.
            </seg>
            <seg n="022f4f2f">
              Miljömålet Levande skogar bedömdes av Miljömålsrådet 2006 som
              omöjligt att nå. Målet var att nå ett formellt skydd av 400 000
              hektar från 1999 till 2010. År 2006 hade man nått 148 000 hektar.
              Det skulle utan överdrift kunna beskrivas som ett misslyckande.
            </seg>
            <seg n="2cc20808">
              Den proposition vi har behandlat i betänkandet och den avsättning
              som Sveaskog gjorde under föregående år kommer att möjliggöra
              att vi når målet. Samtidigt kommer ett förändrat arbetssätt att
              ge större delaktighet för markägare i arbetet.
            </seg>
            <seg n="8f8be0eb">
              Fru talman! Det är en viktig förändring att vi nu visar de personer
              som bor och lever med skogen tilltro att vilja värna och vårda.
              Det gäller även dem som inte fysiskt bor på platsen längre. Vi
              är rätt många utbor, som det heter, numera. En tydlig signal har
              regeringen gett genom att ta bort toleransavdraget. Det kommer
              att göra att många markägare känner att de äntligen blir trodda
              om att vilja göra något och att de kan få en konkret och tydlig
              rådgivning i vad de bäst kan göra och sedan våga göra det.
            </seg>
            <seg n="c5156194">
              Det flexiblare systemet när det gäller naturvårdsavtal och hur
              långa perioder de kommer att kunna tecknas för är också en viktig
              signal om att det är kvalitet, inte kvantitet, som är det väsentliga.
            </seg>
            <seg n="75e9538d">
              Fru talman! I detta betänkande och i propositionen som ligger
              till grund för det är det tydligt att alliansregeringen tilltror
              markägare förmåga att bidra, förmåga att vara med och förmåga
              att fullt ut ta ansvar för naturvårdsarbete.
            </seg>
            <seg n="7902a465">
              Med detta beslut kommer vi att få se flera markägare som vill
              vara med och skydda värdefull skogsmark åt kommande generationer
              och inte minst förvalta den på ett sådant sätt att värdena består.
            </seg>
            <seg n="9f0c6f55">
              Ibland blir jag orolig för att vi tror att vi ska göra en avsättning
              och låta allt stå som det står. Det är ju ett hundraårigt, tusenårigt
              brukande och sunt förvaltande som har gjort att det ser ut som
              det gör i de här områdena i dag.
            </seg>
            <seg n="b8d0e2ff">
              Fru talman! Kommunerna kommer också att få ökade möjligheter
              att skydda områden som man anser vara väsentliga att skydda. Biotopskyddet
              kommer att möjliggöra för oss som lever tätortsnära att ha bra
              och gedigen miljö inpå knutarna. Kommunerna får det fulla ansvaret
              att välja ut, förvalta och betala för det.
            </seg>
            <seg n="79d9cce2">
              Som vi har hört tidigare i debatten kommer kommunerna att i det
              redskap som Lona ger kunna göra investeringar som gör det möjligt
              för oss som i dag lever lite längre ifrån naturen att ha tillgång
              till den på ett bra sätt.
            </seg>
            <seg n="4639c855">
              I dagens beslut kommer också skyddsvärda skogar som staten förfogar
              över att få ett långsiktigt skydd. Sveaskog har, som sagt, redan
              skyddat. Fortifikationsverket och Fastighetsverket kommer att
              skydda skog. Vi kommer att hantera pengar i interna transaktioner.
            </seg>
            <seg n="728fe82a">
              Visst kan man fundera över om den högra handen ska betala till
              den vänstra, men vi har ett system som ser ut så. Då får vi rätta
              oss efter det tills vi förändrar systemet.
            </seg>
            <seg n="0162a6a3">
              Sammantaget gör detta att vi har goda utsikter att nå målet 2010.
            </seg>
            <seg n="2832befb">
              Fru talman! Med risk för att jag upprepar mig själv och att jag
              upprepar vad tidigare talar har sagt vill jag ändå kommentera
              det så kallade Kometprogrammet.
            </seg>
            <seg n="d48545e7">
              Det kommer att tydliggöra det lokala och regionala inflytandet
              över naturvårdsarbetet. Markägarna kommer att få vara med. Det
              kommer också att innebära att Skogsstyrelsen, Naturvårdsverket
              och länsstyrelserna blir skyldiga att ha en mycket tydligare dialog
              med intressenterna. Det kommer att tillsättas lokala regionala
              råd i dessa frågor. Det är något besynnerligt att man säger att
              det blir svårare att genomföra detta på regional nivå när vi nu
              får en ännu tydligare markör för hur viktigt samrådet är.
            </seg>
            <seg n="ec86aad9">
              Under 2010 kommer fem områden i landet att börja arbeta enligt
              den här metoden. Jag tror att det välkomnas inte minst av de aktörer
              som finns på länsnivå i form av länsstyrelserna, Skogsstyrelsens
              regionala förvaltning, miljöengagerade människor i naturvårdsföreningar
              och liknande samt av de skogsägare som vill ta ett rejält och
              gediget ansvar.
            </seg>
            <seg n="45ebadd6">
              Om vi fortsätter enligt intentionen i betänkandet kommer vi framgent
              att kunna skydda och vårda vår natur och våra skogar så att suset
              från dem hörs i många generationer ännu.
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="b2f2403c">
            18 § Verksamheten inom Europarådet under 2008
          </note>
          <note n="472faa95">
            Föredrogs
          </note>
          <note type="speaker" n="fe1114d6">
            Anf. 144 CARINA HÄGG (s):
          </note>
          <u who="carina_hagg_4f0222" xml:id="i-c0e3d43bd7e4e753-0" n="1c2dc07f">
            <seg n="4d987f85">
              Fru talman! Jag tycker att det är viktigt att vi får möjlighet
              att debattera och samtala om Europarådet i det här fallet lite
              tillbakablickande på verksamhetsåret 2008.
            </seg>
            <seg n="71b9da9b">
              Jag vill ändå ta tillfället i akt och tala om något som har hänt
              det här året. Jag vill även från den här talarstolen välkomna
              Thorbjørn Jagland som ny generalsekreterare i Europarådet. Det
              känns bra att ha fått frågan löst och att vi har en bra person
              på plats så att vi nu kan blicka framåt och ha någon att samverka
              med i de frågor som vi har framför oss.
            </seg>
            <seg n="8a142722">
              Fru talman! Jag yrkar bifall till reservationen. Inledningsvis
              vill jag peka på vårt särskilda yttrande som berör majoritetens
              hållning till Ryssland och vår syn på utvecklingen i detta vårt
              nära grannland.
            </seg>
            <seg n="1a1944d6">
              Socialdemokraternas gruppledare i Europarådet, Björn von Sydow,
              kommer senare i debatten att redogöra för vår syn i denna så viktiga
              fråga. Jag konstaterar nu bara att toppmötet mellan EU och Ryssland
              förläggs till Helsingfors. Datumet är den 18 november, vilket
              gör att den här debatten är extra aktuell.
            </seg>
            <seg n="58110a21">
              Fru talman! Vi har under perioden arbetat intensivt för att sätta
              fokus på diskriminering. Det gäller inte minst Litauens syn på
              hbt-personer. Andra intressanta och viktiga frågor är romernas
              situation i Italien. Vi kan se att det är ett problem också i
              andra länder. Vi har även i vårt land en del att åstadkomma när
              det gäller förbättringar. I dag har det varit ett seminarium i
              Riksdagshuset om den här frågan.
            </seg>
            <seg n="d031c022">
              Med en reservation om Europarådets konvention om människohandel
              anknöt vi till en av våra motioner. Det finns även andra motioner.
              Vi ser samlat på den här frågan. Jag är glad att även här kunna
              peka på den samstämmighet som finns inom oppositionen, s, mp och
              v. Vi är mycket bekymrade över att regeringen och majoriteten
              i kammaren har valt att prioritera ned frågan. Det har också visat
              sig i hur man hanterar skrivelsen. Det är avgränsat till den svenska
              delegationen till Europarådets parlamentariska församling.
            </seg>
            <seg n="ac615e55">
              Jag hade trott att detta var en fråga där vi gemensamt och i
              samstämmighet skulle kunna arbeta för att få en ratificering i
              kammaren innan vi blev ordförandeland i Europarådet. När så inte
              skedde trodde jag att vi åtminstone skulle få det till stånd innan
              vi blev ordförande i EU och på så sätt kunna knyta ihop arbetet
              i EU och Europarådet. Jag tycker att det är ytterst viktigt att
              vi får den samlade synen på hur vi ska förhålla oss. Så är nu
              icke fallet.
            </seg>
            <seg n="894c32ec">
              Det är märkligt mot bakgrund av att det finns en utredning som
              har varit klar länge. Det handlar om ett mycket litet ingrepp
              lagstiftningsmässigt. Det finns inga komplikationer. Det finns
              en bred samstämmighet, något som regeringens företrädare underströk
              när vi genomförde en uppvaktning.
            </seg>
            <seg n="34a2b77b">
              Jag kan bara tolka detta som att det är en nedprioritering. Det
              leder också till att det är svårt att lösa ut andra frågor som
              är knutna till konventionen, som till exempel hur man ska stärka
              kapaciteten för uppföljningsmekanismen GRETA. Hur ska man få resurser
              att ta emot nya länder? Man kan ansluta sig till konventionen
              både som medlemsland och observatörsland, men det gäller också
              övriga länder och EU självt. Där kommer också en koppling till
              EU.
            </seg>
            <seg n="073abb4e">
              Majoriteten har valt att lyfta fram att brottsoffer ska få möjlighet
              till tolkning i rättsprocesser. Jag kan understryka att det naturligtvis
              är oerhört viktigt för att få sin sak rättvist prövad, men det
              finns också andra frågor som vi tycker är viktiga att lyfta fram.
            </seg>
            <seg n="af5024da">
              Det handlar om efterfrågan och trafficking. Om ingen efterfrågar
              kvinnor, ofta underåriga, för sexuella ändamål har vi heller ingen
              marknad för denna vår tids slavhandel.
            </seg>
            <seg n="d3205734">
              Vi har kopplingen till organiserad kriminalitet. Det finns många
              frågor som jag har tyckt vara viktigare att lyfta fram.
            </seg>
            <seg n="f1d545a1">
              Majoriteten har valt att peka på tolkningen som i och för sig
              också är viktig.
            </seg>
            <seg n="eea0ba69">
              Jag skulle vilja få svar på varför man har valt att politiskt
              prioritera ned den här frågan. Jag hade gärna sett att man hade
              förstärkt Europarådets möjlighet att arbeta med den här frågan.
            </seg>
            <seg n="9ecf458d">
              Nu hör jag att man utan den här konventionsgrunden vill förstärka
              någon kapacitet på EU-sidan. Vi måste ha en samlad syn och ett
              samlat förhållningssätt och verka utifrån det starka instrument
              som en ny konvention är.
            </seg>
            <seg n="c7e64b4d">
              Utöver det arbetar Europarådet intensivt med något som vi i kammaren
              har varit en stor del av, nämligen våld mot kvinnor genderbaserat
              våld. Det var en kampanj som denna kammare liksom många andra
              parlament inom Europarådet var en del av. Det ledde fram till
              behovet av att arbeta fram en konvention mot genderbaserat våld.
              Två synsätt har stått emot varandra. Det är dels en genderbaserad
              konvention som omfattar våld i olika former mot kvinnor, dels
              den syn som majoriteten har företrätt dock inte alltid i voteringar
              i Europarådets parlamentariska församling och som kommer till
              uttryck i förhandlingarna. Det handlar om att göra en så snäv
              konventionstolkning att till exempel hedersrelaterat våld inte
              skulle kunna inkluderas. Det är ett område som ofta lyfts fram
              som prioriterat för inte minst jämställdhetsministern. Men här
              är man beredd att arbeta fram en konvention som inte täcker ett
              sådant område. Jag skulle gärna vilja ha ett svar på hur man ser
              på denna konvention framdeles.
            </seg>
            <seg n="c1ee3287">
              Vi har valt att inte reservera oss på den punkten, men vi har
              på olika sätt uttryckt vårt intresse för den frågan och arbetat
              väldigt intensivt tillsammans med övriga oppositionspartier för
              att nå fram till en konvention som har en träffsäkerhet och som
              kan vara konstruktiv att arbeta utifrån.
            </seg>
            <seg n="fa8b6f50">
              Jag tror att detta är ett område där vi kan göra skillnad och
              där den traditionella syn som vi i Sverige har på dessa frågor
              skulle kunna spela roll.
            </seg>
            <seg n="3bc22e81">
              Jag tycker att det är oerhört viktigt att vi vågar se den koppling
              som finns när det gäller kvinnor som är utsatta för trafficking
              och utnyttjas sexuellt, och då är prostitution en del av det.
              Men här har det funnits en stor osäkerhet och svajighet, och vi
              har vid omröstningar sett att den svenska delegationen inte har
              varit samlad. Det leder till att vårt arbete med att synliggöra
              denna koppling, motverka efterfrågan och stödja offren för människohandel
              försvagas.
            </seg>
            <seg n="b32af31b">
              Jag önskar att vi kan få ett klargörande om att detta var misstag,
              att man är beredd att gå vidare, att man nu ser att konventionen
              mot trafficking är på plats och att man nu är beredd att titta
              också på denna fråga lite djupare för att kunna förstärka arbetet
              mot att kvinnor utsätts för trafficking för sexuella ändamål.
            </seg>
            <seg n="171114ff">
              Jag vill ändå än en gång understryka att det ofta i juridisk
              mening är fråga om barn. Det är alltså underåriga som vi talar
              om som kommer in i prostitution och slavhandel. Det finns även
              män, pojkar och hbt-personer som utnyttjas. Men mestadels är det
              kvinnor och unga som utnyttjas inom prostitution och trafficking
              för sexuella ändamål.
            </seg>
            <seg n="c8b3b8b3">
              Jag tycker att det finns paralleller och länkar mellan den konvention
              som redan finns på plats och som regeringen så här långt har vägrat
              att ratificera och den konvention som håller på att arbetas fram.
              Våld mot kvinnor innehåller också sexuellt våld. Därför är det
              väldigt angeläget att dessa processer hålls samman när det gäller
              synsättet.
            </seg>
          </u>
          <note type="speaker" n="997d04b4">
            Anf. 145 HANS LINDE (v):
          </note>
          <u who="hans_linde_3886bf" xml:id="i-b8932bc307e049ea-0" n="3948737f">
            <seg n="5c473b15">
              Fru talman! Vi har att diskutera och debattera utrikesutskottets
              betänkande angående verksamheten inom Europarådet under 2008.
              Jag vill inledningsvis yrka bifall till reservationen från den
              samlade oppositionen.
            </seg>
            <seg n="7887f1ac">
              Vänsterpartiet anser att Europarådet har en central roll att
              spela som den mellanstatliga arena där Europas länder kan samlas
              för utbyte, samarbete och dialog. I ett Europa där vi ser att
              spänningarna och motsättningarna återigen ökar har Europarådet
              en central roll att spela för att överbrygga motsättningar och
              lägga grunden för samarbete. Vi från Vänsterpartiet delar därför
              den oro som har kommit till uttryck i Socialdemokraternas särskilda
              yttrande över att regeringspartierna i Europarådets parlamentariska
              församling verkat för att utestänga Ryssland. Vi ser att demokratin
              urholkas och de mänskliga rättigheterna inskränks och kränks i
              skrämmande hög grad i dagens Ryssland, men det är inte en utveckling
              vi vänder genom stängda dörrar. Vi behöver fler arenor, inte färre,
              där vi kan påverka och samtala med Ryssland.
            </seg>
            <seg n="3b02e4a5">
              Europarådet är också en central aktör i arbetet för ökad respekt
              för de mänskliga rättigheterna i Europa. Europakonventionen för
              de mänskliga rättigheterna och Europadomstolen är här helt avgörande
              verktyg. För även på en kontinent där diktatur och auktoritära
              system i land efter land har ersatts av demokratier finns det
              ett behov av vakthundar för just de mänskliga rättigheterna.
            </seg>
            <seg n="dc41583f">
              Det kan i detta sammanhang vara bra att påminna om att även Sverige
              har fällts och kritiserats under det gångna året. I augusti kritiserades
              Sverige för de långa isoleringstiderna på häkten och fängelser,
              som Europarådets tortyrkommitté menade ledde till ökad risk för
              psykisk ohälsa och självmord. I våras kritiserades Sverige för
              hanteringen av de nationella minoritetsspråken. Sverige ansågs
              ha mycket kvar att göra för att leva upp till Europarådets minoritetskonvention
              som Sverige ratificerade 2000, och man rekommenderade att rätten
              att använda finska och samiska i kommunikation med myndigheter
              skulle breddas och att tillgången till utbildning i och på minoritetsspråken
              skulle säkerställas.
            </seg>
            <seg n="75af06b1">
              I samband med kritiken sade Thomas Hammarberg, Europarådets kommissionär
              för mänskliga rättigheter, till Ekot i en intervju att lyhördheten
              för kritik utifrån har varit låg. Det är inte så att Sverige är
              bäst på allting när det gäller mänskliga rättigheter utan vi har
              ju också saker som vi borde förbättra. Det är inte svårt att hålla
              med.
            </seg>
            <seg n="e8ffde2d">
              Fru talman! När den förra skrivelsen om verksamheten i Europarådet
              debatterades i denna kammare, våren 2008, var det stundande svenska
              ordförandeskapet i Europarådet och frågan om sexuell och reproduktiv
              hälsa och rättigheter det som stod i fokus. Från en enig opposition,
              även den gången, krävde vi att Sverige tydligt skulle använda
              sitt ordförandeskap till att föra upp frågor om rätten till säkra
              och lagliga aborter, om preventivmedel, om sexualupplysning och
              om hbt-personers rättigheter på dagordningen. Det var inte konstigt
              att vi valde att föra upp just dessa frågor. De sexuella och reproduktiva
              rättigheterna kränks och inskränks systematiskt i en rad av Europarådets
              medlemsstater.
            </seg>
            <seg n="f977e1f3">
              Trots att Europarådet uppmanade samtliga 47 medlemsländer i en
              resolution från den 16 april 2007 att garantera kvinnor rätten
              till laglig och säker abort finns det beräkningar som tyder på
              att det genomförs så många som 800 000 illegala aborter i Europa
              varje år. 800 000 illegala aborter innebär 800 000 fall där kvinnors
              rätt till sin egen kropp har inskränkts. Det innebär 800 000 fall
              där de mänskliga rättigheterna kränkts och det på vår egen kontinent.
            </seg>
            <seg n="f07a4036">
              I debatten den 7 maj 2008 i denna kammare frågade jag de borgerliga
              ledamöterna: Kommer Carl Bildt att gå upp på barrikaderna i Europa
              och slåss för sexualupplysning, för gratis eller billigare och
              tillgängligare preventivmedel, för HBT-personers rättigheter och
              för kvinnors rätt till sin egen kropp och abort? Ledamot efter
              ledamot från den borgerliga sidan intygade i den debatten att
              så skulle bli fallet under det svenska ordförandeskapet i Europarådet.
              I dag vet vi att de borgerliga ledamöterna inte hade täckning
              för sina svar. Det svenska ordförandeskapet i Europarådet kommer
              knappast att gå till historien som ett ordförandeskap som satte
              jämställdhetsfrågorna och kvinnors rätt till sin egen kropp i
              fokus.
            </seg>
            <seg n="c095d709">
              I dagens betänkande har en enig opposition återigen en gemensam
              reservation där vi gemensamt lyfter fram en för Europa central
              och avgörande jämställdhetsfråga, nämligen frågan om trafficking
              eller människohandel. Gemensamt kräver vi att Sverige snarast
              möjligt ratificerar Europarådets konvention om människohandel.
              I denna del instämmer jag helt i vad föregående talare Carina
              Hägg från Socialdemokraterna sade. Tyvärr är detta nämligen ytterligare
              ett exempel på hur Sverige med den borgerliga regeringen inte
              utnyttjar de möjligheter som Europarådet erbjuder att stå på barrikaderna
              i Europa för kvinnors mänskliga rättigheter.
            </seg>
            <seg n="f6d10132">
              Med detta yrkar jag bifall till reservationen.
            </seg>
          </u>
          <note type="speaker" n="aded4aaf">
            Anf. 146 MAX ANDERSSON (mp):
          </note>
          <u who="max_andersson_e19a12" xml:id="i-543c8ca1f9161194-0" n="53d628b5">
            <seg n="024f5d61">
              Fru talman! Europarådet är en väldigt viktig organisation som
              bedriver ett avgörande arbete för fred, för demokrati, för mänskliga
              rättigheter och för stärkande av rättsstaten.
            </seg>
            <seg n="8c962df1">
              I dag debatterar vi betänkandet Verksamheten inom Europarådet
              under år 2008 . Det är en årlig debatt.
            </seg>
            <seg n="b56def0c">
              Det finns en särskild sak som bör lyftas fram angående verksamheten
              i Europarådet under 2008. Det är att Sverige var ordförandeland
              i Europarådets ministerkommitté under andra halvåret.
            </seg>
            <seg n="65e617b1">
              Man kan diskutera de prioriteringar som gjordes. Men det bör
              väl ändå sägas att riksdagens utredningstjänst har kommit fram
              till att det gjordes ett bra jobb under ordförandeskapet trots
              den stora distraktion som dominerade en mycket stor del av verksamheten.
              Kriget mellan Georgien och Ryssland bröt ju ut under det svenska
              ordförandeskapet.
            </seg>
            <seg n="018eed37">
              Fru talman! Helt kort: Det finns en gemensam reservation från
              oppositionen angående vikten av att ratificera Europarådets konvention
              mot människohandel. Jag yrkar bifall till den reservationen och
              ser fram emot den fortsatta debatten. Särskilt ser jag fram emot
              att få höra den borgerliga alliansens försvar av sin Rysslandspolitik.
              Att föra en dialog är väldigt viktigt. Europarådet är ett bra
              forum för att föra den dialogen.
            </seg>
          </u>
          <note type="speaker" n="09c7e3d8">
            Anf. 147 GÖRAN LINDBLAD (m):
          </note>
          <u who="goran_lindblad_b20ee5" xml:id="i-2e0112923b5257ff-0" n="9db2f891">
            <seg n="a47a2e88">
              Fru talman! Jag är särskilt glad över att höra att en företrädare
              för oppositionen är så nöjd med ordförandeskapet i Europarådet
              under den period som skrivelsen avser.
            </seg>
            <seg n="66d0cb2a">
              Från den svenska delegationens sida begärde vi att utredningstjänsten
              skulle utvärdera ordförandeskapet. Den utvärderingen finns att
              tillgå för kammarens ledamöter och för vilka som helst andra som
              önskar läsa den.
            </seg>
            <seg n="a472e956">
              Det är riktigt att kriget mellan Ryssland och Georgien innebar
              en påfrestning för hela Europarådets organisation, inte bara för
              ordförandeskapet utan också, och inte minst, för den parlamentariska
              församlingen och arbetet där.
            </seg>
            <seg n="a92b99cc">
              Enligt min och majoritetens mening gjorde utrikesministern och
              generalsekreteraren helt rätt när det åkte till Tbilisi. I den
              parlamentariska församlingen finns det både partikamrater och
              motståndare till mig som tycker att man först skulle ha åkt till
              Moskva. Jag hör till dem som tycker att man, om det är en eldsvåda
              och man ska rycka ut, åker till den plats där det brinner, inte
              till ett helt annat ställe.
            </seg>
            <seg n="ccd203f1">
              Konflikten mellan Georgien och Ryssland hade ju pågått en lång
              tid innan kriget bröt ut. Det hade varit provokationer från båda
              hållen. Man hade underrättelser om att ryskt pansar redan natten
              den 7 augusti fanns i tunneln mellan Nordossetien och Sydossetien.
              Men hur det är med den saken är det svårt att få bekräftat. Amerikanska
              övervakningssatelliter har naturligtvis bilder på hur det förhöll
              sig. Men det har varit väldigt svårt att få fram var trupperna
              egentligen stod. Faktum är att det tar tre timmar för pansar att
              ta sig genom tunneln. Man var framme betydligt fortare än så.
            </seg>
            <seg n="78c3b3a0">
              Samtidigt försvarar det inte president Saakasjvilis beslut att
              anfalla. Det begicks fel på båda sidor, men övervåldet från den
              ryska sidan var betydligt större än det våld som brukades från
              georgisk sida. Där försvarade man faktiskt i första hand sitt
              eget territorium. Detta med att ryssarna anföll Georgien kan liknas
              vid att danskarna skulle börja bomba Skåne och vi inte skulle
              försvara det.
            </seg>
            <seg n="f5592532">
              Europarådet har under det här året också firat 60-årsjubileum.
              Förberedelserna inför 60-årsjubileet pågick under det svenska
              ordförandeskapet och kulminerade under sessionen i Strasbourg
              nu i septemberoktober med en högtid. Ett antal talare var inbjudna.
              Då hade vi också nöjet att se den nyvalde generalsekreteraren
              Thorbjørn Jagland från Norge.
            </seg>
            <seg n="3b681dbe">
              En stor del av det gångna året har präglats av generalsekreterarvalet
              eftersom det funnits en oenighet mellan ministerkommittén, ministerkommitténs
              ställföreträdare, ambassadörerna som ju oftast är de som sammanträder,
              och den parlamentariska församlingen om hanteringen av det här
              valet. Det slutade med att ministerkommittén föreslog att två
              kandidater kunde ställa upp, båda från socialistgruppen. Det blev
              alltså inget riktigt politiskt val. Snarare blev det en konstruktion
              av det slag som man kan se i ett land som Iran att någon annan
              har bestämt vem som får kandidera. Det är inte riktigt värdigt
              Europarådet.
            </seg>
            <seg n="ee902e89">
              Jag tycker att en bra generalsekreterare valdes; det råder ingen
              tvekan om den saken. Men jag hade gärna sett att han blev vald
              i ett öppnare och friare val än som var fallet.
            </seg>
            <seg n="66b7a8aa">
              Hur ska man då hantera Rysslandsrelationen? Ja, talare här har
              varit inne på just Rysslandsrelationen. Det finns ett underligt
              särskilt yttrande från Socialdemokraterna om detta. Jag vet inte
              vad det finns för motsättning i sammanhanget. Hela tiden har jag
              talat om att ha en dialog. Alla har vi varit överens om att ha
              med Ryssland i organisationen.
            </seg>
            <seg n="bcc76fb5">
              Däremot har vi talat om att Europarådet vare sig det gäller Ryssland,
              Azerbajdzjan, Armenien eller vilket medlemsland som helst som
              inte lever upp till åtagandena enligt konventioner och överenskommelser
              till slut måste införa någon form av sanktion. Det har inte räckt
              att säga aja, baja Ryssland när våra kolleger från ryska duman
              öppet säger att de inte bryr sig om det här, att de inte tänker
              rätta sig efter något av det som gäller i fredsfördraget, och
              går till rysk tv och säger att de har vunnit därför att man inte
              röstat för att bestraffa dem.
            </seg>
            <seg n="8ac26c56">
              Mitt förslag senast i den parlamentariska församlingen var att
              dra in rösträtten resten av året och ompröva den saken i januari.
              Det mest långtgående förslaget gick ut på att ifrågasätta Rysslands
              credentials, deras möjligheter att få delta i den parlamentariska
              församlingen. Det hade inget att göra med deras deltagande i Europarådet
              i stort, i ministerkommittén och så vidare.
            </seg>
            <seg n="452df30a">
              Om det mest långtgående förslaget hade röstats igenom kanske
              har oppositionen missuppfattat detta hade det gått till regelkommittén,
              till Rules Committee som sedan hade kommit tillbaka till församlingen
              med ett förslag om hur vi skulle göra med Ryssland. Ska vi dra
              in rösträtten? Ska vi förbjuda dem att gå på utskottsmöten? Ska
              vi låta dem helt och hållet vara utanför församlingen?
            </seg>
            <seg n="e5e4dc32">
              Det har aldrig varit fråga om att exkludera och om att inte föra
              en dialog. Det är klart att vi måste föra en dialog. Det är viktigt
              att vi gör det också med Ryssland, men inte på vilka villkor som
              helst.
            </seg>
            <seg n="c7a2c531">
              Europarådet grundades för 60 år sedan på en värdegrund. Vi måste
              se till att medlemmarna lever upp till den värdegrunden, alldeles
              oavsett om landet heter Ryssland eller någonting annat.
            </seg>
            <seg n="47ee17a1">
              Apropå Ryssland: Saker pågår i Ryssland som Europarådet har anledning
              att ta ställning till också att de inte lever upp till sina åtaganden.
              I norra Kaukasus, i Transnistrien, Ingusjetien och Tjetjenien,
              pågår ett övervåld. Regeringarna på plats tillåter detta. Den
              ryska regeringen i Moskva tillåter detta. Oppositionsgrupper får
              inte yttra sig fritt. Journalister har man skottpengar på; journalister
              mördas ju. Oppositionella och folk från frivilligorganisationer
              försvinner. Senast förra veckan hade man i den organisation som
              tidigare hette Helsingforskommittén ett antal seminarier om situationen
              i norra Kaukasus. Den är allvarlig. Vi måste se till att göra
              någonting.
            </seg>
            <seg n="30338361">
              Vid varje tillfälle vi sammanträder i den parlamentariska församlingen
              eller i något av dess utskott måste vi se till att diskutera vad
              som händer i Ryssland. Vi måste få till stånd en förändring, så
              jag är helt för en dialog. Men vi måste också vara beredda att
              kunna sätta en gräns och säga: Här är det enough. Vi kan inte
              acceptera att ni bär er åt hur som helst utan att vi ifrågasätter
              rösträtten eller inför någon form av annan sanktion. Alla möjliga
              sanktioner kan tänkas.
            </seg>
            <seg n="a7c86f9d">
              Vidare är det intressant att oppositionen också har en reservation.
              Det är lite lustigt att reservera sig om en skrivelse från ett
              år tillbaka i tiden. Men det är klart att vi i sakfrågan, när
              det gäller att ratificera konventionen om trafficking, är totalt,
              fullständigt, överens.
            </seg>
            <seg n="248adf05">
              I vår delegation i Europarådets parlamentariska församling har
              vi avlämnat en gemensam skrivelse till regeringen där vi kräver
              att man fort ratificerar konventionen. Vi har också gemensamt
              uppvaktat visserligen var jag då utomlands, men jag stod bakom
              den uppvaktningen ministerns närmaste medarbetare Graner om en
              snar ratificering. Men detta har långhalats, inte bara nu utan
              också redan under den förra regeringens tid. För länge sedan borde
              det här ha hanterats, förberetts och utretts och ha funnits ett
              förslag om.
            </seg>
            <seg n="9621f823">
              Jag kan inte försvara den egna regeringen och säga att man har
              hanterat detta fort och lätt. Det har man inte. Men nu äntligen
              kommer en proposition att läggas fram. Det är jag nöjd med och
              glad över. Därför, fru talman, yrkar jag bifall till utrikesutskottets
              förslag i betänkandet.
            </seg>
          </u>
          <note type="speaker" n="1fa534e8">
            Anf. 148 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-1" n="1c2dc07f">
            <seg n="16863d3d">
              Fru talman! Jag är glad att Göran Lindblad går mig till mötes
              i min beskrivning av att det har tagit lång tid.
            </seg>
            <seg n="1a7071d0">
              Jag vill däremot säga att det från föregående regering fanns
              en utredning som var så gott som klar vid maktskiftet 2006. Då
              började långbänken. Nu har det gått så pass många år att man inte
              längre kan se på detta med överseende ögon. Vi vet att regeringen
              är ganska rask med att genomföra stora förändringar på andra områden,
              och detta är en nedprioritering av området. Det kopplas också
              till regeringens minskade intresse för frågan om prostitution
              och sexköpslagen.
            </seg>
            <seg n="135d4f3f">
              Det finns alltså ett frågeområde, vilket är bekymmersamt eftersom
              det noteras av vår omvärld. Jag tror ibland att det är mer känt
              utanför kammaren än det är här. Det finns en stor besvikelse över
              att Sverige inte har ratificerat konventionen och därmed inte
              heller kan driva den. Det går inte för Sverige att försöka engagera
              vare sig medlemsländer eller andra länder i denna fråga. Det går
              inte att driva fram frågan.
            </seg>
            <seg n="a13f5df2">
              Jag tror att det hade varit svårt att få EG att ratificera konventionen,
              men nu är regeringen bakbunden. Det är svårt också för oss i oppositionen
              vi får ständiga frågor och förlorar mycket tid som vi hade kunnat
              ägna åt att implementera och vara med och utveckla. Sverige är
              ju inte heller med i GRETA, uppföljningsmekanismen.
            </seg>
            <seg n="02f9551a">
              Jag har inte fått några svar på varför regeringen inte har valt
              att prioritera detta. Jag kan återigen bara tolka det som en nedprioritering,
              och jag hoppas få några ytterligare kommentarer om hur man har
              tänkt komma tillbaka. Ett sätt hade varit att koppla det till
              arbetet med Helsingforssprogrammet. På vilket sätt har nu majoriteten
              tänkt minska skadan som de facto är där genom att tydligare föra
              in frågorna i Helsingforssprogrammet? I dag är de nästan helt
              frånvarande.
            </seg>
            <seg n="07fa2563">
              Jag skulle också vilja få svar på frågan hur man ser på konventionen
              mot våld mot kvinnor, eller om det landar i begreppet genderbaserat
              våld. Vilken inriktning kommer den att ha?
            </seg>
          </u>
          <note type="speaker" n="113af5b9">
            Anf. 149 GÖRAN LINDBLAD (m) replik:
          </note>
          <u who="goran_lindblad_b20ee5" xml:id="i-2e0112923b5257ff-1" n="9db2f891">
            <seg n="c62e9108">
              Fru talman! Det är lite lustigt att Carina söker strid i en fråga
              där vi faktiskt är överens. Vi vill ha den ratificerad bums och
              med detsamma, och vi vill ha så många anslutna som möjligt. Vi
              vill att EU ska ansluta sig, det är inga konstigheter i det. Den
              har långhalats för mycket, och den långhalades redan på den förra
              regeringens tid. Det är alldeles uppenbart att oppositionen inte
              är så tränad i att vara opposition, men de kommer säkert att få
              fyra år till på sig att öva. Då kanske det blir lättare med den
              saken.
            </seg>
            <seg n="7d985408">
              När det gäller förslaget om konventionen om våld mot kvinnor
              ligger det ärendet hos ministerkommittén, och det kommer att komma
              ett förslag där. Sedan ska vi hantera det. Det är ingenting som
              vi kan påverka nu, vare sig från den parlamentariska församlingen
              eller från den svenska regeringen, utan det har sin gång där.
              Jag skulle önska att ministerkommittén var snabb också. Det är
              den nästan aldrig.
            </seg>
          </u>
          <note type="speaker" n="c321c59d">
            Anf. 150 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-2" n="1c2dc07f">
            <seg n="cb200a62">
              Fru talman! Jag kan bara konstatera att Göran Lindblad, delegationsledare
              till Europarådet, är antingen okunnig eller också obenägen att
              berätta. Vi har nämligen mycket stora möjligheter att påverka
              processen och utformningen av den konventionen. Vi har flera gånger
              fått gå in från den parlamentariska sidan och se till att arbetet
              inte stannar upp, att det går vidare och att det går vidare i
              rätt riktning.
            </seg>
            <seg n="5c8c2912">
              Vi har försökt föra diskussionen under hand och på ett sådant
              sätt att vi är varsamma om Sveriges möjligheter att långsiktigt
              ha en stark röst i dessa frågor. Det börjar dock bli allt svårare,
              och jag får inga svar om hur man har tänkt koppla ihop Helsingforssprogrammet
              och konventionen mot trafficking. Det handlar också om resurser
              och legal grund för att arbeta vidare med dessa frågor. Det finns
              inget svar på de frågorna heller, vilket jag tycker är beklagligt.
            </seg>
            <seg n="084a64d9">
              Göran Lindblad talade inledningsvis om att han välkomnar Jagland.
              Jag tycker att det är på sin plats att vi får det välkomnandet
              här, men hela frågan om tillsättandet bygger på att Göran Lindblad
              och hans partikamrater inte kunde leverera en kandidat. Därmed
              såg vi en spricka mellan regeringen, genom utrikesminister Carl
              Bildt, och Göran Lindblad och den övriga borgerliga delegationen.
              Det har påverkat arbetet negativt i flera månader. Vi ska väl
              vara öppna och tala om att det var så processen såg ut.
            </seg>
            <seg n="be23aac3">
              Det hade mycket väl gått att plocka fram fler kandidater. Det
              har vi inte gjort från den parlamentariska sidan och inte heller
              från den socialdemokratiska delen av delegationen, utan det är
              något som regeringen har haft i sin hand. Nu blir det bra med
              Jagland, men det har varit en olycklig process och inte heller
              det sätt på vilket man kanske brukar samverka och försöka hitta
              lösningar inom den nordiska gemenskapen. Det är givetvis också
              något som noteras av vår nära omvärld.
            </seg>
          </u>
          <note type="speaker" n="09cfd0b5">
            Anf. 151 GÖRAN LINDBLAD (m) replik:
          </note>
          <u who="goran_lindblad_b20ee5" xml:id="i-2e0112923b5257ff-2" n="9db2f891">
            <seg n="d5f73da8">
              Fru talman! Det är lite lustigt att Carina tar upp diskussionen
              om tillsättningen av generalsekreterare. Det var ju en näst intill
              enhällig parlamentarisk församling som tog ett beslut om att processen
              inte har hanterats korrekt av ministerkommittén. Det var en nästan
              total enhällighet om det det var en eller ett par som avstod från
              att rösta. Där konstaterades att alla var överens om att processen
              var helt felaktig.
            </seg>
            <seg n="75721c8e">
              Från EPP-gruppen fanns en kandidat, men den var, som regelverket
              säger, nominerad av en regering i det fallet Belgiens regering.
              Alla kandidater till generalsekreterarposten nomineras av olika
              regeringar. Det fanns även en liberal kandidat, från Ungern, men
              ministerkommittén bestämde sig för att man inte ville ha en parlamentariker.
              Det var alldeles solklart; man ville inte ha någon som satt i
              den parlamentariska församlingen. Man diskvalificerade då dessa
              personer med hänvisning till de så kallade Junckerkriterierna.
            </seg>
            <seg n="747605d3">
              Inte ens Juncker tycker att Junckerkriterierna ska tolkas på
              det sättet, vilket är intressant. Därför drev förstås vår partigrupp
              och även en hel del av liberalerna frågan principiellt. Också
              den socialistiska gruppen var överens till dess att vi kom till
              den senaste sessionen, då man bestämde sig för att det var bättre
              att vi håller ett val. Det är en hållning jag kan respektera.
              Någonstans, i något läge, måste man ju bestämma sig för att gå
              till val.
            </seg>
            <seg n="0454658f">
              För mig var det inte aktuellt, utan jag var beredd att stötta
              min kandidat hela vägen. Däremot är jag fortfarande övertygad
              om att Jagland blir en alldeles utmärkt generalsekreterare, och
              i ett fritt och öppet val vet man ju inte heller vem som hade
              röstat på vilken kandidat.
            </seg>
          </u>
          <note type="speaker" n="9266ad65">
            Anf. 152 MAX ANDERSSON (mp) replik:
          </note>
          <u who="max_andersson_e19a12" xml:id="i-543c8ca1f9161194-1" n="53d628b5">
            <seg n="82414776">
              Fru talman! Jag vill börja med att understryka att utvecklingen
              i Ryssland ger anledning till oro. Det är något vi kommer att
              vara tvungna att återkomma till många gånger, fruktar jag.
            </seg>
            <seg n="23f411c6">
              När det gäller beskrivningen av kriget mellan Georgien och Ryssland
              under förra året tycker jag dock att Göran Lindblad förenklar
              lite väl mycket när han påstår att det är analogt med om Danmark
              hade börjat bomba i Skåne. Det förekommer mycket desinformation
              från båda sidor om vad som egentligen hände, men det förefaller
              mig som att båda sidor var beredda att ta en militär konflikt.
              Det verkar också som att det var Georgien som först började med
              de militära insatserna.
            </seg>
            <seg n="918354bd">
              Jag känner ingen större sympati för vare sig Georgien eller Ryssland
              i denna konflikt, utan jag känner en sympati för den civilbefolkning
              som fick lida. Denna konflikt är dock väldigt komplicerad, och
              när man förenklar på ett så alarmistiskt sätt som Göran Lindblad
              just gjorde tror jag att det skadar diskussionen mer än det sprider
              ljus över den. Skulle Göran Lindblad kunna förtydliga vad det
              är han egentligen menar?
            </seg>
          </u>
          <note type="speaker" n="6be05447">
            Anf. 153 GÖRAN LINDBLAD (m) replik:
          </note>
          <u who="goran_lindblad_b20ee5" xml:id="i-2e0112923b5257ff-3" n="9db2f891">
            <seg n="2029f7cf">
              Fru talman! Antingen lyssnade Max Andersson inte riktigt på vad
              jag sade, eller också uttryckte jag mig inte tillräckligt tydligt.
            </seg>
            <seg n="32039a57">
              Jag sade att denna konflikt hade pågått under lång tid innan
              kriget bröt ut. Jag sade också att det hade varit provokationer
              på båda sidor. Precis så sade jag. Jag sade också att det var
              Georgien som sköt de första raketerna in över Tschinvali i Sydossetien,
              men ryska stridskrafter stod beredda både inne i tunneln och på
              andra sidan gränsen. Ryssland hade haft en manöver en månad innan
              konflikten, innan kriget bröt ut, och behållit trupperna på plats.
              De hade också trupp på andra sidan Abchazien. Från rysk sida var
              man alltså beredd att gå in vilken väg som helst, för man ville
              lära Georgien en läxa.
            </seg>
            <seg n="4a81e9db">
              Man lyckade skicka ut desinformation, och man lyckades se till
              att Georgiens president Michail Saakasjvili hade felaktig information.
              Han trodde att rysk trupp var längre fram än den var. Hade kriget
              inte brutit ut den 7 hade det dock brutit ut den 8, 9 eller någon
              annan dag. Man var nämligen från rysk sida helt på det klara med
              att man skulle anfalla Georgien och använda Sydossetien som en
              bricka i diskussionen om bland annat Kosovos självständighet.
            </seg>
            <seg n="c3fbbf7f">
              Alldeles efter kriget besökte jag både Tblisi, Moskva och Tschinvali
              i Sydossetien. Vi var en av de sista delegationerna som släpptes
              in där. Det är ingen tvekan om att konflikten är komplicerad,
              och det kommer att ta lång tid att läka detta.
            </seg>
            <seg n="fb55f018">
              Men vi kan inte acceptera att två av Europarådets länder bekrigar
              varandra, och vi kan absolut inte acceptera att det ena av de
              här länderna inte lever upp till ett enda åtagande i fredsöverenskommelsen
              utan att få några som helst påföljder, medan det andra har levt
              upp till nästan allting, även om det inte har varit det duktigaste
              heller.
            </seg>
          </u>
          <note type="speaker" n="762a0639">
            Anf. 154 KERSTIN LUNDGREN (c):
          </note>
          <u who="kerstin_lundgren_736c5a" xml:id="i-70cab426fd6921d1-0" n="b24ebd25">
            <seg n="37eecd46">
              Fru talman! Det är viktigt att också i vår kammare föra en debatt
              om frågorna vad Europarådet gör och hur Europarådet sköter sitt
              mandat eftersom vi från denna kammare direkt väljer personer att
              vara med och verka i Europarådet. Det är en av de parlamentariska
              ytor som riksdagen har att verka inom på vår kontinent.
            </seg>
            <seg n="e894e0ba">
              Europarådet har en viktig roll hos oss i Europa. Det har genom
              årtionden haft en ännu större roll när det gäller demokratibygge
              på kontinenten och har det alltjämt i den östra delen inte minst.
              Men också i många av våra gamla demokratier finns det skäl att
              vara vaksam för vad som händer. Europarådet med sin unika position
              kan vara ett granskande öga som är viktigt för oss alla att göra
              bruk av.
            </seg>
            <seg n="5a0dd27a">
              Vi har från Europarådets sida en viktig roll gentemot andra länder
              i andra världsdelar. Vi är en förebild när det gäller att bygga
              strukturer för att sköta gemensamma värdefrågor. Det som är unikt
              är att det inte bara är regeringarna som verkar där, utan här
              har vi en parlamentarisk församling där nästan hela Europa möts
              och diskuterar gemensamma värden. Det handlar om demokrati, mänskliga
              rättigheter och hur vi formar en rättsstat, värden som har byggt
              Europa genom årtionden och värden som vi har varit överens om
              mycket tydligare måste fokuseras på Europarådets framtida arbete.
              Det finns ett dilemma. Om det blir för brett och om det blir för
              urvattnat riskerar Europarådet att tappa sin styrkraft på de här
              områdena. Därför är det viktigt att, som regeringen gjorde under
              förra ordförandeskapshalvåret, fokusera på det här fältet. Dessa
              värden utmanas, som har framgått av den debatt som redan varit,
              på många områden, utmaningar om hur vi formerar demokrati. Många
              av våra grannländer har en mycket skör demokratisk struktur och
              behöver stöd från Venedigkonventionen och andra för att kunna
              bygga en starkare och mer hållbar och för medborgarna tjänlig
              demokrati.
            </seg>
            <seg n="ec284ee7">
              Mänskliga rättigheter utmanas hos oss i Sverige men också i många
              andra länder. Där har vi naturligtvis med Europakonventionen en
              viktig legal grund. Jag hoppas att vi med det nya Lissabonfördraget
              på plats ska kunna gå in i en process där EU kan ansluta sig till
              Europarådets konvention. Det skulle vara värdefullt för det fortsatta
              arbetet. Det har hitintills inte varit möjligt.
            </seg>
            <seg n="1a7e923f">
              En viktig funktion har också kommissionären, som är en av de
              aktörer som utgör ögat där ute, som har möjlighet att vara med,
              leda och stötta en utveckling när det gäller mänskliga rättigheter,
              som har stor betydelse för enskilda människor på vår kontinent
              men också stor betydelse för att utveckla seendet och tänkandet
              när det gäller mänskliga rättigheter.
            </seg>
            <seg n="4316ee7b">
              Rättsstaten utmanas på många håll i våra gamla länder men också
              i de nya länderna. Här är Europadomstolen naturligtvis ett centralt
              instrument. Där har medborgarna hos oss möjligheter att direkt
              hävda sina rättigheter. Om man anser att man har blivit kränkt
              eller att man inte har fått sina rättigheter tillgodosedda i svensk
              domstolsprocess har man möjlighet att söka rätt i Europadomstolen.
              Europadomstolen för mänskliga rättigheter har därför en viktig
              funktion.
            </seg>
            <seg n="353c3454">
              Men där har stora problem hopat sig, inte minst på grund av Rysslands
              ovilja att ratificera protokoll 14. Den svenska regeringen försökte
              under ordförandeskapsperioden att agera för att komma fram. Det
              vi kan konstatera nu är att man i alla fall har kommit en bit
              längre, och vi har fått ett tilläggsprotokoll som nu är på väg
              att tas om hand och som gör att vi kan komma vidare i domstolens
              arbete.
            </seg>
            <seg n="86d899f2">
              Fru talman! Till slut vill jag bara lyfta fram en sak som vi
              har i vårt betänkande, nämligen hänvisningen till den utvärdering
              som delegationen har låtit göra för riksdagens räkning. Vi är
              ett granskande organ och ska granska hur regeringen har skött
              sitt uppdrag. Vi har valt att göra det på ett bra sätt, tycker
              jag, när vi har lämnat uppdraget till utredningstjänst att granska
              vad som sades inför ordförandeskapet och hur det har tagits om
              hand under ordförandeskapet. Uppföljningen visar sammantaget på
              ett framgångsrikt svenskt ordförandeskap med genomgående ändamålsenliga
              insatser och att man lyckats väl i sin roll som dagordningssättare,
              organisatör och företrädare, även om mycket har präglats av kriget
              i Georgien.
            </seg>
          </u>
          <note n="7d21dc4d">
            Med detta yrkar jag bifall till utskottets förslag i betänkandet.
          </note>
          <note type="speaker" n="111dfbdd">
            Anf. 155 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-3" n="1c2dc07f">
            <seg n="d6104773">
              Fru talman! Jag vill upprepa min fråga och ställa den till Kerstin
              Lundgren, representant för Centerpartiet och en del av den borgerliga
              majoriteten. Hur vill ni se utformningen av den konvention som
              i dag arbetas fram mot genderbaserat våld, våld mot kvinnor? Ska
              vi ha en konvention som begränsar sig till våldet inom hemmets
              fyra väggar? Eller ska vi ha en bredare konvention som naturligtvis
              måste ha något stopp för sin räckvidd men som omfattar fler former
              av våld och övergrepp som drabbar kvinnor utanför det privata
              hemmet? Vi vet att våld kan utövas också av en före detta make
              och före detta pojkvän. Det finns bröder och andra manliga släktingar
              som utgör ett hot mot en del kvinnor, som har behov av skydd.
              Hur ser Kerstin Lundberg på den här frågan? Delar hon regeringens
              syn så här långt, eller delar hon min och oppositionens syn att
              vi ska ha en bredare konvention?
            </seg>
          </u>
          <note type="speaker" n="c75bc192">
            Anf. 156 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-70cab426fd6921d1-1" n="b24ebd25">
            <seg n="ffb0acb1">
              Fru talman! Jag skulle önska att vi kunde ta ett brett grepp
              på våldet mot kvinnor. Men ett av de problem som vi måste förhålla
              oss till jag som medlem i Centerpartiet och som företrädare för
              ett av partierna i regeringen precis som oppositionen och Carina
              Hägg är att besluten i ministerkommittén fattas med enhällighet.
              Då får man ställa sig frågan: Vill vi ha en konvention eller vill
              vi inte ha det? Jag ser det viktiga i att börja gå i stället för
              att stå på stället och läsa den ena eller den andra protestskylten.
            </seg>
            <seg n="88df075d">
              Jag tycker att det är bra att man i december förra året kunde
              få en tillfällig kommitté för att utarbeta en konvention om våld
              mot kvinnor och våld i hemmet. Det är ett första steg. Det behöver
              inte innebära slutprodukten, men att vi får någonting för att
              kunna börja gå är bättre än att bara stå på stället och tävla
              om att skrika högst. Det är min syn, fru talman.
            </seg>
          </u>
          <note type="speaker" n="8706f346">
            Anf. 157 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-4" n="1c2dc07f">
            <seg n="0226b0d0">
              Fru talman! Jag är väldigt glad över att vi har fått till stånd
              den där kommittén. Det har inte varit alldeles enkelt alla gånger,
              men processen har vi nu lyckats få att rulla vidare, inte minst
              tack vare gott stöd och god hjälp av det spanska ordförandeskapet.
              Kärnfrågan är ändå: Vad kommer vi att ha och vilken linje förhåller
              vi oss till?
            </seg>
            <seg n="34938c10">
              Då konstaterar jag att Kerstin Lundgren och den övriga borgerliga
              majoritetens företrädare i Strasbourg röstar på ett sätt där och
              att när det sedan handlar om att driva frågan vidare in mot ministerkommittén
              och i samverkan är det en annan linje som gäller. Jag kan bara
              konstatera det och beklaga det. Jag skulle uppskatta att vi i
              alla delar kunde ha ett bredare synsätt på den här frågan.
            </seg>
            <seg n="681b4e49">
              Det är djupt olyckligt om inte minst hedersförtryck och våld
              i hederns namn exkluderas från en så här viktig konvention. Vi
              vet att om vi inte får konventionen utformad på ett bra sätt har
              vi heller inte framöver några större möjligheter att komplettera
              den. Det är väldigt viktigt det som sker nu och att vi är aktiva.
            </seg>
            <seg n="f2b73cf0">
              Jag beklagar det synsätt som Kerstin Lundgren här ger uttryck
              för. Jag och oppositionen har en annan syn på hur konventionen
              ska utformas.
            </seg>
          </u>
          <note type="speaker" n="7a38f863">
            Anf. 158 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-70cab426fd6921d1-2" n="b24ebd25">
            <seg n="08b8beac">
              Fru talman! Jag konstaterar att Carina Hägg, Socialdemokraterna
              och oppositionen då är beredda att säga: Vi antar ingen konventionen,
              därför att om vi inte får den precis som vi vill är det bättre
              att låta bli.
            </seg>
            <seg n="51ef2913">
              Det är inte min hållning, fru talman. Jag är beredd att jobba
              för och det är självklart ingen tvekan om att frågor om till exempel
              hedersrelaterat våld och våld mot kvinnor i största allmänhet
              inte bara ska reduceras till det minimala. Vi har olika syn på
              de här frågorna på vår kontinent. Vi ser när vi har debatt i plenarförsamlingen
              i Strasbourg att det finns olika mening. Det är ju inte alla som
              stöder oss i den svenska positionen, det ska gudarna veta, men
              det gör inte att vi slutar arbeta.
            </seg>
            <seg n="c28324ea">
              Det viktiga tycker jag, fru talman, är att försöka få en konvention
              på plats. Jag är inte säker på att vi kommer att lyckas, därför
              att jag är övertygad om att det kommer att resas både en och annan
              invändning innan vi är framme. Men min viktiga uppgift, som jag
              tycker att det vore klädsamt om hela den svenska delegationen
              och hela den här kammaren skulle vara beredda att jobba för, är
              att försöka åstadkomma en positionsförflyttning, så att vi inte
              bara får en expertgrupp utan att vi också får ett resultat av
              expertgruppen som leder till en ny konvention.
            </seg>
          </u>
          <note type="speaker" n="970a02da">
            Anf. 159 HANS LINDE (v) replik:
          </note>
          <u who="hans_linde_3886bf" xml:id="i-b8932bc307e049ea-1" n="3948737f">
            <seg n="e6791a94">
              Fru talman! Kerstin Lundgren sade i sitt inledningsanförande
              att konventionerna spelar roll i ett Europa där vi ser alltför
              många svaga och bräckliga demokratier. Det är helt klart sant.
              Det förutsätter också att Sverige understöder konventionerna,
              och det mest naturliga och första steget att understödja en konvention
              är ju att själv ratificera den.
            </seg>
            <seg n="5d98fb33">
              Vi har en knäckfråga i det här betänkandet. Det här är ju ett
              betänkande som inte bara behandlar en skrivelse utan också en
              rad motioner som syftar framåt. En av dessa berör konventionen
              om människohandel, och vi från den eniga oppositionen har krävt
              att Sverige skyndsamt ratificerar denna konvention, för människohandel
              är ju också en fråga om mänskliga rättigheter. Människohandeln
              bygger på att man kränker kvinnors och barns mänskliga rättigheter,
              att deras rörelsefrihet och rättigheter begränsas. Trots detta
              och då vi vet att många länder skulle behöva just stöd av en kraftfull
              konvention, ser vi hur regeringen har dragit denna fråga i långbänk.
              Den har utretts och den har remissbehandlats, men ändå har vi
              fortfarande inte sett en svensk ratificering.
            </seg>
            <seg n="69b87d53">
              Min fråga till Kerstin Lundgren i dag är: Varför har det tagit
              så oerhört lång tid? Varför drar ni denna fråga om en konvention
              mot människohandel i långbänk?
            </seg>
          </u>
          <note type="speaker" n="3d1e1844">
            Anf. 160 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-70cab426fd6921d1-3" n="b24ebd25">
            <seg n="bed99d50">
              Fru talman! Jag kan hålla med om och som också Göran Lindblad
              sade tidigare har vi varit överens om att det hade varit bra om
              konventionen hade varit på plats före ordförandeskapet i Europarådet.
              Problemet var att den utredning som satt lämnade sitt resultat
              i april förra året, bara några dagar innan vårt ordförandeskap
              började. Och vi har ju krav från den här kammaren, fru talman,
              att lagstiftningsarbete och konventionsratifikationer inte ska
              ske i en hast utan på ett bra sätt.
            </seg>
            <seg n="408389c1">
              Det är klart att det hade varit bra om man hade kunnat bryta
              ut den här frågan ur hela den processen och få en snabbare remissbehandling,
              därför att en remissbehandling måste till. Men även om vi hade
              fått en remissbehandling, tvivlar jag på att vi hade varit klara
              så att vi hade kunnat behandla den i kammaren före 2008 års utgång.
            </seg>
            <seg n="733db28a">
              Nu har jag försäkrat mig om, och jag hoppas att det inte kommer
              att bli något problem i den delen, att det kommer en proposition.
              Utgångspunkten är att propositionen nu bereds och att den kommer
              till denna kammare för att behandlas under detta riksdagsår. Det
              uppfattar jag som en viktig och central punkt som gör att jag
              inte har något skäl att skriva under någon reservation om att
              vi hoppas att vi snarast kan ratificera konventionen. Det har
              jag försäkrat mig om att vi kommer att göra på annat sätt än via
              en reservation, fru talman.
            </seg>
          </u>
          <note type="speaker" n="04130524">
            Anf. 161 HANS LINDE (v) replik:
          </note>
          <u who="hans_linde_3886bf" xml:id="i-b8932bc307e049ea-2" n="3948737f">
            <seg n="81d4ccb7">
              Fru talman! Den här frågan har diskuterats tidigare här i kväll.
              Den tidigare talaren är väl egentligen ursäktad för sitt svar,
              för det är ju så sällan som han är i kammaren att han måste ha
              glömt att han också ingår i regeringsunderlaget. Men jag hade
              förväntat mig mer av Kerstin Lundgren, för Kerstin Lundgren står
              ju inte i den här kammaren i kväll och talar som representant
              för Europarådsdelegationen utan som regeringsunderlag och företrädare
              för den borgerliga regeringen. Då borde hon kunna svara på den
              centrala knäckfrågan i betänkandet i kväll, nämligen varför det
              har tagit så lång tid att ratificera konventionen mot människohandel.
              På det fick jag inget svar från Kerstin Lundgren, men hon kan
              få ytterligare ett försök.
            </seg>
            <seg n="4bf858aa">
              Jag vill också lyfta en annan fråga när jag ändå har möjlighet
              att begära replik på Kerstin Lundgren. När vi hade debatt om den
              här frågan senast, den 7 maj 2008, begärde jag också då replik
              på Kerstin Lundgren. Jag roade mig tidigare i dag med att gå tillbaka
              och läsa replikskiftet. Jag ställde då frågor om det kommande
              svenska ordförandeskapet i Europarådet och frågade Kerstin Lundgren
              vid två tillfällen vilka konkreta initiativ Sverige skulle kunna
              ta under sitt ordförandeskap för att stärka kvinnors rätt till
              sin egen kropp, att stärka aborträtten i Europa. Utgångspunkten
              var den tydliga resolutionen i Europarådet från 2007 där det slås
              fast att alla medlemsstater ska respektera kvinnors rätt till
              lagliga och säkra aborter.
            </seg>
            <seg n="523ef935">
              Kerstin Lundgren kunde i den debatten inte ge mig ett enda konkret
              exempel på initiativ som den svenska regeringen under sitt ordförandeskap
              skulle ta på området. Men nu har vi facit i hand. Då skulle det
              vara intressant att höra från Kerstin Lundgren, som var på plats
              i Europarådet inför det svenska ordförandeskapet, vad det svenska
              ordförandeskapet egentligen gjorde under sin tid som ordförandeland
              för att lyfta fram frågor om sexuell och reproduktiv hälsa och
              rättigheter. Vilka konkreta initiativ tog man under den tiden?
            </seg>
          </u>
          <note type="speaker" n="04a338e5">
            Anf. 162 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-26ec4856218e7858-0" n="b24ebd25" next="i-b52b91e12151251b-0">
            <seg n="9d88ccba">
              Fru talman! Jag är inte säker på att Hans Linde hör vad jag säger.
              Jag försökte i mitt förra inlägg förklara varför det har tagit
              tid med konventionen. Det gavs ett tilläggsuppdrag, utredningen
              var klar i april och remissvaren kom in i oktober. Sedan kan man
              tycka att det tar lång tid, när remissvaren var inne i oktober
              2008, och det ännu inte kommit en proposition. Men det beror på
              att regeringen har valt att ha en samlad proposition som rör hela
              det komplex som utredningen berörde.
            </seg>
            <seg n="778c9b15">
              Jag har många gånger haft anledning att granska lagstiftningsarbeten
              och lagstiftningsprocesser, och det tar ofta ett till ett och
              ett halvt år. Sett utifrån det perspektivet är processen inte
              anmärkningsvärd. Däremot hade jag önskat att just konventionen
              hade kunnat frikopplas, men det har man valt att inte göra.
            </seg>
            <seg n="0c0af803">
              Att det har varit delade meningar mellan delegationen och regeringen
              är alldeles klart. Men jag har försäkrat mig om att en proposition
              ska komma och att vi under detta riksdagsår, fru talman, kommer
              att få anledning att, förhoppningsvis samfällt, ratificera konventionen.
              Det tycker jag är det viktiga.
            </seg>
            <seg n="20997a39">
              När det gäller de andra frågorna som Hans Linde ställer kan jag
              bara konstatera att vi i vår utvärdering har visat vad ordförandeskapet
              har gjort. Vi har haft ett antal tematiska debatter om jämställdhet.
              Vi har lyft frågorna om våld mot kvinnor. På det sättet har positionerna
              flyttats fram.
            </seg>
            <seg n="926b45a8">
              Fru talman! Vi har också haft anledning att på olika sätt lyfta
              fram hbt-frågorna, vilket framgår av betänkandet, som är en annan
              del.
            </seg>
            <seg n="8ad98b9e">
              Även här förstår jag att Hans Linde hade önskat betydligt fler
              initiativ. Men, fru talman, jag kan i alla fall konstatera att
              ett antal initiativ har tagits sedan påverkan av Georgienkonflikten
              blev tydlig.
            </seg>
          </u>
          <note n="1d45731b">
            Anf. 163 CECILIA WIGSTRÖM i Göteborg (fp):
          </note>
          <u who="kerstin_lundgren_736c5a" xml:id="i-b52b91e12151251b-0" n="b24ebd25" prev="i-26ec4856218e7858-0">
            <seg n="f2038b18">
              Fru talman! Den 5 maj i år firade Europarådet 60 år av arbete
              för folkrätt och mänskliga rättigheter i Europa. Under sin existens
              har Europarådet förbjudit dödsstraffet och stärkt demokratin och
              de mänskliga rättigheterna på hela vår kontinent. Det är verkligen
              värt att fira.
            </seg>
            <seg n="24bc7b97">
              Genom att värna individens rättigheter har organisationen bidragit
              till fred, stabilitet och säkerhet. Europakonventionen för de
              mänskliga rättigheterna är ett av de mest effektiva instrumenten
              till skydd för mänskliga rättigheter i hela världen. Europarådets
              uppgift är lika betydelsefull i dag som för 60 år sedan.
            </seg>
            <seg n="225f8e33">
              Alla Europas stater är med, förutom Vitryssland. Och i och med
              att Lissabonfördraget nu har ratificerats av alla länder, genom
              att Tjeckien skrev under det i går, kommer även EU:s institutioner
              att anslutas till Europarådets stadga för mänskliga rättigheter.
            </seg>
            <seg n="17efba67">
              Ibland hävdas det att Europarådet har blivit en pratklubb som
              inte längre är intressant. Men Europarådets roll som aktör för
              att utveckla gemensamma demokratiska principer med grund i Europakonventionen
              är fortfarande betydelsefull.
            </seg>
            <seg n="166ad93a">
              Vi kan ta exemplet från den 16 april 2008. Det var en historisk
              dag i Europa. Europarådets parlamentariska församling antog en
              resolution som uppmanar Europarådets samtliga 47 medlemsländer
              att garantera kvinnor rätten till lagliga och säkra aborter. Det
              är första gången någonsin som en mellanstatlig europeisk institution
              antar ett dokument som innehåller uppmaningen att man ska avkriminalisera
              abort. Resolutionen innehåller även uppmaningar om att man ska
              garantera preventivmedel och sexualundervisning.
            </seg>
            <seg n="8dbd0350">
              Fru talman! Frågan är nu, förstås, vad som händer i Polen, Malta
              och Irland, som är de länder som har de starkaste invändningarna
              mot fria aborter. Resolutionen är inte bindande, men liknande
              initiativ av Europarådet på andra områden har tidigare legat till
              grund för införandet av antidiskrimineringslagar och avskaffandet
              av dödsstraffet runt om i Europa.
            </seg>
            <seg n="fb8eef5f">
              Jag hoppas att EU kan bli lika modigt som Europarådet och tala
              klartext om kvinnors rätt till fria, lagliga och säkra aborter.
            </seg>
            <seg n="b8742ce6">
              En av Europarådets viktigaste uppgifter är att garantera de mänskliga
              rättigheterna i medlemsstaterna. Våld mot kvinnor är i grunden
              en fråga om mänskliga rättigheter. Staterna är därför skyldiga
              att göra sitt yttersta för att förhindra det.
            </seg>
            <seg n="1842a3ff">
              En extrem form av våld mot kvinnor, men även mot barn och män,
              är människohandel för sexuella ändamål över gränserna. Sverige
              har varit framgångsrikt i arbetet mot människohandel med lagstiftning
              och en aktiv debatt, men mer behöver göras.
            </seg>
            <seg n="1a43fcea">
              Den 16 maj 2005 tillkom Europarådets konvention mot människohandel.
              Jag minns mycket väl den här frågan, för jag satt i utrikesutskottet
              då. Det var faktiskt först efter en motion från Folkpartiet som
              ett enigt utrikesutskott uttalade att Sverige borde välkomna den
              här konventionen och skriva under den.
            </seg>
            <seg n="23d372ed">
              Det tog sedan den förra regeringen till sig, och man tillsatte
              en utredning den 20 december 2005 som skulle överväga ratificeringsfrågan
              och de följdändringar som kanske skulle komma att uppstå i andra
              lagar som vi har på plats i Sverige.
            </seg>
            <seg n="1d467d22">
              Det diskuterades i det tidigare replikskiftet om man hade kunnat
              snabbehandla just frågan om ratificering av konventionen. Hade
              man kommit fram snabbare om man inte hade haft en utredning som
              hade tittat på så många olika frågor? Men beslutet att utreda
              frågan i ett större sammanhang togs av den förra regeringen, och
              vår regering har bedömt att man fortsatt ska behandla frågorna
              tillsammans på samma sätt. Därför har det blivit en, i mina ögon,
              onödig tidsutdräkt. Jag förstår frustrationen. Jag tycker att
              det hade varit bra om detta hade kommit på plats tidigare, men
              jag ser att syndabockar finns både i den förra och i den här regeringen.
            </seg>
            <seg n="6d64072f">
              Men nu har vi fått besked från Justitiedepartementet om att en
              proposition är på väg, och vi kommer att ratificera den här viktiga
              konventionen under detta riksdagsår, och det är väldigt viktigt.
            </seg>
            <seg n="a85208d7">
              Avslutningsvis vill jag bara ta upp en annan fråga, fru talman.
              Det råder en bred enighet i den här kammaren om att Europasamarbetet
              är jätteviktigt, inom Europarådet, inom Organisationen för säkerhet
              och samarbete i Europa och inom EU. Det är tre olika organisationer
              som finns för samarbete på vår kontinent.
            </seg>
            <seg n="871bfb8e">
              Som sann liberal Europavän är jag mycket nöjd med att nu under
              Sveriges ordförandeskap i EU, se att vi har Europaflaggan hängande
              här i kammaren. Det är väl på tiden att den får förbli hängande
              här tillsammans med den svenska flaggan, så att det i vår kammare
              återspeglas att vi har en bred majoritet som lägger vikt vid Sveriges
              deltagande i det europeiska samarbetet.
            </seg>
          </u>
          <note n="13f457b3">
            Utredningsuppdraget var mycket omfattande. I uppdraget ingick
            även andra frågor om människohandel samt barn- och tvångsäktenskap.
            Genom ett tilläggsdirektiv av den dåvarande regeringen tillkom
            ännu en fråga att överväga, och utredningstiden förlängdes. Utredningen
            begärde och fick därefter ytterligare förlängd tid för att slutföra
            uppdraget. Det var först våren 2008 som betänkandet var klart
            från utredningens sida.
          </note>
          <note type="speaker" n="68dc1546">
            Anf. 164 CARINA HÄGG (s) replik:
          </note>
          <u who="carina_hagg_4f0222" xml:id="i-71fb10b40fab9b94-0" n="1c2dc07f" next="i-8cdb953206a71fb7-0">
            <seg n="90f6b159">
              Fru talman! Jag har tagit upp frågan om Sveriges syn och regeringens
              syn på det som vi hoppas ska komma på plats i konventionen mot
              genderbaserat våld eller våld mot kvinnor. Det har jag gjort därför
              att det är Sveriges regering som mycket hårt har drivit linjen
              om att det ska vara en begränsad och en liten konvention med ett
              omfång som bara sträcker sig till hemmets fyra väggar.
            </seg>
            <seg n="b66ee897">
              Hade det varit ett annat förhållningssätt hade vi också fått
              hantera den här frågan på ett annat sätt. Jag skulle önska att
              man kunde få ett svar på den frågan, för den är avgörande när
              det gäller hur Sverige fortsättningsvis ska kunna driva och vara
              en aktiv del i den här processen.
            </seg>
            <seg n="0cf19ee4">
              Jag konstaterar att även Folkpartiets företrädare här, delar
              av regeringsunderlaget, nu beklagar att konventionen mot trafficking
              inte är på plats. Å andra sidan har vi inte sett mycket aktivitet
              för att den ska komma på plats, utan vi har fått vara ganska ihärdiga.
              Jag skulle välkomna att man gjorde mer.
            </seg>
            <seg n="44f7a0b6">
              Det som Cecilia Wigström kan göra är att se till att arbetet
              kring konventionen mot trafficking också kopplas ihop med Helsingforssprogrammet,
              som ligger på hennes andra bord hon är ju ledamot i justitieutskottet.
              Jag saknar att Helsingforssprogrammet vilar på konventionen. Det
              Helsingforssprogram jag pratar om är just den del som också uttrycks
              i texten av majoriteten. Det handlar om frågan om att man ska
              ha tillgång till tolkning. Den är viktig, men det är inte den
              enda frågan. Konventionen är betydligt bredare än så. Och vi vet
              när det gäller förutsättningarna för att utrota slavhandeln att
              det måste till fler instrument än det.
            </seg>
            <seg n="a1199929">
              Den här kopplingen tycker jag alltså att Cecilia Wigström skulle
              kunna ta ett särskilt ansvar för, se till att den kommer på plats.
              Annars kan jag bara tolka det som att förseningen av konventionsratificeringen
              är medveten, att man har gjort detta i god kunskap om att man
              på så sätt också kan arbeta med en svagare text i Helsingforsprogrammet,
              vilket kommer att leda till ett svagare arbete för hela EU.
            </seg>
            <seg n="17db4e04">
              Lägger man över tonvikten kommer det också att bli bekymmersamt
              där. Men jag välkomnar Cecilias stöd till mitt arbete för att
              avkriminalisera abort i Europa.
            </seg>
          </u>
          <note n="ba7ff34d">
            Anf. 165 CECILIA WIGSTRÖM i Göteborg (fp) replik:
          </note>
          <u who="carina_hagg_4f0222" xml:id="i-8cdb953206a71fb7-0" n="1c2dc07f" prev="i-71fb10b40fab9b94-0">
            <seg n="2389f30d">
              Fru talman! Jag tycker att det är tråkigt att Carina Hägg på
              slutet här på något sätt försöker utmåla regeringen som att man
              inte har en vilja att komma framåt i de här viktiga frågorna.
              Jag vill slå fast tydligt och klart att alliansen och oppositionspartierna
              delar synen på hur viktigt det är att vi bekämpar människohandel
              och trafficking. Det ska inte råda någon tvekan om det.
            </seg>
            <seg n="5249db8d">
              Helsingforssprogrammet tar ju upp EU:s program för de nästkommande
              fem åren, vad man ska göra just när det gäller att bekämpa brottslighet
              i Europa. Det handlar om olika frågor, bland annat människohandel.
              Det är väldigt viktigt att det i Helsingforssprogrammet ingår
              ett arbete mot trafficking.
            </seg>
            <seg n="48e7ced2">
              EU gör väldigt mycket mot trafficking. OSSE gör väldigt mycket
              mot trafficking. Europarådet har också ett arbete mot trafficking.
              Det är viktigt att alla tre organisationerna jobbar på i den här
              frågan, och Sverige driver förstås på oavsett regering för att
              hålla den här frågan högt upp på agendan inom alla tre organisationerna.
            </seg>
            <seg n="056d1973">
              När det gäller frågan om våld mot kvinnor tycker jag att Kerstin
              Lundgrens svar var väldigt bra. Vi i Sverige kan inte sitta och
              bestämma själva. Men om Carina Hägg vill veta vad alliansregeringen
              anser om våld mot kvinnor och hur ett sådant arbete ska läggas
              upp kan jag rekommendera henne att titta på den nationella handlingsplanen
              mot mäns våld mot kvinnor, mot hedersrelaterat våld och mot våld
              i samkönade relationer.
            </seg>
            <seg n="f885b0ba">
              Den handlingsplanen antogs här i riksdagen för ett och ett halvt
              år sedan, vill jag minnas. Den innehåller en bred palett av åtgärder
              och 800 miljoner kronor. Det är på intet sätt begränsat till hemmet,
              utan det är ett brett angreppssätt för att bekämpa mäns våld mot
              kvinnor. Det är vår syn på det här.
            </seg>
            <seg n="79f97a9f">
              Det bör arbetas fram. Tyvärr har vi inte fått gehör för detta
              i övriga Europa.
            </seg>
          </u>
          <note type="speaker" n="46c0e8e7">
            Anf. 166 CARINA HÄGG (s) replik:
          </note>
          <u who="carina_hagg_4f0222" xml:id="i-71fb10b40fab9b94-1" n="1c2dc07f" next="i-8cdb953206a71fb7-1">
            <seg n="bd6576d5">
              Fru talman! Vi har försökt från oppositionen att verka i samverkan
              med majoriteten, att verka konstruktivt, att hitta samsyn, samlösningar
              och att pusha de här frågorna i rätt riktning. Vi har trott på
              att det skulle vara det bästa arbetssättet. Så det är klart att
              jag i dag känner en frustration när jag ser att det har tagit
              så lång tid och när jag ser att det finns brister.
            </seg>
            <seg n="515cc86f">
              Det är just det som Cecilia Wigström här pekar på. Man måste
              se till att arbetet håller samman från nationell nivå och mellan
              de olika institutionerna som vi är en del av i Europa. Det är
              ju det som inte sker.
            </seg>
            <seg n="8362dcd1">
              Den linje som Sverige driver när det gäller konventionen som
              nu arbetas fram mot genderbaserat våld hänger inte samman med
              handlingsplanen. Det är det jag lyfter fram. Därför är jag förundrad,
              och därför tycker jag att det vore bra att få ett ställningstagande.
            </seg>
            <seg n="db876b50">
              Ska vi ha en konvention som inte omfattar till exempel hedersrelaterat
              våld ligger det inte i linje med vad den här riksdagen har uttalat
              och inte heller vad regeringen har uttalat som sin prioritet.
              Att det kan vara svårt att hitta en samsyn över hela Europa är
              jag väl medveten om, och jag är beredd att ytterligare göra ansträngningar
              där. Men nu handlar det om Sveriges regerings förhållande.
            </seg>
            <seg n="0f3b7ac8">
              Återigen: Antingen har inte majoriteten bemödat sig om att sätta
              sig in i de här frågorna, att följa dem och ge dem den prioriteten
              eller så är man inte beredd att föra debatten utifrån de förutsättningar
              som ändå gäller för de här frågorna, vilket jag tycker är väldigt
              bekymmersamt i det läge som vi i dag befinner oss i.
            </seg>
            <seg n="34ddfb16">
              När det gäller den fråga som jag inte fick tillfälle och utrymme
              att uttrycka skrev jag fler än en motion. Någon blev bifallen
              och bakades in i den resolution som sedan utmynnade i att man
              skulle avkriminalisera abort i Europa.
            </seg>
            <seg n="5cb42089">
              Jag är jätteglad att mitt arbete har lett till det resultatet,
              och jag är också glad över att det välkomnas av fler än mig i
              den här kammaren, av representanter för fler än ett parti. Men
              under ordförandeskapet ledde det inte till att Sveriges regering
              plockade upp den taktpinnen och förde det arbetet vidare. Det
              hamnade i stå, och det förs inte vidare till EU.
            </seg>
            <seg n="dd6772de">
              (ANDRE VICE TALMANNEN: Det är synd att inte Carina Hägg kommer
              till den frågan i början, eftersom det ändå var en vidareutveckling.
              Då hade Carina Hägg hunnit slutföra sin fråga.)
            </seg>
          </u>
          <note n="6a215378">
            Anf. 167 CECILIA WIGSTRÖM i Göteborg (fp) replik:
          </note>
          <u who="carina_hagg_4f0222" xml:id="i-8cdb953206a71fb7-1" n="1c2dc07f" prev="i-71fb10b40fab9b94-1">
            <seg n="521bdba4">
              Fru talman! Det är svårt att gissa vad Carina Hägg hade velat
              fråga mig. Jag vill uttrycka min uppskattning för Carina Häggs
              arbete i Europarådet.
            </seg>
            <seg n="713e325b">
              Det är jättebra att du har drivit frågan om rätten till fri abort,
              och det vet jag att ni är flera i den svenska delegationen som
              har gjort. Hela den svenska delegationen står bakom det arbetet.
            </seg>
            <seg n="cc24cd73">
              Jag ser att vi fortsatt behöver stå på barrikaderna i denna fråga
              i Europa. Tyvärr har vi Malta, Irland och Polen. Jag tycker att
              de får ett alldeles för stort utrymme i EU på detta område.
            </seg>
            <seg n="8b27cc8d">
              Vi har också ansvar att driva frågan i OSSE-delegationen. Jag
              ingår från Sveriges riksdag i den parlamentariska församlingen.
              Och vi har FN.
            </seg>
            <seg n="94d635d8">
              Däremot tycker jag, fru talman, att Carina Hägg är väldigt svepande
              i sin kritik mot regeringen utan att vara konkret. Ska man komma
              med allmän kritik mot regeringen får man faktiskt ha lite mer
              fakta på fötterna om vad det är man kritiserar.
            </seg>
            <seg n="995c0a56">
              Jag tycker att Sveriges regering har gjort ett bra arbete. Vi
              såg utvärderingen av riksdagens utredningstjänst. Svenska ordförandeskapet
              i Europarådet sköttes på ett utmärkt sätt. Det innebär att Sverige
              och regeringen har drivit på de här frågorna som vi är ense om
              i Sveriges riksdag när det gäller att stå upp för kvinnors rättigheter,
              bland annat när det gäller abortfrågan och vad gäller traffickingfrågan.
            </seg>
            <seg n="25d49230">
              Jag vill påminna Carina Hägg om att just vad det gäller konventionen
              mot människohandel fanns det i början ett motstånd eller ingen
              positiv ansats från den förra svenska regeringen att biträda den
              konventionen. Det var efter en motion av Folkpartiet under den
              förra mandatperioden som ett enigt utrikesutskott fick den svenska
              regeringen att engagera sig för konventionen och sätta i gång
              den här utredningen. Den blev tyvärr väldigt stor och omfattande.
              Det har lett till att frågan har dröjt ända till nu.
            </seg>
            <seg n="49a940ed">
              På sätt och vis har jag respekt för att vi i Sverige vill göra
              saker och ting på ett bra sätt. Vi ska inte skriva under något
              utan att utreda vad det får för följder på sekretesslagar, polislagen
              och så vidare. Men hur som helst, nu kommer konventionen.
            </seg>
          </u>
          <note type="speaker" n="a82daeea">
            Anf. 168 ROSITA RUNEGRUND (kd):
          </note>
          <u who="rosita_runegrund_555895" xml:id="i-a6503668d8cb1158-0" n="d03d1cde">
            <seg n="c6c1bc62">
              Fru talman! Kristdemokraterna är inte representerade i den svenska
              delegationen i Europarådet, och jag är ny i utrikesutskottet.
              Jag tar ändå möjligheten att få delta i denna debatt.
            </seg>
            <seg n="5b154073">
              Framtiden, globaliseringen, beroendet av omvärlden och kontakterna
              över nationsgränserna fordrar seriösa och djuplodande dialoger
              baserade på ömsesidig respekt, öppenhet och tolerans. Jag tycker
              att det är bra att det sker en debatt här i riksdagen utifrån
              de skrivelser som vi får ta emot när det gäller både Norden, Europarådet
              och OSSE.
            </seg>
            <seg n="c47accf3">
              Vi lär oss av hur man arbetar inom Europarådet, och man lär sig
              också mycket av de debatter som är mellan opposition och majoritet.
              Jag hoppas innerligt att regeringen tar del av denna debatt, känner
              trycket och skyndsamt ratificerar Europarådets konvention mot
              människohandel. Vi har hört att det kommer en proposition.
            </seg>
            <seg n="527ba2f0">
              Jag tycker också att det har varit väldigt bra att få ta del
              av skrivelsen och hur lyckosamt det svenska ordförandeskapet har
              varit.
            </seg>
            <seg n="70fa2719">
              Fru talman! Europarådets roll som en huvudaktör när det gäller
              att skapa en gemensam värdegrund kan man inte nog betona. Bristen
              på demokrati och mänskliga rättigheter förorsakar ofta djupa sociala
              klyftor som förhindrar fattiga att förbättra sin egen situation.
            </seg>
            <seg n="0472c6b4">
              Respekt för individens mänskliga rättigheter och en demokratisk
              samhällsutveckling som ger människor möjligheter att förbättra
              sin livssituation har i sig ett egenvärde. Men det utgör också
              förutsättningen för att bekämpa fattigdom, skapa säkerhet och
              uppnå en rättvis och hållbar utveckling, både lokalt och globalt.
            </seg>
            <seg n="61562b21">
              Även i alla väletablerade demokratier, så även här i Europa,
              finns det tendenser och riktningar som är oförenliga med de mänskliga
              fri- och rättigheterna. Det finns rörelser i riktning bort från
              de en gång beslutade människorättsnormerna. Det handlar om rasism,
              människohandel, slavhandel, behandling av minoriteter, kvinnomisshandel
              eller åldersdiskriminering.
            </seg>
            <seg n="ab1f6a14">
              Fru talman! Vi kristdemokrater tycker att MR-frågorna absolut
              inte får bli abstrakta, luddiga eller teoretiska. De måste vara
              konkreta, konturskarpa och praktiska.
            </seg>
            <seg n="02f4c88f">
              I det arbete som alliansen genomför till exempel inom utbildningssektorn
              är det nödvändigt att kunskapen om mänskliga rättigheter uppgraderas.
              Också i ett internationellt sammanhang tycker vi att kunskapen
              ska öka. Vi måste lära oss av hur andra resonerar om mänskliga
              rättigheter: afrikaner, amerikaner, araber, asiater och även vi
              européer.
            </seg>
            <seg n="6781ac5b">
              Vi bör träffas i olika internationella forum för att diskutera
              mänskliga rättigheter men också för att ta del av varandras kanske
              olika synsätt och erfarenheter. Det kan ske i FN:s regi eller
              på annat sätt. Sverige bör också bilateralt inleda, utveckla och
              fördjupa detta erfarenhetsutbyte.
            </seg>
            <seg n="be5908cc">
              Fru talman! På den talmansresa som fru talman anordnade till
              Nigeria i veckan som gick besökte vi Ecowas. Det är också ett
              sätt att ta del av hur Sverige på ett bra sätt stöder ett regionalt
              parlaments fred- och säkerhetsmodell.
            </seg>
            <seg n="870a9cd2">
              Det finns ett stort intresse från regionala parlament världen
              över att ta del av dialog, och kanske Europarådet är just en sådan
              institution eller organisation som ska ha en dialog med regionala
              parlament världen över.
            </seg>
            <seg n="d0b8956f">
              Fru talman! Berlinmurens fall innebar början till frihet för
              hela den europeiska kontinenten. Gradvis befriade sig östeuropéerna
              själva, och de gamla diktaturerna blev nya demokratier. De planekonomiska
              systemen upphörde helt enkelt att fungera, och kommunismen bröt
              samman just på grund av det.
            </seg>
            <seg n="7bd9bdd7">
              Det handlade också om materiella faktorer och om immateriella
              faktorer; till exempel bröt hälso- och sjukvården och skolväsendet
              samman. Det andliga och kulturella liv som diktaturen tillåtit
              men samtidigt begränsat till ett minimum hade tömt ut sig självt
              och kunde inte svara mot människors längtan och behov.
            </seg>
            <seg n="28bc68fe">
              Under dessa år, fru talman, bodde jag själv i Afrika och såg
              att Berlinmurens fall påverkade de länder där dåvarande Sovjet
              var starkt involverade. De öar av frihet som funnits under diktaturåren
              hade enskilda människor i samverkan med andra stått för, och de
              utgjorde då inspiration för stora delar av befolkningen i övrigt.
              Utan enskilda gruppers känsla av ansvar och deras inre övertygelse
              om att de måste agera hade kommunismens sammanbrott inte inträffat
              och Östeuropas befrielse inte ägt rum.
            </seg>
            <seg n="0b647c59">
              Fru talman! Befrielsekampen var en kamp under många år för mänskliga
              rättigheter och mänsklig värdighet. Den strid som fördes var en
              del av en strid som under lång tid förts och fortfarande förs
              på andra håll i världen. Samma kamp kommer att fortsätta föras
              i andra länder där de mänskliga rättigheterna inte respekteras.
            </seg>
            <seg n="5aad59d1">
              Därmed, fru talman, vill jag yrka bifall till förslaget i UU6.
            </seg>
          </u>
          <note type="speaker" n="5b7c58c5">
            Anf. 169 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-5" n="1c2dc07f">
            <seg n="cedbaea9">
              Fru talman! Jag tycker att den här debatten visar att Europarådet
              efter toppmötet i Warszawa mycket medvetet har försökt sätta fokus
              också på kvinnors rättigheter. Mänskliga rättigheter är inte bara
              mäns rättigheter utan också kvinnors rättigheter.
            </seg>
            <seg n="b4508ecb">
              Då krävs också att det finns en uppslutning som drar åt samma
              håll. Bristen på engagemang för ratificering av konventionen mot
              trafficking visar att uppslutningen inte finns från den svenska
              regeringen. Jag är mycket besviken på de svar jag har fått här
              i dag. Det är lite allmänt om att det kanske är lite sent och
              lite si och så, men kraften i att driva på för att snabbt få en
              ratificering och även minska de skadeverkningar som har blivit
              av att Sverige har nedprioriterat den här frågan och sett till
              att det inte påverkar vårt ordförandeskap i de här delarna inom
              EU på ett alltför påtagligt sätt ser jag inte. Man svarar heller
              inte på kopplingen till Helsingforssprogrammet.
            </seg>
            <seg n="93ab176f">
              Jag konstaterar detta, men jag erbjuder Rosita Runegrund från
              Kristdemokraterna att ge uttryck för en annan uppfattning. Jag
              vill också gärna ha Kristdemokraternas syn på hur man vill se
              utformningen av konventionen mot genderbaserat våld.
            </seg>
            <seg n="c6f2aa8d">
              Den tredje delfrågan handlar om abortfrågan. Det fanns en stor
              besvikelse i kammaren i Strasbourg när Carl Bildt svarade på utfrågningarna
              kring abortfrågan. Det fanns förhoppningar om att just Sverige
              skulle driva den här frågan och lyfta upp den och att vi skulle
              vara tydliga i vårt svar. Men så var inte fallet. Jag vet inte
              om det var baserat på ett ställningstagande i regeringen, men
              han uttalade sig ändå för den svenska regeringen och ordförandeskapet
              i Europarådet. Vi ser inte att man driver på nu efter att man
              har lämnat ordförandeskapet, och vi ser heller inte att denna
              fråga är en del av ordförandeskapet i EU.
            </seg>
            <seg n="e0ce5516">
              Är det Rosita Runegrunds mening att den borgerliga majoriteten
              inte tycker att det här är en fråga som ska drivas på europeisk
              nivå?
            </seg>
          </u>
          <note type="speaker" n="7f067246">
            Anf. 170 ROSITA RUNEGRUND (kd) replik:
          </note>
          <u who="rosita_runegrund_555895" xml:id="i-a6503668d8cb1158-1" n="d03d1cde">
            <seg n="5b7ddeff">
              Fru talman! Som jag sade tidigare är jag ny i utrikesutskottet.
              Jag har tagit del av den skrivelse som regeringen har skickat
              till utrikesutskottet och även just hur man ser på att det är
              fler länder som ska ta ställning. När det gäller våld mot kvinnor
              står det väldigt tydligt om just medlemsländernas meningsskiljaktigheter,
              om det är det Carina Hägg menar.
            </seg>
            <seg n="599357fb">
              När det gäller ratificeringen mot människohandel tycker jag att
              Carina Hägg har fått fullödiga svar här i kammaren från de borgerliga
              ledamöterna. Vi kristdemokrater har en enskild motion som gäller
              att man skyndsamt ska ratificera konventionen om människohandel.
            </seg>
            <seg n="2280ace3">
              Vad jag har funnit utifrån den här debatten finns det, fru talman,
              inga meningsskiljaktigheter. Vad jag förstår av Göran Lindblads
              inlägg har man från Europarådet, den svenska delegationen, varit
              enig och det finns en enighet inom majoriteten här i riksdagen
              i samma fråga.
            </seg>
            <seg n="4d24e8f8">
              Jag kan alltså inte se att vi har någon skiljelinje i den här
              frågan, utan det är det att vi vill fram med olika frågor kanske
              på ett sätt som Carina Hägg inte accepterar.
            </seg>
          </u>
          <note type="speaker" n="721d2556">
            Anf. 171 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-6" n="1c2dc07f">
            <seg n="f290bf0c">
              Fru talman! Det är möjligt att vi står varandra nära om vi skulle
              ha personliga uppfattningar. Det kan jag inte uttala mig om här,
              men jag är intresserad av att få reda på vad den borgerliga majoriteten
              och Kristdemokraterna som en del av denna majoritet och regeringsunderlaget
              har för uppfattning i olika frågor.
            </seg>
            <seg n="750dd3e8">
              Jag vet att det är en del frågor som naturligtvis också Rosita
              Runegrund har följt, till exempel trafficking och slavhandel.
              Det handlar om vuxna individer, men det är alltför ofta också
              barn. Jag hade förväntat mig att Kristdemokraterna skulle ge uttryck
              för att detta är en prioriterad fråga. Genom att driva på för
              att ratificera den här konventionen hade vi på så sätt också kunnat
              lyfta frågan konsekvent i EU. Men så är icke fallet.
            </seg>
            <seg n="4b78c656">
              Jag deltog i en konferens i Bryssel om människohandel, men där
              fattades till exempel fokus på efterfrågan. Man kan inte ha för
              många konferenser på de här områdena, och det är bra att man kopplar
              till tredje land, men man kan inte droppa frågan om efterfrågan
              den är central för att komma till rätta med problemet.
            </seg>
            <seg n="3a239c59">
              Jag får heller inte något svar från Kristdemokraterna när det
              gäller synen på hur en konvention mot mäns våld mot kvinnor genderbaserat
              våld skulle utformas.
            </seg>
            <seg n="b977d071">
              Jag noterar att jag heller inte får något svar när det gäller
              synen på hur vi ska kunna avkriminalisera abort inom den europeiska
              gemenskapen. Det kan vara i Europarådet, det kan vara EU, och
              kanske också OSSE som har nämnts här tidigare kan ha en roll.
            </seg>
            <seg n="cf51b035">
              Vi har dessa redskap. Vi är ordförande i EU nu, och vi har varit
              ordförande i Europarådet. Vi kan agera mycket kraftfullt. Men
              jag ser inte det agerandet, mina vänner! Jag är frustrerad! Jag
              vet att vi skulle kunna ha använt ordförandeskapet. Det fanns
              förhoppningar och löften om att man från den borgerliga majoritetens
              sida skulle driva på i de här frågorna. Jag ser inte det, men
              jag blir gärna motbevisad, Rosita Runegrund. Ge mig gärna konkreta
              förslag och bevis på att de här frågorna ändå prioriteras och
              att man kommer att ta upp dem längre fram i november och i december
              under julhelgerna.
            </seg>
          </u>
          <note type="speaker" n="97d54d5c">
            Anf. 172 ROSITA RUNEGRUND (kd) replik:
          </note>
          <u who="rosita_runegrund_555895" xml:id="i-a6503668d8cb1158-2" n="d03d1cde">
            <seg n="f632d57d">
              Fru talman! Jag tror att alla här i kammaren är väldigt medvetna
              om att Carina Hägg är frustrerad. Så är det många gånger att vara
              i opposition, Carina Hägg. Det är frustrerande när man inte sitter
              inne med makten på det sättet.
            </seg>
            <seg n="2f464f3e">
              Jag tycker att mina kamrater inom majoriteten sköter den här
              frågan på ett mycket klokt sätt. Att sedan ratificeringen av konventionen
              mot människohandel kanske skulle ha kommit lite tidigare kan jag
              hålla med om, men där finns ingen skiljelinje.
            </seg>
            <seg n="3ce24e95">
              När det gäller Kristdemokraternas syn på mänskliga rättigheter
              försökte jag ändå på ett väldigt enkelt sätt framföra det. Jag
              har inte gått in i Europarådets arbete på det sättet. Jag vill
              ha lite mer tid på mig och kanske återkomma i de här frågorna.
              Men det råder absolut ingen tvekan om var Kristdemokraterna står
              när man kränker de mänskliga rättigheterna som innefattar barn
              och kvinnor i synnerhet. Då har vi prostitution, människohandel
              och många andra frågor som är kopplade just till frågan om mänskliga
              rättigheter.
            </seg>
            <seg n="e93c1e0b">
              Där tror jag alltså att Carina Hägg kan känna sig trygg trots
              all frustration.
            </seg>
          </u>
          <note type="speaker" n="c589d921">
            Anf. 173 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_31c725" xml:id="i-9f3f3865b4ad106d-0" n="86b78884" next="i-8166bdd46931e62c-0">
            <seg n="38d1fa9f">
              Fru talman! Ibland kan jag tycka att Europarådet är en väl bevarad
              hemlighet för väldigt många, kanske inte för oss som sitter i
              kammaren i dag och deltar i debatten, men om man pratar med folk
              ute märker man att de inte vet vad Europarådet är. Det var någon
              som sade att vi har EU-flaggan här i salen. Då kan jag säga att
              den flaggan faktiskt var Europarådets flagga som EU fick tillåtelse
              av Europarådet att använda som sin flagga.
            </seg>
            <seg n="abec4056">
              Även om det nu inte är många som lyssnar jag kan hoppas att någon
              någonstans lyssnar eller läser protokollet känner jag att man
              varje gång man pratar om Europarådet måsta tala om att vi står
              för mänskliga rättigheter, demokrati och rättsstatsfrågor. Alla
              länder i Europa är med utom Vitryssland, det vill säga vi är 47
              länder som är med.
            </seg>
            <seg n="f2cf071a">
              Jag brukar berätta för folk att det här inte är EU utan att det
              är Europarådet, att vi håller på med de här tre huvudfrågorna
              och att vi finns i Strasbourg. Då får jag genast frågan: Varför
              åker ni då till Bryssel ibland? Men jag talade ju just om att
              vi inte är EU utan det här andra, så vi är alltid i Strasbourg,
              och så har vi den här domstolen för mänskliga rättigheter. Och
              den brukar folk känna till. Det kan jag tycka är väldigt positivt;
              det vet man i alla fall.
            </seg>
            <seg n="8c0c485d">
              När vi nu ska prata om Europarådets verksamhet för 2008 försöker
              jag själv att tänka tillbaka. Det är snart ett år sedan, för snart
              är 2009 slut och vi ska prata om 2008. Mina spontana tankar när
              jag tänker på 2008 och Europarådet är att det var fantastiskt,
              det var fascinerande, det var fasansfullt, det var förskräckligt
              och det var fruktansvärt. Jag kommer att återkomma till de här
              orden.
            </seg>
            <seg n="e5848aca">
              År 2008 var Sverige ordförande från den 7 maj till den 27 november.
              Om man tänker efter inträffar det väl ungefär vart 23:e år att
              man blir ordförande, med tanke på att det är 47 länder och man
              är ordförande ett halvår i taget. Så det är ganska unikt att vi
              var det.
            </seg>
            <seg n="38672a31">
              Jag tycker ändå att det var ett ganska fantastiskt år när vi
              var ordförandeland, speciellt med tanke på den förberedelse som
              skedde inför ordförandeskapet. Vi som ingår i den svenska delegationen
              var redan under slutet av 2007 och början av 2008 kallade till
              UD flera gånger för att delta i diskussioner om vilka frågor som
              det svenska ordförandeskapet skulle prioritera under vår tid som
              ordförandeland. Även ni från Socialdemokraternas sida måste hålla
              med om att vi var där, att vi deltog och att vi kom med inspel
              om vilka frågor vi tyckte var viktiga under det svenska ordförandeskapet.
              Det var en rejäl dialog med UD om vad som skulle prioriteras.
            </seg>
            <seg n="216426c7">
              Det vi kom fram till var att koncentrera oss på några saker.
              Vi hade i alla fall en plan för vad som skulle göras. Mänskliga
              rättigheter var ganska naturligt att arbeta systematiskt med.
              Där var barns rättigheter och personer med funktionshinder. Där
              var jämställdhet. Man hade även människohandel, våld mot kvinnor
              och många flera frågor. Sedan inträffar kriget mellan Ryssland
              och Georgien. Trots att man har en plan kullkastar det naturligtvis
              en del, även om i princip allt som hade tänkts fullföljdes.
            </seg>
            <seg n="037816ab">
              Dessutom har vi nu för en gångs skull en väldigt unik utvärdering
              av hur man lyckades. Den säger att det svenska ordförandeskapet
              lyckades bra. Jag tycker dock att man misslyckades med en bit,
              och det var att göra Europarådet mer känt bland allmänheten. Det
              tycker jag fortfarande att man kanske inte har lyckats med. Det
              är min kritik, för det lyckades man inte med. Det minns jag att
              jag tog upp flera gånger när vi träffades på UD: Nu har vi världens
              chans att göra Europarådet lite mer känt. Där tycker jag att man
              misslyckades.
            </seg>
            <seg n="28c4788a">
              Det var den fantastiska biten.
            </seg>
            <seg n="175699d6">
              Det som förskräckte och var fasansfullt och fruktansvärt var
              ju kriget mellan Ryssland och Georgien. Man kan säga att Europarådet
              sedan det inträffade har ägnat väldigt mycket tid åt det, i slutet
              av 2008 och i princip hela 2009. Det ska vi inte diskutera nu,
              men man har ägnat väldigt mycket tid åt detta och antagit ett
              stort antal resolutioner.
            </seg>
            <seg n="cc7e3100">
              Även om vi nu ska prata om 2008 känner man att Ryssland på något
              sätt hela tiden finns i Europarådet. Som jag upplever det har
              nog Ryssland och Rysslands ledare en känsla av att Ryssland är
              större än vad det är i verkligheten och än vad det är på kartan.
              Ryssland är större. Man har på något sätt inte accepterat att
              man inte har alla de här länderna runt omkring sig under sin kontroll.
              Därför får jag en känsla av att man i Ryssland känner att man
              har rätt att lägga sig i. Om länderna runt omkring vill gå med
              i eller är intresserade av att ansöka om att bli medlem i någon
              annan organisation, Nato eller EU, kan Ryssland lägga sig i detta.
            </seg>
            <seg n="e34c0748">
              Jag tycker att Ryssland tyvärr är på fel väg, och det har flera
              varit inne på. Ryssland är på fel väg. Jag känner mig väldigt
              oroad. Herr Putin, vare sig han är president eller premiärminister,
              har en stor roll i detta. Jag tycker att han beter sig som ett
              litet barn. Han testar var gränsen går. Han bara fortsätter och
              fortsätter. Den liknelsen har jag tagit förut och den kommer jag
              att ta många gånger. Säger ingen stopp bara fortsätter han.
            </seg>
            <seg n="e0efeab9">
              Problemet är att Putin inte är något litet barn. Han är en människa
              med väldigt stor makt, och han har stora maktambitioner för Ryssland.
              Utvecklingen i Ryssland går, som jag sade, inte åt rätt håll.
              Vi kan bara titta på de frågor som Europarådet håller på med,
              till exempel mänskliga rättigheter och de som försöker försvara
              mänskliga rättigheter i Ryssland. Det är inte bara en utan flera
              som har mördats. Man kan inte säga att utvecklingen är positiv
              i Ryssland.
            </seg>
            <seg n="98d69bd9">
              Jag tänker inte gå in på protokoll 14 som har varit uppe förut
              och som gäller Europadomstolen. Men man kan säga att Europadomstolen
              just nu har en balans på 106 000 ärenden. Just att Ryssland inte
              har ratificerat protokoll 14 gör ju att det är lite svårare, även
              om vi försöker lösa det med ett annat litet tillägg, som Ryssland
              inte heller kommer att ratificera, vad jag förstår.
            </seg>
            <seg n="a8332e41">
              Det som har varit fascinerande då kan man tro att jag menar något
              positivt, men för mig är det nog lite negativt gäller valövervakning.
              Det är faktiskt också en del av Europarådets verksamhet som ingen
              har pratat om här. Tyvärr är de rapporter som kommer ut efter
              valövervakning ofta väldigt överslätande. De säger ofta att det
              nog inte hände så mycket. Något litet hände, men alltihop har
              nog gått bra.
            </seg>
            <seg n="a5f04b5d">
              Jag är inte så säker på att vi hjälper de länder vi övervakar
              genom att vara så överslätande. Samtidigt har jag full förståelse
              för att det tar tid för länder som har varit icke-demokratiska
              att införa demokrati och försöka genomföra val på ett bra sätt.
              Jag vill ta ett exempel och det är från 2008.
            </seg>
            <seg n="20e21184">
              Det var valet i Armenien som hölls den 19 februari. Det var presidentval.
              Jag var där. Det jag såg under sammanräkningen jag ska sammanfatta
              det väldigt snabbt var att man fuskade så att det bara stänkte
              om det. Man har alltså en valsedel med alla kandidater som man
              kan kryssa för. Det är väldigt transparent, för valförrättningsordföranden
              visar upp varje valsedel så att alla som sitter där ser. Det är
              väldigt transparent. Så gör vi inte i Sverige ens en gång. Men
              hon läser fel namn. Jag ser ju var kryssen står. Jag kan inte
              armeniska, men jag vet vilken ordning de står i. Hon läser fel
              namn, och man lägger valsedeln i fel hög. Man gör detta medvetet
              och lägger väldigt många valsedlar, dock inte alla, till en kandidat.
              De upptäcker att jag har märkt det, men det visar sig att alla
              valförrättare gör detta i samförstånd så man försöker hålla för.
              Man lägger valsedlarna mitt i. Jag får ju inte ingripa. Jag får
              bara observera. Det är fruktansvärt frustrerande.
            </seg>
            <seg n="3ac470a5">
              Det var ett uppenbart valfusk. Jag kan säga att om det jag såg
              bara hände i 10 procent av vallokalerna så påverkade det resultatet
              eftersom den som vann behövde få över 50 procent för att det inte
              skulle bli en andra omgång. Fuskade man, för det var till den
              som vann man lade valsedlarna, påverkade detta valresultatet.
              Ändå var rapporten väldigt överslätande efteråt.
            </seg>
            <seg n="4a13d3c0">
              Sedan hände i och för sig saker efter valet. Det var flera människor
              som blev skjutna, och det blev alltså en övervakning av Armenien.
              Man har alltså följt upp detta flera gånger, vilket är bra. Men
              jag vill peka på det fascinerande, i negativ betydelse, med att
              man är så överslätande i sina rapporter.
            </seg>
            <seg n="c1e0d940">
              Jag ska avsluta med att gå tillbaka till vad jag har sagt tidigare.
              Då kommer frågan om Ryssland upp igen. Jag känner en oro inför
              Europarådets trovärdighet för framtiden. Jag kommer tillbaka till
              RysslandGeorgien-kriget.
            </seg>
            <seg n="3600451e">
              Vi har antagit många resolutioner i Europarådet när det gäller
              RysslandGeorgien. Ett land, och det har sagts tidigare i talarstolen,
              Ryssland, har inte uppfyllt något av vad vi har tagit upp i resolutionerna.
              Georgien däremot har uppfyllt nästan allt. När ska man reagera
              och agera om inte när sådant sker? Hur mycket ska man låta passera?
              Jag är tillbaka till att Putin och Ryssland driver frågor hur
              långt som helst för att se när någon säger stopp. Något borde
              Europarådet ha gjort för att visa att vi inte accepterar att ett
              land ignorerar de resolutioner vi antar i Europarådet.
            </seg>
            <seg n="bcdf702c">
              Herr talman! Jag kommer att fortsätta ett litet tag till eftersom
              jag tänkte bemöta en del saker. Det kan hända att någon redan
              har begärt replik, men jag tänkte försöka bemöta dem nu.
            </seg>
          </u>
          <note n="5d05aa29">
            Jag yrkar först bifall till förslaget i utrikesutskottets betänkande.
          </note>
          <u who="marietta_de_pourbaix-lundin_31c725" xml:id="i-8166bdd46931e62c-0" n="86b78884" prev="i-9f3f3865b4ad106d-0">
            <seg n="47e6b151">
              Carina Hägg har begärt replik på i princip varenda en av majoritetsföreträdarna
              i frågan om trafficking. Vi har varit överens om att utöva påtryckningar
              på regeringen. Vi har skrivit under och gjort gemensamma uppvaktningar
              och så vidare.
            </seg>
            <seg n="fb0c5b04">
              Sverige ska alltid vara bäst i klassen. Allt ska vara korrekt
              in till sista kommatecknet. Det är väl bra att vi är noga med
              vår lagstiftning, men det gör också att det drar ut på tiden.
              Jag kan säga att Sverige i alla sammanhang prioriterar frågan
              om människohandel. Nu under vårt EU-ordförandeskap har det precis
              varit en konferens i Bryssel där man har pratat om detta, och
              det kommer att vara en uppföljningskonferens nästa år. I EU håller
              man på att förhandla fram ett rambeslut när det gäller att förebygga
              och bekämpa människohandel samt skydda offren. Om det rambeslutet
              går igenom kommer vissa delar att gå längre än vår Europarådskonvention.
              Carina Hägg var också inne på Helsingforssprogrammet, och där
              driver Sverige på att frågan om människohandel ska tas upp i detta
              sammanhang. Frågan finns med även där.
            </seg>
            <seg n="ca942975">
              De flesta har svarat Carina Hägg att en proposition är på gång
              våren 2010. Den ska beslutas innan riksmötet är slut.
            </seg>
            <seg n="1502ebb1">
              Sverige är så noggrant. Det har hängt på någon sekretessfråga.
              Egentligen uppfyller vi säkert i princip alla krav som konventionen
              ställer utom i några små bitar som har med sekretess att göra.
              Vi kan redan tillämpa det samarbete som behövs när det gäller
              Europarådskonventionen mot människohandel. Jag förstår att Carina
              Hägg kommer att fråga ändå, men jag har ändå försökt att reda
              ut de bitar som jag tycker är viktiga.
            </seg>
            <seg n="f65224f4">
              Hans Linde har kanske inte begärt replik nu har han gått, då
              kanske jag inte ska svara. Han pratar mycket om diskriminering
              på grund av sexuell läggning eller könsidentitet. Men jag vill
              tala om att Sverige i den frågan också har gjort saker under sitt
              ordförandeskap. Den 2 juli 2008 fattade ministerkommittén ett
              antal beslut om åtgärder för att motverka diskriminering på grund
              av sexuell läggning eller könsidentitet. Ministerkommittén instruerade
              vidare alla kommittéer inom Europarådets mellanstatliga samarbete
              att inom ramen för sina respektive direktiv föreslå aktiviteter
              för att stärka möjligheterna till lika rättigheter och värdighet
              för hbt-personer. Jag vill bara peka på detta eftersom det har
              sagts att Sverige inte gör någonting. Jag vill visa på motsatsen.
              Sverige gjorde mycket under ordförandeskapet i Europarådet, och
              Sverige gör mycket under EU-ordförandeskapet, vilket i och för
              sig inte är det vi ska diskutera.
            </seg>
            <seg n="094c1606">
              Herr talman! Med detta slutar jag, och jag hade hoppats att jag
              inte skulle få repliker eftersom jag tycker att jag har svarat
              på frågorna men Carina Hägg har tydligen begärt replik ändå.
            </seg>
          </u>
          <note type="speaker" n="e30309da">
            Anf. 174 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-7" n="1c2dc07f">
            <seg n="ced63747">
              Herr talman! Jag tycker att det är viktigt att ta tillfället
              i akt att klarlägga en annan fråga. Jag förstår att majoriteten
              har ett svar på frågan, men eftersom jag är en del av oppositionen
              har jag inte fått svaret till mig på det sättet. Vi delar båda
              bilden av ärendetyngden i domstolen i Strasbourg. Det är ett stort
              bekymmer att domstolen nästan krossas av ärendemängden, och det
              är oerhört angeläget att få protokoll 14 ratificerat. Det ledde
              också till ställningstagandet vid mötet i Madrid att gå före och
              bryta ut vissa delar, nyckelparagrafer, ur protokoll 14. Några
              europeiska länder sade genast att de var beredda att göra detta.
              De gjorde sin hemläxa och öppnade för en ratifikation. Men jag
              har inte sett att Sverige har gjort sin hemläxa att för vår del
              förklara att vi kan gå vidare med de temporära tillämpningarna.
              Det stödet har jag inte sett att regeringen har varit klar med.
              Jag skulle välkomna om vi kunde få höra ett tillkännagivande att
              Sverige är klart, att vi stöder detta fullt ut i praktisk handling.
            </seg>
            <seg n="d512fb07">
              Jag konstaterar återigen att regeringen och de borgerliga företrädarna
              inte har lagt vikt vid konventionen mot trafficking, det vill
              säga att ratificera den. Man har inte heller jag har ställt flera
              frågor till flera företrädare sett till att det vi gör hemma i
              Sverige och i andra europeiska forum hänger ihop så att arbetet
              kan bära vidare internationellt. Det är viktigt att det vi har
              gjort under vårt EU-ordförandeskap och den konvention som finns
              utgör en grund för det fortsatta arbetet. Det får inte urholkas.
              Jag beklagar att jag inte kan få något tydligt svar på frågorna.
              Jag var i Bryssel på konferensen och kunde tyvärr inte se det
              arbetet där.
            </seg>
          </u>
          <note type="speaker" n="0b368879">
            Anf. 175 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_31c725" xml:id="i-4557569510ab5981-0" n="86b78884">
            <seg n="02314101">
              Herr talman! Nu blev jag inte riktigt klar över vilken konvention
              det var fråga om. Var det mot trafficking? Okej, det var mot trafficking.
            </seg>
            <seg n="97ff420c">
              Jag tyckte att jag gjorde en ingående beskrivning, och jag tycker
              inte att jag behöver upprepa den. Det var därför jag tog upp allt
              Sverige gör när det gäller trafficking i mitt anförande: för att
              slippa behöva upprepa detta i en replik.
            </seg>
            <seg n="24b76f64">
              Men jag upprepar igen. Vad gäller EU kommer man förmodligen att
              gå längre än vad Europakonventionen säger för att skydda brottsoffren
              och bekämpa människohandeln. Det är väl ett svar som heter duga.
              Men jag får en känsla i den här debatten att det kvittar vad vi
              säger; Carina Hägg kommer ändå inte att vara nöjd. Hon har hittat
              denna bit, och hon kommer att fortsätta att ställa frågor vad
              vi än säger. Om jag hade kunnat vifta här med propositionen hade
              Carina Hägg möjligtvis varit nöjd. Nu kan jag inte det. Den kommer
              nästa år. Vi är minutiösa här i Sverige. In till sista kommatecken
              ska allt stämma.
            </seg>
            <seg n="f4128a38">
              Samtidigt har jag sagt att Sverige redan kan inleda samarbetet
              mot människohandel. Vår lagstiftning är sådan. Det är bara vissa
              bitar som inte är på plats. Vi kan redan i dag med den lagstiftning
              vi har bedriva det samarbetet för att bekämpa människohandel.
              Det handlar om samarbete över nationsgränserna. Det är fråga om
              internationella ligor. Det kan Sverige göra redan i dag. Det lovar
              jag Carina Hägg.
            </seg>
            <seg n="73d1617a">
              När det gäller protokoll 14 bis, som jag förstår att Carina Hägg
              menar, kommer det en proposition. Sverige kommer att ratificera
              protokollet. Det här är också lagstiftning som vi måste titta
              på, men det är helt klart att Sverige kommer att ratificera protokollet.
            </seg>
          </u>
          <note type="speaker" n="e4ae81a0">
            Anf. 176 CARINA HÄGG (s) replik:
          </note>
          <u who="carina_hagg_4f0222" xml:id="i-c0e3d43bd7e4e753-8" n="1c2dc07f">
            <seg n="fe9d8367">
              Herr talman! Vi har under den här mandatperioden konstaterat
              att ganska komplicerade lagstiftningar har lagts fram utan särdeles
              omfattande beredning. Det har också granskats av konstitutionsutskottet.
              Men på det område vi diskuterar i dag är det oerhört komplicerat
              att lägga fram förslag som redan är färdigutredda, där det finns
              en majoritet, där det skulle vara mycket enkelt att gå fram, med
              få sidor text. Det handlar ändå om en prioritering. Det kanske
              ligger helt i det vi nu har fått redovisat, det vill säga att
              regeringsföreträdare tycker att det är fråga om så lite att det
              inte behövs. Det här räcker ändå. Det kan vara en förklaring.
            </seg>
            <seg n="72618b89">
              Vi tycker inte att det räcker, och vi tycker att det är viktigt
              att Sverige kan vara ett föredöme och vara pådrivande. Då måste
              Sverige ha gjort sin hemläxa. Jag konstaterar att det inte är
              gjort när det gäller konventionen mot trafficking. Vi har haft
              en udda uppfattning i Sverige när det gäller konventionen mot
              våld mot kvinnor, genderbaserat våld, som har arbetats fram. Vi
              har inte heller gjort vår hemläxa när det gäller att gå vidare
              med nyckelparagrafer i protokoll 14 för att kunna gå framåt i
              ärendemängden i Europadomstolen.
            </seg>
            <seg n="17a9fbb6">
              Jag kan stanna här och konstatera de svar jag har fått, eller
              den brist på svar jag har fått. Jag ser fram mot att kunna fortsätta
              att arbeta med de här frågorna, förhoppningsvis i bred samverkan
              framöver. Det krävs att Sverige är samlat för att kunna driva
              på och vara en så konstruktiv kraft som möjligt i den europeiska
              politiken i så grundläggande frågor som att stå upp och verka
              för mänskliga rättigheter.
            </seg>
            <seg n="6aba88af">
              Nu lämnar jag från Socialdemokraternas sida över till Björn von
              Sydow, som för vår del ska diskutera och lyfta fram frågan om
              Ryssland.
            </seg>
          </u>
          <note type="speaker" n="0ac8706e">
            Anf. 177 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_31c725" xml:id="i-4557569510ab5981-1" n="86b78884">
            <seg n="10513beb">
              Herr talman! Jag är glad att Carina Hägg inte är talman utan
              att den talman som sitter är talman så att jag fick de två minuterna.
              Jag tänker inte utnyttja dem, för det finns ingen anledning att
              svara Carina Hägg en gång till. Vi har varit fyra fem företrädare
              som har svarat Carina Hägg så seriöst vi bara kan det har vi faktiskt
              gjort.
            </seg>
            <seg n="7adb058c">
              Carina Hägg är som en ivrig bäver som bara hugger sig fast i
              de här frågorna. Det uppskattar jag, och jag ska här på slutet
              berömma henne för den fantastiska energi och entusiasm hon lade
              på kampanjen om mäns våld mot kvinnor. Hon var ambassadör, eller
              vad vi ska kalla det, för det här i Sverige med vår talman Per
              Westerbergs välsignelse. Hon gjorde ett fantastiskt jobb där.
              Jag vill sluta med att berömma Carina Hägg. Hon vet att jag är
              väldigt engagerad i de här frågorna, och vi har jobbat en del
              ihop. Jag vill tacka Carina Hägg för att hon har gjort det. Vi
              kommer att fortsätta att kämpa för de här frågorna på barrikaderna,
              i Europarådet och på olika ställen.
            </seg>
            <seg n="3889608c">
              Carina Hägg kan vara säker på att det kommer en proposition om
              människohandel. Vi får ta debatten då.
            </seg>
          </u>
          <note type="speaker" n="b6512002">
            Anf. 178 BJÖRN VON SYDOW (s):
          </note>
          <u who="bjorn_von_sydow_c2bfb3" xml:id="i-68162e7ee24ceb77-0" n="4170e7c3">
            <seg n="90c94683">
              Herr talman! Det är sant att det är en positiv utvärdering som
              har ägt rum och som vår delegation har överlämnat till kammaren.
              Mycket som skedde under det där halvåret var gott. Men kriget
              mellan Georgien och Ryssland ledde till problem. Ett problem var:
              I vilken egenskap uttalade sig Sveriges utrikesminister under
              de första dagarna och agerade han under den första tiden efter
              krigsutbrottet? Det var inte klart om det var Sveriges utrikesminister
              eller ordföranden i ministerkommittén.
            </seg>
            <seg n="1d0fc553">
              Ett resultat av denna oklarhet blev att det var omöjligt för
              ministerkommitténs ordförande, Sveriges utrikesminister, att besöka
              Moskva och fullgöra det uppdrag som borde ha skett med båda de
              krigförande länderna.
            </seg>
            <seg n="8f0063ed">
              Det finns uppgifter om att det sedan den tiden är svårt för Sveriges
              utrikesförvaltning att ha grannskapskontakter, åtminstone på politisk
              nivå, med företrädare för Ryssland.
            </seg>
            <seg n="d90bb198">
              Från och med mitten av september kom det svenska programmet för
              ordförandeskapet att vara mycket effektivt när det gällde att
              lotsa fram en politik för att komma ur kriget och stödja den vapenvila
              som Frankrike hade åstadkommit i sin egenskap av Frankrike och
              ordförande i EU. Från september och framåt var det alltså ett
              effektivt ordförandeskap igen.
            </seg>
            <seg n="bd11c4f0">
              Ryssland är ett mycket stort problem i Europarådet, i Europa
              och, enligt min mening, för Ryssland självt. Dagens regim jag
              vill säga Putins regim saknar varje demokratisk karaktär och för
              dessutom med sig stora socioekonomiska och rättsliga problem.
              Det är svårt att se någon positiv utvecklingstendens i dagens
              Ryssland.
            </seg>
            <seg n="33ad1040">
              Men Ryssland är ett grannland till Sverige och är en del i Europa,
              och Rysslands politik och Rysslands maktförhållanden spelar en
              stor roll i alla parlament, utrikesförvaltningar och regeringar
              i dagens Europa.
            </seg>
            <seg n="134a099f">
              Vilket förhållningssätt ska man ha till Ryssland? Ska man göra
              så att det blir färre kontakter och möten mellan politiker i de
              demokratiska länderna, Europarådet, Europeiska unionen, OSSE och
              Ryssland? Är det en meningsfull väg att hantera den problematik
              som ligger i att Ryssland i många hänseenden inte bryr sig om
              vapenstilleståndsavtalet med Georgien och andra betydelsefulla
              internationella, folkrättsligt giltiga konventioner?
            </seg>
            <seg n="d887f313">
              Om detta utspelas konflikter i Europarådets parlamentariska församling.
              Vi socialdemokrater har bestämt oss för att både som svenska politiker
              och som delar i församlingen ha en uttalat kritisk hållning till
              regimen Putin. Men vi har också föresatt oss att det är bättre
              att ständigt använda en rysk närvaro i församlingen och andra
              delar till att hela tiden sätta Putinregimens problem på dagordningen
              och ständigt erinra, ja, till och med pressa våra ryska kolleger
              om de problem som Rysslands inre samhällsskick utsätter Ryssland
              självt för men också hur regimen är en djupt problematisk kraft
              i dagens Europa.
            </seg>
            <seg n="a402985d">
              De borgerliga ledamöterna i vår delegation har valt att i gångna
              omröstningar rösta för förslag som skulle innebära att Ryssland
              fråntas rösträtten under viss tid och att överväga om ryska politiker
              under överskådlig tid inte ska tillåtas att komma till församlingen.
            </seg>
            <seg n="36546bc9">
              Min fråga inför kammaren är: Är detta uttryck för ståndpunkter
              som Moderata samlingspartiet har? Är det ståndpunkter som Centerpartiet
              har? Är det ståndpunkter som Folkpartiet liberalerna har? Är det
              ståndpunkter som Kristdemokraterna har? Jag vill fråga: Är detta
              era partiers ståndpunkter?
            </seg>
            <seg n="ace9df00">
              Vi socialdemokrater anser att det behövs en samlad politik i
              förhållande till Ryssland. Det är en mycket komplicerad politik,
              men den behöver mejslas ut. Vår fråga är: Är det detta som ni
              har röstat för eller stött, att röstandet skulle ske i vår parlamentariska
              församling? Är det uttryck för era partiers ståndpunkter i en
              del av Sveriges utrikespolitik i förhållande till Ryssland?
            </seg>
          </u>
          <note type="speaker" n="54257bdc">
            Anf. 179 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-70cab426fd6921d1-4" n="b24ebd25">
            <seg n="7935ff35">
              Herr talman! Björn von Sydow ställde raka frågor, dock inte med
              anledning av skrivelsen från regeringen gällande verksamhetsåret
              2008 och inte heller Europarådsdelegationens arbete under 2008.
              Det var snarare en förfråga inför den berättelse som vi har anledning
              att diskutera nästa år, herr talman, nämligen hur Europarådets
              parlamentariska delegation hanterar frågan om den ryska efterlevnaden
              av de resolutioner som kammaren har antagit.
            </seg>
            <seg n="6f0a54ee">
              Låt mig bara lätta på förlåten, herr talman, som ett försök till
              svar på Björn von Sydows fråga.
            </seg>
            <seg n="2468ee10">
              Jag delar helt bedömningen att det är ett mycket komplicerat
              förhållande som gäller i Ryssland. Den situation som råder är
              djupt problematisk, som Björn von Sydow sade. Marietta de Pourbaix-Lundin
              beskrev tidigare vad som händer i Ryssland. Jag delar helt den
              uppfattningen. Göran Lindblad gav också bilder från situationen
              i delrepubliker i Ryssland som kommer oss till del, inte minst
              från Civil Rights Defenders. Det är allvarligt.
            </seg>
            <seg n="5d9280e8">
              Frågan är, herr talman: Om vi försöker få en dialog och har varit
              överens om spelreglerna för församlingen, ska vi då i något läge
              försöka säga att dialogen har nått vägs ände? Gör någonting med
              anledning av det vi säger! Delta i dialogen! Om de inte gör det
              och kommer tillbaka med det svaret, behöver vi då vidta någon
              åtgärd? Ja, har vi sagt. Låt oss då ställa frågan om att utmana
              rösträtten under en kort period, inte diskvalificera Ryssland
              men utmana.
            </seg>
          </u>
          <note type="speaker" n="ec67aaf1">
            Anf. 180 BJÖRN VON SYDOW (s) replik:
          </note>
          <u who="bjorn_von_sydow_c2bfb3" xml:id="i-68162e7ee24ceb77-1" n="4170e7c3">
            <seg n="af0d2d65">
              Herr talman! Jag tolkar Kerstin Lundgrens svar som att det för
              Centerpartiets vidkommande är den linje som ni agerade för i Strasbourg
              senast. Min bedömning är att det är en oklok linje. Vi bör säga
              det som Kerstin Lundgren sade i sitt anförande i långa stycken.
              Det ska ständigt sägas med de ryska företrädarna. Det är bättre
              än att de till exempel konstaterar att de inte kommer tillbaka
              efter det att en temporär suspendering har ägt rum eller förklarar
              att de ännu mindre än nu avser att följa vår domstols utslag.
              Bland annat gäller det förhållandena i norra Kaukasien där Göran
              Lindblad helt korrekt skildrade det som den ryska människorättsrörelsen
              framhåller. Det är en terror av ett slag som vi, undantaget de
              jugoslaviska inbördeskrigen, får gå tillbaka årtionden för att
              finna motsvarighet till.
            </seg>
            <seg n="09e1cede">
              Vår hållning är i stället att vi ska försöka åstadkomma en samlad
              politik i alla Europarådets institutionella delar. Nyvalde generalsekreteraren
              Jagland valdes för att han bland annat visade sig ha en bra hållning
              till hur förhållningssättet till Ryssland från demokratier bör
              vara för att hela tiden pressa kollegerna, såväl politiker som
              ämbetsmän och rättspersoner som företräder de ryska intressena,
              på det som de har bundit sig för i konventioner och för att de
              har kommit att tillåtas att bli medlemmar i Europarådet och ha
              säte och stämma i parlamentariska församlingar.
            </seg>
          </u>
          <note type="speaker" n="f60a0152">
            Anf. 181 KERSTIN LUNDGREN (c) replik:
          </note>
          <u who="kerstin_lundgren_736c5a" xml:id="i-70cab426fd6921d1-5" n="b24ebd25">
            <seg n="abcce55d">
              Herr talman! En samlad politik i all ära, men vi måste också
              se hur vi använder de olika organens unika uppdrag. Europarådets
              unika uppdrag, herr talman, är att hävda rättsstatens princip,
              mänskliga rättigheter och demokrati. Att bjuda in till dialog
              är naturligtvis viktigt. Ingen i Europarådet har sagt: Stäng dörren!
              Uteslut!
            </seg>
            <seg n="0d721c73">
              Däremot har vi rest frågan om att utmana rösträtten under en
              tid. Det har vi gjort tidigare när det gällde Tjetjenien. Vi måste,
              herr talman, alltid ställa oss frågan: Kan vi pressa mer?
            </seg>
            <seg n="642180b2">
              Vi har inte sanktionsverktyg i andra sammanhang än just på detta
              område, nämligen att försöka få de parlamentariker som vistas
              i den parlamentariska församlingen att gå hem till sig och höja
              rösten inte för att säga att Europarådet är fel ute och vår regering
              gör allt rätt, utan för att säga: Snälla, herr Putin, gör något
              annat!
            </seg>
            <seg n="341137f2">
              Det har man dock inte varit beredd att göra, och det är därför
              vi måste pröva denna fråga.
            </seg>
            <seg n="42224344">
              Herr talman! Jag hoppas att de oroande signaler som når oss från
              Tjetjenien, Ingusien och andra områden inte kommer att leda till
              att vi får se ett nytt utbrott. Det är oerhört allvarligt när
              vi har krig mellan Europarådets medlemsstater. Det är också allvarligt
              när en av medlemsstaterna inte tar till sig och vill göra något
              för att leva upp till de avtal som har träffats.
            </seg>
            <seg n="0e5fd4d6">
              Jag beklagar den resolution som Europarådet antog senast, för
              den var i princip att lägga sig platt. Efter det ställningstagande
              som man röstade för har man lagt golvet mycket lågt i den parlamentariska
              församlingen.
            </seg>
          </u>
          <note type="speaker" n="b09c6362">
            Anf. 182 BJÖRN VON SYDOW (s) replik:
          </note>
          <u who="bjorn_von_sydow_c2bfb3" xml:id="i-68162e7ee24ceb77-2" n="4170e7c3">
            <seg n="bdb3ddcf">
              Herr talman! Det bästa får inte bli det godas fiende. Det är
              sant att Europarådet är fokuserat på demokrati, mänskliga rättigheter
              och rättsstaten. Men verkligheten som jag ser den är att vi också
              behandlar en hel rad andra frågor av social karaktär delvis, av
              miljökaraktär vi har haft stora miljöärenden uppe och av energikaraktär.
              Nog tycker jag att det ibland är vid sidan av den tänkta fokuseringen,
              men vi gör det för att de länder som är representerade, även icke-demokratierna,
              är nödvändiga eller åtminstone starkt önskvärda att ha med när
              man överlägger i sådana frågor.
            </seg>
            <seg n="e2186266">
              Jag menar att Europarådet, liksom varje annan internationell
              organisation, också måste se att det är nödvändigt att ha kontaktpunkter
              med dem som har ett betydelsefullt inflytande.
            </seg>
            <seg n="b2079cc0">
              Jag kan ge Kerstin Lundgren rätt på en punkt. Vi kanske ska vara
              försiktiga med att säga att Europarådet organiserar 48 demokratier,
              att det är demokratiernas förening. Det är ett stort antal demokratier.
              Några av dem får återkommande ändå anmärkningar. Sverige har också
              fått erinringar och anmärkningar. Men några länder är så långt
              ifrån att ha demokratistatus att det vore fel att säga att de
              är demokratier. Det är dock viktigt att de är med eftersom de,
              som till exempel i Rysslands fall, har en ganska liten närvaro
              i det internationella systemets organisation i verkligheten. Det
              gör att vi får tona ned utsagorna om att det är demokratiernas
              sammanslutning. Vi får i stället säga att det är demokratier och
              länder som befinner sig olika långt från demokrati men som har
              ett gemensamt, nämligen att de ligger i världsdelen Europa.
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="63d4b729">
            19 § Verksamheten inom Organisationen för säkerhet och samarbete
            i Europa (OSSE) under år 2008
          </note>
          <note n="472faa95">
            Föredrogs
          </note>
          <note type="speaker" n="3e2cc5d0">
            Anf. 183 TONE TINGSGÅRD (s):
          </note>
          <u who="tone_tingsgard_8a9557" xml:id="i-042e9dc77a10cee5-0" n="55edc65d">
            <seg n="c94e35c4">
              Herr talman! Detta fåordiga, viktiga och helt eniga betänkande
              hör kanske inte till de mest upphetsande eller debattframkallande,
              men det är ändå tillfredsställande att det ägnas några minuters
              uppmärksamhet just i dessa dagar.
            </seg>
            <seg n="7c78a6ad">
              På måndag högtidlighålls 20-årsdagen av Berlinmurens fall, det
              konkreta, synliga tecknet på Warszawapaktens upphörande. Av alla
              faktorer som samverkade till Sovjetunionens sammanbrott kan OSSE:s
              betydelse inte överskattas. ESK, Europeiska säkerhetskonferensen,
              senare OSSE, Organisationen för säkerhet och samarbete i Europa,
              grundat på Helsingforsavtalet 1975, med det breda säkerhetstänkandet
              och uppfattningen att mänskliga rättigheter inte bara är varje
              nations inre angelägenhet, kom bland annat med stöd i tusentals
              Helsingforskommittéer över hela sitt verksamhetsområde att bana
              väg fram till 1989.
            </seg>
            <seg n="9041ad8a">
              Vid sin tillkomst var ESK, senare OSSE, ett viktigt forum för
              politiska förhandlingar mellan öst och väst. Det är det fortfarande,
              även om det nu också finns andra organisationer som fyller liknande
              funktion.
            </seg>
            <seg n="25b0f6e0">
              Man kan ibland få höra uttryck för oro över att OSSE, Europarådet
              och Europeiska unionen sysslar med samma frågor inom samma länder.
              En sådan oro är ogrundad, enligt min mening. De olika organisationerna
              arbetar på olika sätt och med olika grad av krav och kravuppfyllelse.
            </seg>
            <seg n="85c103d8">
              Efter att under en rad av år ha varit något ifrågasatt från en
              del håll kom OSSE 2008 att spela en vital, aktiv och konstruktiv
              roll i RysslandGeorgien-kriget. Det finska ordförandeskapet och
              alerta företrädare för OSSE:s parlamentariska församling var snabbt
              på plats med idéer om vad som kunde göras. Många aktörer och iakttagare
              kände sig manade att snabbt ta ställning, ibland med mindre väl
              valda ord.
            </seg>
            <seg n="bfb6402e">
              Vad som var rätt och fel och vem som provocerade vem utreddes
              på uppdrag av EU av Heidi Tagliavini, tidigare FN:s utsända i
              GeorgienAbchazien-konflikten. Hon har gjort ett försök att fördela
              skuld och gracer. Sista ordet är säkert inte sagt i denna infekterade
              och komplicerade konflikt.
            </seg>
            <seg n="bb081dfe">
              Tyvärr kom det i slutänden att leda till att Georgien blev av
              med sin OSSE-mission vilket i huvudsak berodde på ryskt motstånd.
              Det är dystert eftersom OSSE har en av sina styrkor i fältmissionerna.
              Det är de som gör OSSE i så hög grad operativt.
            </seg>
            <seg n="3c921a5d">
              I dag handlar det för missionernas del om att stärka respekten
              för MR mänskliga rättigheter , bygga upp demokratiska institutioner
              och vidta förtroendeskapande åtgärder.
            </seg>
            <seg n="0f95db02">
              OSSE:s parlamentariska församling har numera tre fasta möten
              varje år plus ett vårmöte som återkommer vartannat år. Man arbetar
              via sin byrå, sitt ständiga utskott, sina tre kommittéer, ett
              varierande antal ad hoc-grupper och arbetsgrupper och speciella
              representanter. En viktig uppgift är valobservationerna där OSSE:s
              parlamentariska församling har en speciell samordningsstatus i
              de fall flera internationella organisationer deltar. Där samarbetar
              parlamentariker och experter och kompletterar varandra på ett
              sätt som vore eftersträvansvärt även i andra sammanhang.
            </seg>
            <seg n="7287f49f">
              Det är självfallet arbetsuppgifterna på hemmaplan i det egna
              parlamentet som sätter ramar och gränser för parlamentarikernas
              internationella engagemang, men det vore önskvärt om parlamentariker
              i högre grad kunde få möjlighet att vara med i såväl genomförande
              som uppföljning av alla de olika åtaganden som OSSE har och tar
              sig.
            </seg>
            <seg n="8a81d623">
              Det är underbart med alla fantastiska experter som i hela OSSE-området
              har workshoppar och håller seminarier i alla ämnen som man kan
              önska, men det vore bra bättre, tror jag om parlamentariker fanns
              med både som medverkande och som mottagare. Att lagstiftare talar
              med andra lagstiftare tror jag på intet sätt skymmer budskapet.
              Min erfarenhet är den motsatta.
            </seg>
            <seg n="0ec2c9f4">
              Det vore önskvärt med en större parlamentarisk insyn i det permanenta
              rådet som möts i Wien med stor regelbundenhet. Självklart borde
              vi som är aktiva i olika internationella organ i mycket högre
              grad på hemmaplan följa upp och jaga på vad den egna regeringen
              gör.
            </seg>
            <seg n="f3d6b353">
              Att det inte sker i högre grad kan möjligen bero på att även
              om vi har politiska grupperingar också i OSSE:s parlamentariska
              församling händer det, även inom det område där jag själv har
              haft glädjen att vara särskilt aktiv, det vill säga i genusfrågorna,
              att man känner större samhörighet med en svensk liberal än med
              en socialist från ett annat land hur konstigt det än kan låta.
              Jag har förstått av den tidigare debatten att det går annorlunda
              till i Europarådet.
            </seg>
            <seg n="d703bb64">
              Herr talman! Som jag antydde inledningsvis är det svårt att ha
              några invändningar mot detta betänkande. Det är väldigt bra att
              det sparas, det vill säga läggs till handlingarna.
            </seg>
          </u>
          <note type="speaker" n="9e48a387">
            Anf. 184 WALBURGA HABSBURG DOUGLAS (m):
          </note>
          <note n="cbc59d5f">
            Herr talman! I dag lägger utrikesutskottet fram sitt betänkande
            som behandlar två skrivelser, en från regeringen om OSSE:s verksamhet
            under 2008 och en från Sveriges delegation vid OSSE:s parlamentariska
            församling.
          </note>
          <u who="walburga_habsburg_douglas_bde0d8" xml:id="i-518e03a9beef1373-0" n="29641bde" prev="i-6e965ddb39fd0124-0">
            <seg n="ec1c32df">
              Betänkandet är, som Tone sade, enhälligt. Det är dessutom kort,
              men innehållet är av stor vikt. Det gläder mig därför att det
              finns fyra anmälda talare här i dag.
            </seg>
            <seg n="93de4a79">
              Sverige spelar en viktig roll inom Organisationen för säkerhet
              och samarbete i Europa dels vad gäller samarbetet på ministernivå,
              dels i den parlamentariska församlingen. Från Sveriges sida betonar
              vi OSSE:s samarbete med de andra internationella aktörerna såsom
              FN, Europarådet och Nato. Under 2008 låg tyngdpunkten för Sverige
              i samordningen med Europarådet där vi innehade ordförandeskapet.
              Det har vi just fått en redogörelse för här i kammaren.
            </seg>
            <seg n="936a23b3">
              OSSE samordnar 56 medlemsländer och 10 partnerländer. Organisationens
              länder täcker hela norra halvan av jordklotet och sträcker sig
              från Vladivostok till Vancouver. OSSE:s samarbete med partnerlandet
              Afghanistan är av central vikt för stabiliteten i landet. Där
              handlar huvuduppgifterna om konfliktförebyggande, krishantering,
              återuppbyggnad och demokratiutveckling.
            </seg>
            <seg n="5d0b750b">
              OSSE är den enda organisation där alla europeiska stater med
              undantag för Kosovo tillsammans med USA, Ryssland och Kanada samt
              länderna i det östliga partnerskapet och Centralasien deltar på
              lika villkor. Det gör detta samarbete unikt.
            </seg>
            <seg n="9c72112b">
              Herr talman! Under 2008 var vårt grannland Finland ordförandeland
              i OSSE. Arbetet bestämdes i huvudsak av konflikterna mellan Georgien
              och Ryssland samt av efterspelet av Rysslands militära invasion
              i de georgiska provinserna Abchazien och Sydossetien. Detta gällde
              både för själva OSSE och för den parlamentariska församlingen.
              Sedan dess har det parlamentariska arbetet fokuserat på demokratiutvecklingen
              i södra Kaukasus och i Centralasien.
            </seg>
            <seg n="f2222037">
              År 2008 var ett år präglat av starka motsättningar inom OSSE.
              Det finska ordförandeskapet under först Ilkka Kanerva, sedan Alexander
              Stubb har skickligt hanterat konflikterna. Här vill jag särskilt
              lyfta fram det idoga och inledningsvis framgångsrika arbetet för
              att behålla OSSE:s fältmission i Georgien och Sydossetien. Denna
              fältmission blockerades intensivt av Ryssland, och sorgligt nog
              tvingade Rysslands veto missionen att avslutas under denna vår.
              Dess bättre förlängdes OSSE:s båda fältmissioner i Kosovo och
              Zagreb. Fältmissionerna är ett viktigt sätt att bidra till konfliktförebyggande
              och demokratiutveckling i ett område. Därför är det viktigt att
              dessa finns kvar och jobbar aktivt i sitt område.
            </seg>
            <seg n="ccb35749">
              Under ministermötet i december 2008 i Helsingfors blev det på
              nytt uppenbart att USA och Ryssland hade olika uppfattningar dels
              om inflytandet över OSSE:s verksamhet, dels om demokratifrågor.
              Skillnaden mellan öster och väster om Wien blev allt tydligare
              vad gäller den grundläggande inställningen i dessa frågor. Dessutom
              blev det stora diskussioner med Ryssland om den nya europeiska
              säkerhetsordningen.
            </seg>
            <seg n="2641c0a2">
              Det är viktigt att påpeka att OSSE:s parlamentariska församling
              spelar en avgörande roll i demokratiutvecklingen, inte minst genom
              sitt uppdrag att övervaka valen i OSSE:s medlemsstater. I samarbete
              med systerorganisationen ODIHR Office for Democratic Institutions
              and Human Rights övervakade parlamentariker under 2008 fyra parlamentsval
              och tre presidentval. Det handlade om Georgien, Armenien, Serbien,
              Makedonien, Vitryssland och Förenta staterna.
            </seg>
            <seg n="d64ee372">
              Herr talman! År 2008 var temat för OSSE:s parlamentariska församling
              öppenhet/transparens. Under sommarmötet i Astana i Kazakhstan
              belystes denna fråga genom ett flertal resolutioner i församlingens
              tre utskott. Även jämställdhetsfrågorna har haft en viktig plats
              i det parlamentariska arbetet genom församlingens genusrepresentant
              Tone Tingsgård som arbetar outtröttligt i denna anda. Det vill
              jag tacka henne för. Hon gör ett fantastiskt jobb och lär mig
              mycket med sitt arbete.
            </seg>
            <seg n="c4078d29">
              Det är också väsentligt att betona det arbete som den parlamentariska
              församlingen genomför inom OSSE. Därför finns det skäl att med
              oro se på de diskussioner som uppkommit om den parlamentariska
              församlingens status i förhållande till OSSE i sin helhet. Det
              är angeläget att den parlamentariska församlingens roll inom OSSE
              respekteras. Redan vid OSSE-mötet i Istanbul 1999 erkändes den
              parlamentariska församlingen som en av de viktigaste institutionerna
              inom OSSE. Från svenskt håll behöver vi verka med kraft för att
              hålla den parlamentariska dimensionen levande. Utan den parlamentariska
              dimensionen skulle OSSE inte vara samma slags institution.
            </seg>
            <seg n="b6c83de1">
              Den parlamentariska församlingen har spelat en betydande roll
              inom OSSE inte minst när det gäller att försöka lösa de så kallade
              frysta konflikterna i exempelvis Transnistrien och Nagorno-Karabach,
              men även i Sydossetien och i Abchazien just nu av stor aktualitet.
            </seg>
            <seg n="c61e8e0e">
              Herr talman! OSSE:s roll har förändrats under de 20 åren sedan
              järnridåns fall och sammanbrottet av de kommunistiska regimerna.
              År 1975 grundades den dåvarande Europeiska säkerhetskonferensen
              som ett forum för politiska förhandlingar mellan öst och väst.
              I dag har OSSE axlat dess mantel och är med sitt konfliktförebyggande
              och med sitt demokratibyggande ett sätt att föra Europas stater
              närmare varandra och ett sätt att göra vår kontinent mer fredlig
              och mer enad.
            </seg>
            <seg n="d1abe45b">
              Därmed yrkar jag att skrivelsen respektive redogörelsen läggs
              till handlingarna.
            </seg>
          </u>
          <note type="speaker" n="9b3f67ad">
            Anf. 185 KERSTIN LUNDGREN (c):
          </note>
          <u who="kerstin_lundgren_736c5a" xml:id="i-70cab426fd6921d1-6" n="b24ebd25">
            <seg n="cd464a2b">
              Herr talman! Jag vill i likhet med Walburga Habsburg Douglas
              betona vikten av OSSE. Det är naturligtvis angeläget att vi har
              en organisation för säkerhet och samarbete i Europa som har detta
              breda spektrum som OSSE har. Jag tycker att det är bra att vi
              denna gång får en samlad debatt. Jag önskar att vi hade haft ytterligare
              parlamentariska församlingar samlade vid samma tidpunkt och att
              vi hade fått en redogörelse för dem också. Det är en viktig roll
              för oss i denna kammare att granska och diskutera på vilket sätt
              de valda delegaterna i olika församlingar verkar och se till att
              vi får en genomlysning av detta.
            </seg>
            <seg n="66607f97">
              Herr talman! I detta sammanhang vill jag också säga att det är
              bra att man från riksdagens och talmannens sida har försökt lyfta
              fram de olika delegationerna för att se om man på det sättet kan
              få ett bättre utbyte mellan delegationerna, vilket naturligtvis
              är angeläget.
            </seg>
            <seg n="44746d7b">
              Jag delar också den bedömning som framgår av betänkandet om att
              man under det gångna året har verkat för ett nära samarbete mellan
              OSSE, Europarådet, FN och Nato och att det är en viktig del för
              att kunna lösa konflikter och för att kunna förebygga konflikter,
              om möjligt, och i det fall något inträffar ta hand om det.
            </seg>
            <seg n="cf8fc929">
              Jag beklagar också den utveckling som har skett i Georgien och
              att man inte längre har tillträde till hela Georgiens territorium
              och att man därmed inte längre har möjligheter att verka. Det
              ser närmast ut som om MR-kommissionären i Europarådet är den enda
              som har möjlighet att vara med, och det är naturligtvis inte tillfredsställande
              på något sätt.
            </seg>
            <seg n="b0a4d47f">
              Man kan önska att vi får möjligheter att vidareutveckla den del
              som handlar om valövervakning. Här finns det alldeles uppenbart
              ett gnissel i relationerna mellan OSSE och Europarådet. Det finns
              skäl att fundera på hur man kan utveckla och få hela systemet
              med valövervakning mer stadigt eftersom det i dag är kraftigt
              ifrågasatt och diskuteras och undermineras på olika sätt, vilket
              vi också har kunnat se. Det gäller valövervakning före men också
              omhändertagande efter val. Det har också varit en verklighet att
              flera valövervakningar först har lett till en kommentar och en
              slutsats men sedan till ett eftermäle som inte har varit bra för
              medborgarna som har deltagit i valet, för staterna som sådana
              eller för tilltron till demokratin och vår valövervakning. Här
              finns alltså ett utvecklingsområde för både Europarådet och OSSE.
            </seg>
            <seg n="90f7f651">
              Avslutningsvis instämmer jag helt i värdet av parlamentariska
              församlingar och att parlamenten finns med i dessa miljöer eftersom
              det är där som möjligheterna till dialog är mycket större. Arbetssättet
              ser helt annorlunda ut, och den parlamentariska diplomatin kan
              inte nog understrykas i dessa sammanhang.
            </seg>
            <seg n="1f832dc8">
              Herr talman! Jag yrkar bifall till förslaget i det eniga betänkandet.
            </seg>
          </u>
          <note type="speaker" n="37b77025">
            Anf. 186 MAX ANDERSSON (mp):
          </note>
          <u who="max_andersson_e19a12" xml:id="i-543c8ca1f9161194-2" n="53d628b5">
            <seg n="b77c37d5">
              Herr talman! I kväll har vi diskuterat verksamheten inom Organisationen
              för säkerhet och samarbete i Europa, OSSE, under år 2008. Det
              är ett enigt betänkande från ett enigt utskott. Det finns alltså
              inga reservationer. Jag vill därför instämma i yrkandet att redogörelsen
              och skrivelsen läggs till handlingarna.
            </seg>
            <seg n="eecfd6e7">
              Miljöpartiet har till skillnad från de andra partierna inte någon
              representant i OSSE:s parlamentariska delegation. Det är som sig
              bör. Vi är än så länge riksdagens minsta parti. Men jag hoppas
              att det kommer att bli ändring på den punkten om ett år. Då gäller
              det naturligtvis även att vi kommer att ha en representant i den
              parlamentariska församlingen. Det är i alla fall någonting som
              vi från Miljöpartiet hoppas på.
            </seg>
            <seg n="54ba4019">
              OSSE är en väldigt viktig organisation, och den gör ett mycket
              viktigt arbete när det gäller demokratibyggande, när det gäller
              krishantering och när det gäller att skapa förtroende, vilket
              i sig minskar riskerna för kommande militära konflikter. Det är
              en otroligt viktig organisation, och det kanske är den mest framgångsrika
              organisationen av det slaget som vi har i Europa.
            </seg>
            <seg n="ffe99d5a">
              Jag vill så här i debattens sista skälvande minuter få fört till
              protokollet det faktum att denna organisation som är så viktig
              också är så kostnadseffektiv. Vi får så mycket av OSSE. Ändå lägger
              vi i budgeten enbart 49,4 miljoner på denna viktiga organisation.
            </seg>
          </u>
          <note n="4151c1ab">
            Överläggningen var härmed avslutad.
          </note>
          <note n="0267c625">
            20 § Bordläggning
          </note>
          <note n="9ff46725">
            Anmäldes och bordlades
          </note>
          <note n="d1c9f9c2">
            21 § Anmälan om interpellation
          </note>
          <note n="4f8524d8">
            Anmäldes att följande interpellation framställts
          </note>
          <note n="d97638c5">
            den 3 november
          </note>
          <note n="e7ca6c29">
            Staffan Danielsson
          </note>
          <note n="ab644396">
            Interpellationen redovisas i bilaga som fogats till riksdagens
            snabbprotokoll tisdagen den 10 november.
          </note>
          <note n="8b80bd26">
            22 § Anmälan om frågor för skriftliga svar
          </note>
          <note n="956c8d6f">
            Anmäldes att följande frågor för skriftliga svar framställts
          </note>
          <note n="6b5a5d79">
            den 4 november
          </note>
          <note n="5b7fff59">
            Gunvor G Ericson
          </note>
          <note n="f73e6653">
            Torbjörn Lövendahl
          </note>
          <note n="f73e6653">
            Torbjörn Lövendahl
          </note>
          <note n="d2b09f17">
            Ameer Sachet
          </note>
          <note n="d2b09f17">
            Ameer Sachet
          </note>
          <note n="d2b09f17">
            Ameer Sachet
          </note>
          <note n="d2b09f17">
            Ameer Sachet
          </note>
          <note n="c82dcf1f">
            Mats Pertoft
          </note>
          <note n="c82dcf1f">
            Mats Pertoft
          </note>
          <note n="c82dcf1f">
            Mats Pertoft
          </note>
          <note n="1465a6af">
            Frågorna redovisas i bilaga som fogats till riksdagens snabbprotokoll
            tisdagen den 10 november.
          </note>
          <note n="8ce729eb">
            23 § Anmälan om skriftliga svar på frågor
          </note>
          <note n="5790fcc3">
            Anmäldes att skriftliga svar på följande frågor inkommit
          </note>
          <note n="6b5a5d79">
            den 4 november
          </note>
          <note n="49cc3a25">
            Carina Moberg
          </note>
          <note n="535e9a1b">
            Gunnar Sandberg
          </note>
          <note n="7aa3d9cb">
            Thomas Bodström
          </note>
          <note n="a052ebb0">
            Otto von Arnold
          </note>
          <note n="330a1a99">
            Jan Emanuel Johansson
          </note>
          <note n="dc91cb5c">
            Elina Linna
          </note>
          <note n="7ce08d6e">
            Hans Linde
          </note>
          <note n="f66a257a">
            Britta Rådström
          </note>
          <note n="58b92fe8">
            Karin Pilsäter
          </note>
          <note n="60583ea5">
            Hans Olsson
          </note>
          <note n="60583ea5">
            Hans Olsson
          </note>
          <note n="dc91cb5c">
            Elina Linna
          </note>
          <note n="82bd7592">
            Cecilia Wigström
          </note>
          <note n="b334d3d1">
            Svaren redovisas i bilaga som fogats till riksdagens snabbprotokoll
            tisdagen den 10 november.
          </note>
          <note n="cace6db7">
            24 § Kammaren åtskildes kl. 19.56.
          </note>
          <note n="9eb298e1">
            Förhandlingarna leddes
          </note>
          <note n="b0cf9326">
            / Eva-Lena Ekman
          </note>
        </div>
      </body>
    </text>
  </TEI>
</teiCorpus>
