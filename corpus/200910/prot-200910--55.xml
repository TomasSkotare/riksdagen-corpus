<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--55</head>
          <docDate when="2009-12-21">2009-12-21</docDate>
        </div>
      </front>
      <body>
        <div>
          <note n="823b4eeb">
            ﻿
          </note>
          <note n="378ec844">
            Riksdagens protokoll
          </note>
          <note n="affb1c7e">
            2009/10:55
          </note>
          <note type="date" n="6c97fb9a">
            Måndagen den 21 december
          </note>
          <note n="3ccfb4b4">
            Kl. 11:00 - 14:47
          </note>
          <note n="f3f95e8b">
            1 § Justering av protokoll
          </note>
          <note n="a329725b">
            Justerades protokollen för den 14 och 15 december.
          </note>
          <note n="0408830d">
            2 § Anmälan om återtagande av plats i riksdagen
          </note>
          <note n="8ec0c068">
            Andre vice talmannen meddelade att Morgan Johansson (s) skulle
            återta sin plats i riksdagen från och med den 1 januari 2010,
            varigenom uppdraget som ersättare skulle upphöra för Torbjörn
            Lövendahl (s).
          </note>
          <note n="af2e4fa8">
            3 § Ledighet
          </note>
          <note n="de197b51">
            Andre vice talmannen meddelade att Fredrik Olovsson (s) ansökt
            om ledighet under tiden den 1 februari31 maj 2010.
          </note>
          <note n="509adb14">
            Kammaren biföll denna ansökan.
          </note>
          <note n="5d0b802b">
            Andre vice talmannen anmälde att Greger Tidlund (s) skulle tjänstgöra
            som ersättare för Fredrik Olovsson.
          </note>
          <note n="902cc669">
            4 § Anmälan om inkomna uppteckningar från EU-nämndssammanträde
          </note>
          <note n="a842eefa">
            Andre vice talmannen anmälde att uppteckningar från EU-nämndens
            sammanträde fredagen den 4 december inkommit.
          </note>
          <note n="0a434a81">
            Meddelande om inställda interpellationsdebatter vid dagens sammanträde
          </note>
          <note n="f9e5d6a8">
            Andre vice talmannen meddelade att finansminister Anders Borg
            (m) på grund av sjukdom var förhindrad att besvara de under punkterna
            12, 13 och 14 på dagens föredragningslista upptagna interpellationerna
            2009/10:135, 161 och 167.
          </note>
          <note n="1b927b25">
            5 § Svar på interpellationerna 2009/10:100 och 106 om åtgärder
            för industrin i Gävleborg
          </note>
          <note type="speaker" n="8a7a06db">
            Anf. 1 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-0" n="99615233">
            <seg n="61b6226f">
              Fru talman! Först vill jag säga att vi har två viktiga möten
              i dag efter mina interpellationsdebatter, och därför kommer jag
              att vara något kortfattad. Dels ska vi träffa representanter för
              Trollhättanregionen, dels ska vi träffa representanter för Gävleborg.
              Vi har lite grann anpassat tiderna efter dem.
            </seg>
            <seg n="5fc4d5bf">
              Fru talman! Per Svedberg har frågat mig vilka åtgärder jag avser
              att vidta för att stödja en utveckling av träförädlingen i Gävleborg
              och Raimo Pärssinen har frågat mig vad jag vill göra för att stärka
              industrins konkurrenskraft i Gävleborgs län.
            </seg>
            <seg n="0a8739d9">
              Låt mig inleda med att säga att jag anser att tillväxt, internationell
              konkurrenskraft och näringslivets utveckling i första hand gynnas
              av goda generella villkor för företagsamhet. Därför har regeringen
              genomfört runt hundra insatser och åtgärder för fler jobb och
              växande företag.
            </seg>
            <seg n="2d05b8c7">
              Regeringen arbetar för en väl fungerande konkurrens, öppna marknader
              och fri handel. Regeringen har också genomfört en rad åtgärder
              för att tillgodose industrins krav på högkvalificerad arbetskraft
              och kompetens, effektiva forsknings- och innovationssystem, en
              trygg råvaruförsörjning, bra infrastruktur samt en långsiktig
              energi-, klimat- och miljöpolitik.
            </seg>
            <seg n="d8ca8e9a">
              Genom den regionala tillväxtpolitiken har vi vidtagit en rad
              riktade åtgärder för att skapa ett bättre företagsklimat och förutsättningar
              för att stärka utvecklingskraften i hela landet. I regeringens
              landsbygdsstrategi presenteras även en rad åtgärder för Sverige
              för att skapa ökad sysselsättning och regional tillväxt.
            </seg>
            <seg n="c46025db">
              Företagen inom den svenska skogsindustrin verkar under hård internationell
              konkurrens. Regeringen har vidtagit en rad konkreta åtgärder för
              att underlätta en gynnsam utveckling inom de skogsbaserade näringarna.
              Regeringen har bland annat presenterat en proposition om den framtida
              skogspolitiken som syftar till att öka råvarutillgången och har
              även beviljat stöd till projektet Trästad 2012 för att stimulera
              ett modernt industriellt och klimatanpassat träbyggande i alla
              delar av landet.
            </seg>
            <seg n="23d799df">
              För att kraftsamla och möta krisens effekter lokalt, regionalt
              och nationellt har regeringen utsett regionala samordnare. Det
              är ett arbetssätt som visat sig fungera mycket väl, inte minst
              i Gävleborg.
            </seg>
            <seg n="7d5f2e5e">
              Inriktningen för regeringens regionala tillväxtpolitik har tyngdpunkt
              i långsiktiga strategier och nationella generella åtgärder kombinerat
              med ett starkt regionalt och lokalt inflytande. Det är genom egen
              kraft, byggd på de förutsättningar som kommuner och regioner själva
              har bäst kunskap om, som man kan skapa en långsiktigt god jordmån
              för företag och därmed fler jobb. Detta är det bästa sättet att
              stödja såväl Gävleborgs län som andra delar av landet.
            </seg>
            <seg n="25e60c10">
              Mitt svar till Per Svedberg och Raimo Pärssinen är således att
              regeringen redan genomför en rad insatser för att stärka konkurrenskraften
              och industrin i Sveriges regioner, så även i Gävleborg.
            </seg>
          </u>
          <note n="2f53bf48">
            Andre vice talmannen meddelade att Per Svedberg som framställt
            interpellation 2009/10:100 anmält att han var förhindrad att delta
            i debatten.
          </note>
          <note type="speaker" n="9d3068a8">
            Anf. 2 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-24a6b63de6c9d452-0" n="3ac8d55b">
            <seg n="10dfe668">
              Fru talman! Jag vill först konstatera att industrin håller på
              att hamna i en allt djupare kris. Det ser vi även i mitt hemlän
              Gävleborg. Det senaste stora nedläggningsbeskedet kom från Ericsson.
              Vi har också SNA i Bollnäs och Trima i Nordanstig. Därför blir
              frågan vad som måste göras för att människor med hög teknisk och
              industriell erfarenhet och kunskap ska kunna fortsätta att leva
              och frodas i Gävleborg. Vad måste vi göra för att behålla kompetensen,
              och framför allt utveckla den tekniska kompetensen? Utifrån min
              interpellation blir frågan hur regeringen vill ta vara på det
              kunnande som finns i Gävleborg.
            </seg>
            <seg n="fce89ba9">
              Ska alla de som måste lämna sitt jobb, och samtidigt har en viktig
              industrierfarenhet och teknisk kompetens, börja om i andra, kanske
              lågproduktiva, branscher? Jag minns hur det var före krisen. Då
              var det svårt att hitta kvalificerad arbetskraft. Arbetslösheten
              i Gävleborg rusar på. Den är nu uppe i 17 000 personer, och då
              är de senaste varslen inte inkluderade.
            </seg>
            <seg n="05db9475">
              Arbetsförmedlingen har fått mer pengar, det är helt riktigt,
              men frågan är om de använder pengarna klokt. Ska det satsas på
              jobbcoacher och annat? Vi vet att endast omkring 10 procent av
              de arbetslösa finns i någon typ av aktiva åtgärder i Gävleborg.
            </seg>
            <seg n="81160f04">
              Jag vill säga till näringsministern att industrin finns i Gävleborg,
              den är väl utvecklad, men nu har den kommit i rejäl gungning.
              Då behöver man hjälp med övervintring. Det kan handla om kompetenshöjning
              av personal. Den fråga jag även ställt tidigare i kammaren blir
              därför: Varför vill man inte, tillsammans med företag och fack,
              vara med och ta ansvar genom att gemensamt finansiera till exempel
              en utbildningsdag i veckan? Jag är nästan frestad att säga att
              näringsministern i det här läget inte ska låta Littorin slarva
              bort pengarna i passiva ersättningar eller exempelvis på oseriösa
              jobbcoacher.
            </seg>
            <seg n="c9f4a943">
              Vi är alla överens om att någonting måste göras. Det krävs en
              kraftsamling, det är vi helt överens om, och då kanske det inte
              räcker med enbart varselsamordning. Vi måste sluta att bara kommentera
              det som händer. Strukturrationaliseringar sker hela tiden, det
              vet vi alla, men frågan är vad staten, regering och riksdag, kan
              göra för att underlätta strukturrationaliseringen.
            </seg>
            <seg n="e7c0a321">
              Maud Olofsson kommenterade Ericssons nedläggning i Gävle med
              att det var ett teknikskifte och att det kommer mer. Det är förstås
              ett sätt att kommentera, men vad kan näringsministern peka på?
              Finns det nya broar att föreslå som leder till nya jobb för medarbetarna
              i industrin? Det är jätteviktigt för oss i Gävleborg men naturligtvis
              också för västkusten och resten av Sverige.
            </seg>
            <seg n="2baed6f0">
              Vi måste bli konkreta, och framför allt måste regeringen nu bli
              konkret, för människorna väntar på förslag.
            </seg>
            <seg n="ec0e5fc6">
              Landsbygden får stöd, och det är mycket bra. Alla här vet dock
              att det tar tid att utveckla nya jobb på landsbygden. Vår bas
              för vår välfärd, både i Gävleborg och i resten av landet, finns
              i exportindustrin. Därför måste vi gemensamt försöka se till att
              alla i riksdagen och även regeringen ser industrins behov, just
              för att klara framtiden så att den inte blir en blind fläck.
            </seg>
            <seg n="20729feb">
              Många mindre företag måste få mer hjälp med teknikutvecklingen,
              och det tänkte jag återkomma till i mitt nästa inlägg.
            </seg>
          </u>
          <note type="speaker" n="618dc425">
            Anf. 3 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-1" n="99615233">
            <seg n="5a840903">
              Fru talman! Först och främst vill jag nog säga att trots att
              vi haft den globala finanskrisen har Sverige klarat sig relativt
              lindrigt undan. Det finns länder som i dag ligger betydligt mer
              illa till. Grannlandet Finland har en vikande tillväxt på 11 procent,
              Storbritannien måste göra stora besparingar i statsbudgeten och
              så vidare. Vi har alltså klarat oss relativt bra, men det spelar
              ingen roll när människor blir utan arbete. Den krisen är individuell
              och oerhört svår.
            </seg>
            <seg n="cdd6a590">
              Vad gör vi då? Till att börja med är det viktigt att inse att
              vi måste stärka företagsklimatet i hela landet genom generella
              åtgärder så att företag vill starta och växa i vårt land. Det
              är grunden för att vi ska kunna skapa de nya jobben. Utbildning
              är en nyckel till det; jag håller med Raimo Pärssinen om att det
              är en viktig del. Därför har vi förstärkt yrkesutbildningen, gett
              mer platser till högskolan, sett till att försöka förstärka utbildningsinsatserna.
              Vid arbetslöshet är det tillfälle att vidareutbilda sig, och vi
              är beredda att göra mer om så skulle krävas.
            </seg>
            <seg n="8c36bde3">
              Forskning och innovation skulle jag vilja lyfta fram som en viktig
              del av detta. Här finns, precis som interpellationen säger, mycket
              kunnande. Men vad kan vi göra av det? Om de gamla jobben inte
              är kvar, vad kan vi då göra av detta framöver?
            </seg>
            <seg n="8e33a1a0">
              De företag som nu lägger ned måste också ta ansvar. Vi har haft
              en diskussion med Ericsson nu senast till exempel. Vi frågade:
              Vad kan ni göra för att klara omställningen och hjälpa människor
              till någonting nytt? Det är viktigt att det inte bara är ett samhälleligt
              ansvar.
            </seg>
            <seg n="8e76b031">
              Jag tror att man i skogsindustrin är lycklig och glad över att
              vi nu har en långsiktig energi- och klimatpolitik. Det är någonting
              som man har pekat på under lång tid; här måste man få trygghet.
            </seg>
            <seg n="880af930">
              Det vi har valt är att utse samordnare runt om i regionerna.
              Vi känner att vi måste koordinera våra insatser. Detta tror jag
              att Raimo Pärssinen också stöder. Arbetsgivare, fack, myndigheter,
              lokala organisationer och allt möjligt om vi kraftsamlar med de
              resurser som vi har kan vi göra väldigt mycket. Men dagordningen
              måste sättas lokalt och regionalt och få support av regeringen.
            </seg>
            <seg n="595ffe68">
              Inte minst Barbro Holmberg, skulle jag vilja säga, har gjort
              ett väldigt bra jobb i Gävleborg. Det är också därför vi vill
              prata med dem i dag. Det gäller att ha en koppling mellan den
              lokala och regionala nivån och den nationella nivån, så att vi
              gör rätt saker. Det är de som vet bäst vad som behöver göras här
              och nu. De som blir arbetslösa har viktig information att ge till
              oss. Då ska regeringen finnas som stöd och support, och de vet
              om att det är på det sättet.
            </seg>
          </u>
          <note type="speaker" n="b4741b22">
            Anf. 4 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-24a6b63de6c9d452-1" n="3ac8d55b">
            <seg n="82c35ca9">
              Fru talman! Jag tar det sista först. Det är klart att det krävs
              en kraftsamling. Jag är helt övertygad om att vi ska lyssna på
              branscherna, till exempel inom tillverknings- och exportindustrin.
              Men det måste finnas nationella strategier också. Det räcker inte
              med en strategi som utarbetas av ett enskilt företag. Det måste
              finnas en gemensam tanke som är bärande och som gäller hela industrikomplexet,
              speciellt inom tillverknings- och exportindustrin.
            </seg>
            <seg n="f362b244">
              Det här finns det många bra idéer om. Effektiv produktion, Maud
              Olofsson, är ett nyckelord för företagen i Gävleborg. Vi har ett
              jättehögt tekniskt kunnande. Vi har jättebra ståltillverkning
              och så vidare. Vi har jättemycket råvaror i länet också. Det här
              ska produceras effektivt. Då måste det finnas en gemensam tanke,
              en nationell strategi.
            </seg>
            <seg n="dc24303a">
              Vi inledde branschforskningsprogrammen. Speciellt inom pappersindustrin
              var man hemskt glad över det här, vet jag. Vi kunde se till att
              det blev mycket mer tillämpad forskning i företagen. Själva näringarna
              fick ett större inflytande, medan ni har lagt det mer på akademin,
              som ska kunna tala om för industrin vad det ska forskas kring.
              Det kan jämföras med att ni spänner vagnen framför hästen, om
              man så vill.
            </seg>
            <seg n="85cffaa4">
              Mindre företag behöver mycket hjälp med teknikutveckling. Det
              finns ett intressant förslag som Sveriges Ingenjörer har lämnat
              ifrån sig och som kallas Första ingenjör. Inom basindustrin finns
              det, nu när Ericsson lägger ned också, många välutbildade människor
              som kanske skulle kunna gå in i andra företag om de fick hjälp
              med vidareutbildning, till exempel via högskolan. Om de är duktiga
              på tillverkningsprocesser, arbetsmetoder och produktutveckling,
              varför då inte försöka se till att all denna kunskap och alla
              dessa människor kan få bli kvar i länet och gå in som en resurs
              i de mindre företagen? Om man anställer en första ingenjör borde
              man kunna göra det med ett visst samhällsstöd. Då blir det intressantare
              och mer ekonomiskt för småföretagen att göra detta. Detta tycker
              jag är ett jättebra förslag som man borde tänka över.
            </seg>
            <seg n="2f779df9">
              Parterna i industrin är överens om ett stort antal förslag. Den
              stora delen är den nationella strategin. Men det finns något som
              kallas för Produktionslyftet också. Detta behöver till exempel
              Bäckströms i Hofors, ett litet underleverantörsföretag som har
              sin verksamhet riktad mot de stora basindustrierna, för att kunna
              genomföra en mer konkurrenskraftig produktion och få hjälp med
              att stödja och utveckla produkterna.
            </seg>
            <seg n="2d723139">
              Det är alltså 17 000 människor som är arbetslösa, och det växer.
              Det är jättemycket kompetens som nu riskerar att tappas genom
              att de flyttar.
            </seg>
            <seg n="15ac0dfa">
              Jag föreslår en annan konkret åtgärd, som dock kanske inte direkt
              är inom ministerns ansvarsområde. Varför ska det vara så infernaliskt
              dyrt att åka tåg mellan Gävle och Helsingfors? Det är den dyraste
              sträckan. Det finns ingen som är beredd att ta ett vikariat i
              Helsingfors, för det är svindyrt förlåt att jag använder ordet,
              men det är faktiskt så att röra sig dit. Varför kan man inte underlätta
              detta, så att det blir en större arbetsmarknadsregion?
            </seg>
            <seg n="8e2b2296">
              Och så en liten konkret åtgärd: Varför kan man inte tillse att
              högskolan får möjlighet att med statens hjälp anordna speciella
              kurser för de människor som nu förlorar sitt jobb men har stora
              kunskaper, kurser som ger dem möjlighet att komma ut i småföretagen?
            </seg>
          </u>
          <note type="speaker" n="c51d03f3">
            Anf. 5 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-2" n="99615233">
            <seg n="2e0da7fb">
              Fru talman! Låt mig först ta frågan om skogen, som är en del
              i interpellationerna. Om man tittar på skogens möjligheter framöver
              tror jag att man kan se, också ur ett europeiskt och globalt perspektiv,
              att skogen kommer att ha en allt större betydelse. Inte minst
              efter klimatmötet i Köpenhamn ser vi dess roll framöver. Där kommer
              Sverige att spela en avgörande roll, skulle jag säga.
            </seg>
            <seg n="576f08e2">
              Men då handlar det om hur vi kan öka skogsproduktionen. Det har
              vi gjort genom propositionen om skogen, där vi ger möjlighet att
              gödsla och få fram bättre plantmaterial och annat för att få ökad
              produktion. Hela energiomställningen kommer att efterfråga investeringar
              på det här området. Det som nu växer fram med biokombinat och
              annat är en spännande sak. Det finns många intressenter från andra
              länder som tittar just på detta.
            </seg>
            <seg n="d7790bc9">
              Vi måste fortsätta förädlingen av våra skogsråvaror. Vi kommer
              båda från skogslän och vet att mycket skulle ha gjorts tidigare.
              Därför är de satsningar vi gör på Trästad 2012 och hållbara städer
              viktiga, både ur klimatsynpunkt och för skogsnäringen.
            </seg>
            <seg n="4b2da514">
              Sist men inte minst: En långsiktig energi- och klimatpolitik
              gör att basindustrin vet vad det är den ska förhålla sig till.
            </seg>
            <seg n="9083746d">
              Den andra delen handlar om forskning och utveckling. Där har
              vi tillfört 5 miljarder kronor fram till 2012 i en nivåhöjning.
              Det går till både forskning och innovation. Raimo Pärssinen säger
              att det bara går till forskning, men det är inte sant. Vi har
              förstärkt. Det är första gången vi skriver en forsknings- och
              innovationsproposition. Vinnova, en myndighet som håller i mycket
              av det här, har ett nära samarbete med näringslivet. Det är företagen
              själva, i kluster eller enskilt, som ansöker om de här pengarna.
            </seg>
            <seg n="bcd73b6b">
              Det som är intressant är att mycket av det som interpellanten
              nämner finns i de olika forskningsprojekt som söks från Vinnova.
              De har till uppgift att finnas nära företagen. Företagen får själva
              definiera vad det är de behöver forskningsresurser till. Det är
              verkligen inte så att det bara är grundforskning, utan det är
              både forskning och innovation.
            </seg>
            <seg n="db8e14c4">
              Jag håller med om att vi måste ta till vara den kunskap som finns
              hos människor. Man kan lägga ned vilka fabriker som helst och
              vilken produktion som helst, men man kan aldrig ta ifrån människor
              kunskap, brukar jag säga. Det är den kunskapen vi ska bygga på
              och se vad vi kan göra av framöver. Det funderar vi på nere i
              Trollhättan när det gäller fordonsindustrin och det ska vi fundera
              på också när det gäller Gävleborg. Jag är helt säker på att gruppen
              i dag kommer att komma med en rad idéer när det gäller det.
            </seg>
            <seg n="541f92ab">
              Man ska också komma ihåg att vi har både länsanslagen, nästan
              90 miljoner kronor för 2009 och 2010, och de regionala strukturfondsmedlen.
              Det finns alltså resurser att tillgå för att jobba med omställningen.
              När vi har diskuterat strategier med Gävleborg och nationellt
              har man sagt att man ställer upp på den strategi vi just nu har.
              Man vill förstärka lite mer på miljö- och klimatområdet med anledning
              av det som regeringen har gjort, men annars är man rätt nöjd med
              den strategi som finns. Det är bra att det är så. Men den måste
              anpassas lokalt och regionalt, och det är det vi gör med den arbetsmetod
              och det arbetssätt som vi har valt.
            </seg>
          </u>
          <note type="speaker" n="b00846a0">
            Anf. 6 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-24a6b63de6c9d452-2" n="3ac8d55b">
            <seg n="e9c4ed0d">
              Fru talman! Det finns stora utvecklingsmöjligheter på energisidan
              i Gävle. Till exempel bygger Gävle kommun tillsammans med Korsnäs
              en ny energiförsörjningsanläggning. Där uppstår också kvalificerade
              tjänster. Då krävs det även att det finns utbildning, så att man
              kan ta till vara de människor som har köpt ett hus och jobbar
              på Ericsson eller ett annat företag men har blivit varslade, så
              att de kan bo kvar. Därför måste det komma fram konkreta förslag
              om hur vi ska säkra kompetensen.
            </seg>
            <seg n="0fa64993">
              Det är samma sak när det gäller vindkraft. Där krävs också en
              samordning, och där måste också regeringen vara med och stötta
              upp alla de möjligheter vi har att bygga ut havsbaserad vindkraft
              och se till att vi verkligen får i gång det, utanför Söderhamn
              och utanför Gävle.
            </seg>
            <seg n="b136c7c5">
              Vi har hamnstaden i Gävle, som är en otroligt viktig logistiknod
              som försörjer hela Mellansverige och även bitar av norra Sverige.
              Där måste staten också gå in och ta sin beskärda del, så tar kommunen
              och regionen sina delar, men det måste utvecklas.
            </seg>
            <seg n="c2476d57">
              Vi måste investera mycket mer i besöksnäringen också. Det är
              sådana konkreta saker som behövs. Maud Olofsson vet att vi lägger
              fram förslag om sådant.
            </seg>
            <seg n="5c9aef45">
              Men vad som framför allt gäller i dag är att dessa människor,
              som nu står inför detta kalla hot om de inte redan har hamnat
              i arbetslöshet, måste få höra konkreta saker sägas inte om att
              vi behöver ett bättre företagsklimat eller om att vi kraftsamlar,
              utan man måste konkret tala om för dem vad det finns för framtidsmöjligheter.
              Kan högskolan få bygga ut? Kan högskolan ta vara på och spetsa
              på den kompetens som finns och inrikta den mot nya och andra företag?
            </seg>
            <seg n="ec78f931">
              Slutligen vill jag önska Maud Olofsson god jul.
            </seg>
          </u>
          <note type="speaker" n="940860d0">
            Anf. 7 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-3" n="99615233">
            <seg n="c1a40d5f">
              Fru talman! Jag får önska Raimo Pärssinen detsamma och tacka
              för bra debatter under året.
            </seg>
            <seg n="884014c1">
              Jag tänkte kommentera lite om vindkraften som togs upp här. Där
              gör vi en massa saker för att snabba på hanteringen, bygga ut
              nätet och få beslut tidigare för dem som vill bygga ut men också
              för att göra det lättare att ansluta till nätet. Vi har gjort
              en rad förbättringar för att snabba på detta. Det hoppas jag att
              också Gävleborg kan ha nytta av.
            </seg>
            <seg n="1f5e74cc">
              Besöksnäringen har vi också tillfört resurser, i både de regionala
              och nationella strategierna och genom att vi har tillfört Visit
              Sweden ytterligare pengar för att kunna marknadsföra sig.
            </seg>
            <seg n="c2988d7c">
              Sist men inte minst är det viktigt att fundera över vad detta
              är. Raimo Pärssinen har rätt i att man vill veta. Men jag tror
              att det viktigaste just nu är att vi på nationell nivå tillsammans
              med regional nivå talar om att de här verktygen finns. Det finns
              jobbcoacher för att tala om vad som ska hända med mig när jag
              blir arbetslös är det en utbildning jag ska gå, ska jag söka nytt
              jobb, ska jag starta ett företag, eller vad är det jag ska göra?
              Då måste vi finnas där och ha de verktygen lokalt och regionalt.
            </seg>
            <seg n="0264522b">
              Sedan måste man lokalt och regionalt också utforma sina egna
              strategier som vi från regeringens sida kan supporta. Där är det
              viktigt med ett bra företagsklimat. Där är det viktigt med infrastruktur
              och med utbildning.
            </seg>
            <seg n="f70ae942">
              Jag tror egentligen att vi har en ganska stor samsyn om att det
              är detta vi måste förstärka så att vi också kan klara omställningen.
              Vi ska göra vad vi kan, och jag ser fram emot ett möte med Gävleborgs
              representanter i eftermiddag. Jag vet att de jobbar väldigt bra.
              Jag är säker på att Raimo Pärssinen också är aktiv hemma i sitt
              regionala arbete. Det tycker jag är värt att uppskatta. Tack så
              mycket, och god jul!
            </seg>
          </u>
          <note n="34eb0528">
            Överläggningen var härmed avslutad.
          </note>
          <note n="869a039e">
            6 § Svar på interpellationerna 2009/10:119, 145 och 171 om styrningen
            av Vattenfall
          </note>
          <note type="speaker" n="112dbb9d">
            Anf. 8 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-4" n="99615233">
            <seg n="b062e3ce">
              Fru talman! Alf Eriksson, Kent Persson och Eva-Lena Jansson har
              ställt ett antal frågor i tre interpellationer om Vattenfall.
              Jag besvarar alla tre interpellationer i ett svar.
            </seg>
            <seg n="3116e679">
              På frågorna som rör ägandet i Vattenfall har jag i tidigare debatter
              i riksdagen svarat att Vattenfall inte kommer att säljas under
              den här mandatperioden. Detta svar gäller fortfarande. Så länge
              den här regeringen ansvarar för ägandet i Vattenfall kommer vi
              även fortsättningsvis att vara aktiva, ansvarsfulla och professionella
              ägare.
            </seg>
            <seg n="91637c8d">
              Jag vill inte spekulera i vad som kommer att hända i framtiden.
            </seg>
            <seg n="b8c2156d">
              På frågan om jag avser att vidta åtgärder för att öka Vattenfalls
              investeringar i kärnkraft är mitt svar nej.
            </seg>
            <seg n="4368386b">
              Slutligen har Kent Persson frågat mig om jag kommer att se till
              att Vattenfall ökar sin andel av forskning och utveckling beträffande
              förnyelsebar energi väsentligt.
            </seg>
            <seg n="bfc8f6b9">
              Jag tycker det är viktigt med satsningar på forskning inom förnybar
              energi. Det är dock styrelsens och ledningens uppdrag att förvalta
              och utveckla Vattenfall på ägarens uppdrag. Styrelsen och bolagets
              ledning ansvarar för budget och investeringar inom en mängd områden,
              däribland hur mycket resurser som ska allokeras till FoU. Denna
              ansvarsfördelning gäller även vilka typer av produktionsslag man
              avser att verka inom.
            </seg>
            <seg n="a897f0b6">
              Jag vill dock gärna förtydliga att med förnybara tekniker avses
              framför allt vindkraft, biomassa, vågkraft och solkraft samt eventuellt
              effektiviseringar inom vattenkraft. En stor del av utvecklingen
              inom förnybart ligger dock inte i FoU-budgeten. Det gör varken
              vindkraften eller biomassan. Därför är inte procentsiffran Kent
              Persson nämner helt relevant när vi talar om FoU i relation till
              ny teknik inom förnybar energi.
            </seg>
            <seg n="e9e19e85">
              Inom vindkraft är Vattenfall det sjätte största företaget i Europa
              och inom havsbaserad vindkraft är Vattenfall störst. Vattenfall
              satsar i dag även på biomassa och är Europas tredje största aktör
              när det gäller förnybar energi.
            </seg>
            <seg n="80d290ef">
              Vattenfall satsar i dag mer pengar på forskning i förhållande
              till sin omsättning jämfört med sina konkurrenter.
            </seg>
            <seg n="3f31e6d4">
              Regeringen förväntar sig att Vattenfall hör till de företag som
              leder utvecklingen mot att uppnå EU:s klimat- och energimål till
              år 2020, vilket vi också kommunicerade vid bolagsstämman våren
              2009.
            </seg>
          </u>
          <note type="speaker" n="da76d7f0">
            Anf. 9 ALF ERIKSSON (s):
          </note>
          <u who="alf_eriksson_8c9942" xml:id="i-63b0231ad46cc5e7-0" n="1db7c57e">
            <seg n="4267bd96">
              Fru talman! Tack, näringsministern, för försöket till svar! Vattenfall
              har i uppdrag att vara ledande i omställningen till ett hållbart
              energisystem. Det ägardirektivet fick Vattenfall redan 2005.
            </seg>
            <seg n="28574d05">
              Det har riktats mycket kritik mot det ägardirektivet, inte minst
              från Maud Olofsson själv före valet. Riksrevisionen har påpekat
              att det bör förtydligas och bli mer stringent, men det har inte
              hänt något på de gångna tre åren. Mer än tre år har nu gått, och
              man kan börja spekulera i varför det inte händer något.
            </seg>
            <seg n="f34a13ae">
              Det är väl ganska troligt att ovissheten om ägarförhållanden
              har betydelse för företagets långsiktiga planering. Det är klart
              att om företaget ska säljas behövs det troligtvis en annorlunda
              planering som kan påverka företaget på både kort och lång sikt.
            </seg>
            <seg n="0fd9a6d2">
              Det är riktigt att jag har ställt en liknande interpellation
              tidigare. Jag gjorde det utifrån den något märkliga skrivning
              som finns i energipropositionen och i näringsutskottets betänkande
              om att Vattenfall ska kvarstå i statlig ägo under innevarande
              mandatperiod. Det är ju ingen längre planering. Nu är det nio
              månader kvar av denna mandatperiod, och jag föreställer mig att
              ett företag med Vattenfalls storlek behöver en längre planeringshorisont.
            </seg>
            <seg n="cfe26e14">
              Nu har regeringen skapat ytterligare ovissheter i den här frågan.
              Folkpartiet säger öppet att man vill sälja i alla fall delar av
              Vattenfall. På en frågestund ett svar till Tomas Eneroth för några
              veckor sedan sade statsministern i ett mycket svårtolkat svar
              att staten ska stå kvar som majoritetsägare, men i nästa svar
              sade han att staten kunde vara minoritetsägare. Vi vet inte vilket
              som gäller, och det vet förmodligen ingen annan utanför Regeringskansliet
              heller.
            </seg>
            <seg n="a36732ec">
              Nu är det som sagt nio månader kvar av denna mandatperiod, och
              regeringen agerar ryktesspridare i frågan. Jag har fortfarande
              samma fråga: Vad är det som kommer att gälla om nio månader om
              denna regering skulle få förnyat mandat? Varken ledningen för
              Vattenfall eller allmänheten vet hur ägarförhållandena i Sveriges
              största statliga företag ska se ut om några månader.
            </seg>
          </u>
          <note type="speaker" n="e69818fe">
            Anf. 10 KENT PERSSON (v):
          </note>
          <u who="kent_persson_3230c6" xml:id="i-e4bca91eead74f5e-0" n="719593a8">
            <seg n="d0d0ada8">
              Fru talman! Jag tackar näringsministern för svaret på min interpellation.
              Bakgrunden är den tidningsartikel som fanns i Ny Teknik i mitten
              av november, där vi kunde ta del av att Vattenfalls forsknings-
              och utvecklingsprogram bara uppgår till 0,9 procent av den totala
              forskningen och utvecklingen. Detta reser en rad frågor, framför
              allt om man går in och tittar på Vattenfalls kommentarer. Satsningen
              sker framför allt på CCS-teknik, alltså avskiljning av koldioxid.
            </seg>
            <seg n="848be913">
              Mot bakgrund av detta har jag ställt en fråga till näringsministern.
              Kommer ni att via ägardirektiv se till att Vattenfall ökar sin
              andel av forsknings- och utvecklingsprogrammet?
            </seg>
            <seg n="2ae2af79">
              I det svar jag har fått från Maud Olofsson kan jag konstatera
              att regeringen tycker att det är viktigt att Vattenfall satsar
              på forskning inom förnybar energi. Det är bra.
            </seg>
            <seg n="c124020c">
              Men sedan kommer en rad andra påståenden. Det första är: Det
              är styrelsens uppdrag att förvalta och utveckla Vattenfall på
              ägarens uppdrag. Det är ju en självklarhet! Man kan ställa sig
              frågan: Vilket är då egentligen uppdraget?
            </seg>
            <seg n="deb24498">
              Styrelsen och ledningen ansvarar för budget och investeringar,
              står det också. Även det är en självklarhet; det är ju därför
              man tillsätter en styrelse. Det handlar också om hur mycket som
              går till forskning och utveckling och vilka produktionsslag man
              avser att verka inom. Här blir det lite problematiskt. Näringsministern
              har vid olika tillfällen gått ut och talat om att Vattenfall ska
              vara ledande i energiomställningen i Sverige. Vattenfall måste
              också ta krafttag för att uppnå sina långsiktiga avkastningskrav
              inom ekonomin, vilket Ola Alterå har sagt vid flera olika tillfällen.
            </seg>
            <seg n="aae1713f">
              Frågan är då vilka produktionsslag man ska satsa på. Det kan
              väl inte vara så att regeringen passivt sitter och väntar på att
              Vattenfall ska vara ledande i energiomställning när resultatet
              kan visa på att man inte är det? Här handlar det om att regeringen
              via sitt ägaransvar också talar om åt vilket håll Vattenfall ska
              styra. Regeringen ska tala om vad det är som gäller i framtiden.
              Det handlar inte bara om att tala om att man ska vara ledande
              i energiomställning, utan det handlar också om att tala om vilka
              energislag man bör satsa på i framtiden om man nu vill vara ledande
              i energiomställning.
            </seg>
            <seg n="bb63ec7a">
              Inom det området brister ägaransvaret från regeringens sida betänkligt,
              kan jag tycka. Det handlar om hur vi långsiktigt ska se på Vattenfall
              och vilken roll Vattenfall har i utvecklingen framöver.
            </seg>
            <seg n="c3a518d7">
              För att ytterligare förstärka detta kan man gå in och titta lite
              grann på vad som står i delårsrapporten från i höstas om var produktionsslagen
              och energin kommer ifrån. Där ser man att fossilkraften står för
              46 procent av producerad energi, kärnkraften för 30 procent, vattenkraften
              21 procent, vindraften 0,9 procent och biomassan 0,5 procent.
            </seg>
            <seg n="36196bbc">
              Det visar att Vattenfalls satsningar sker inom den fossila energin
              och kärnkraften. Det strider egentligen mot vad näringsministern
              har sagt vid ett flertal tillfällen.
            </seg>
            <seg n="682e20c3">
              Min fråga kvarstår: Vad tänker regeringen göra för att öka det
              förnybara inslaget i svensk energipolitik?
            </seg>
          </u>
          <note type="speaker" n="14678b50">
            Anf. 11 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-0" n="c5853b62">
            <seg n="88bcefbd">
              Fru talman! Jag tackar näringsminister Maud Olofsson för svaret.
              Jag har ställt en interpellation med anledning av alla debatter
              och diskussioner om Vattenfall.
            </seg>
            <seg n="7e1e8e65">
              I en debatt sade Maud Olofsson att vi ska ha 50 procent förnybar
              energi och vi ska minska koldioxidutsläppen med 40 procent. Det
              är klart att Vattenfall ska vara med i det arbetet!
            </seg>
            <seg n="6c76e01e">
              Men ett av regeringspartierna, Folkpartiet, har tidigare i år
              poängterat att de ändringar som regeringen har aviserat när det
              gäller nya ägardirektiv inte ska fokusera på mer förnybar energi.
              Folkpartiet anser dessutom att Vattenfall ska vara berett att
              med full kraft köpa och driva tyska kärnkraftverk samt att det
              är viktigt för Vattenfall att skaffa sig mer kompetens för att
              bygga moderna, nya reaktorer i Sverige.
            </seg>
            <seg n="f387a279">
              Samtidigt har statsminister Reinfeldt antytt att delar av Vattenfall
              ska säljas medan det har dementerats av andra företrädare. Vi
              har också haft en vd som gärna har velat sälja energinätet. Därav
              mina frågor avser näringsministern att vidta åtgärder för att
              öka Vattenfalls investeringar i kärnkraft?
            </seg>
            <seg n="97dca379">
              Jag tycker inte att jag får något riktigt konkret svar mer än
              att näringsministern skriver: Vi ska inte öka Vattenfalls investeringar
              i kärnkraften. Det är mitt svar. Men min fråga är egentligen om
              det är regeringens svar. Kan jag tolka det så? Folkpartiet är
              med och bildar regeringsunderlag. Enligt deras energipolitiska
              talesperson anser man att Vattenfall med kraft ska köpa och driva
              tyska kärnkraftverk. Vilken del av regeringen är det som gäller?
              Kan det här stå för hela regeringen?
            </seg>
            <seg n="7e7d1191">
              Dessutom får jag svaret från näringsministern att hon anser att
              hon inte vill spekulera i vad som kommer att hända i framtiden.
              Men eftersom statsministern, visserligen inte vice statsministern
              utan statsminister Reinfeldt, har spekulerat i av vad som ska
              hända med Vattenfall vore det intressant att få veta av den minister
              som är ansvarig för ägarfrågan vad hon tänker göra. Jag skulle
              gärna vilja ha ett förtydligande.
            </seg>
          </u>
          <note type="speaker" n="5a6cd5fd">
            Anf. 12 PER BOLUND (mp):
          </note>
          <u who="per_bolund_0a9708" xml:id="i-26d2a5b63bd8dcb1-0" n="84ec4d62">
            <seg n="c19e283e">
              Fru talman! Jag vill börja mitt anförande med en liten historiebeskrivning.
              År 2005 skrev Maud Olofsson så här på Svenska Dagbladets debattsida:
              Jag kan inte tolerera att statligt ägda Vattenfall investerar
              i den smutsigaste energiproduktion vi känner till även om det
              sker i andra länder.
            </seg>
            <seg n="e2cac0cb">
              Därefter, år 2006, kom Maud Olofsson in i regeringen som vi alla
              känner till. Hon blev dessutom ansvarig minister för energifrågor
              och för statligt ägande och därmed också ansvarig för Vattenfall
              och dess verksamhet. Trots de fagra ord som man skrev i valrörelsen
              inför valet hände det ingenting från regeringens sida och från
              Maud Olofssons sida. I två och ett halvt år satt man, och det
              hände ingenting ingen styrning av Vattenfall, inga nya direktiv
              och ingen ny bolagsordning.
            </seg>
            <seg n="8a54c42f">
              På en bolagsstämma i april höll statssekreterare Ola Alterå ett
              anförande, ganska mumlande och inte särskilt konkret. Jag var
              där och lyssnade på honom. Jag kände reaktionen i salen, och det
              var ingen särskilt anmärkningsvärd reaktion. Man tolkade det inte
              vare sig från min eller auditoriets sida som någon omsvängning
              i regeringens styrning av Vattenfall på något sätt.
            </seg>
            <seg n="5818b15a">
              När man tittar på vad Vattenfall har gjort under de här åren
              under Maud Olofssons styre är det uppenbart att det har gått åt
              fel håll. Utsläppen har ökat år från år. De planer som Vattenfall
              har innebär att man planerar att investera 58 miljarder kronor
              i nya kolkraftverk och öka utsläppen kraftigt i framtiden. Man
              håller på att bygga ett nytt kolkraftverk i Hamburg som kommer
              att släppa ut åtta och en halv miljon ton koldioxid extra varje
              år. Man planerar dessutom ett nytt kolkraftverk med brunkol i
              Brandenburg och nya brunkolsgruvor för att expandera brunkolsverksamheten.
            </seg>
            <seg n="5689887e">
              Vattenfall har under Maud Olofssons tid som minister med ansvar
              för de här frågorna investerat drygt 100 miljarder kronor i Nuon,
              som är ett bolag som har ännu högre utsläpp per producerad energienhet
              än vad Vattenfall har.
            </seg>
            <seg n="89d849db">
              Det är uppenbart för alla som ser till historien och som har
              följt debatten att Maud Olofssons ord inte går ihop med hennes
              handling. Man kan fråga sig varför. Vad var det som tog stopp
              när Maud Olofsson kom in i regeringen och som gjorde att hennes
              planer uppenbarligen inte gick att genomföra?
            </seg>
            <seg n="31440b20">
              När Maud Olofssons statssekreterare Ola Alterå var i näringsutskottet
              för bara några veckor sedan frågade jag honom vad det var som
              gjorde att man från regeringens sida inte hade vidtagit några
              åtgärder. Man hade inte haft någon aktivitet när det gäller Vattenfall.
              I två och ett halvt år hade man över huvud taget inte gjort någonting.
              Ola Alterå var åtminstone tydlig med att regeringen hade prioriterat
              andra frågor. Det var andra saker på agendan som var viktigare.
              Det sade han rakt ut, och det kan jag säkert få bekräftelse på
              från mina kolleger från näringsutskottet som är här i dag.
            </seg>
            <seg n="c36f19bd">
              Självfallet måste man göra prioriteringar i regeringsställning.
              Men för oss som driver en hård miljöagenda är det svårt att förstå
              vad det är som är så mycket viktigare än att vidta de åtgärder
              som kan få allra störst påverkan på de svenska utsläppen. I svenska
              utsläpp räknar jag då även in det som statliga bolag i andra länder
              släpper ut.
            </seg>
            <seg n="2957a9ff">
              Jag skulle vilja ha ett svar från Maud Olofsson här i dag. Vad
              var det som var så viktigt att det inte gick att prioritera Vattenfall
              och att det inte gick att genomföra några åtgärder under de första
              två och ett halvt åren som Maud Olofsson satt i regeringsställning?
              Vilka uppgifter var så viktiga att det inte fanns utrymme för
              att styra Vattenfall?
            </seg>
          </u>
          <note type="speaker" n="61f8d1c1">
            Anf. 13 TOMAS ENEROTH (s):
          </note>
          <u who="tomas_eneroth_80b549" xml:id="i-2acbbafb1672e9ac-0" n="8b62ae86">
            <seg n="2863e14b">
              Fru talman! Tack för svaret även om det var kortfattat! Man kan
              konstatera att de många interpellationer om Vattenfall som har
              kommit till riksdagen härrör sig från att det har kommit väldigt
              otydliga signaler från regeringen om hur man ser på Vattenfall.
              Det handlar om hur man ser på Vattenfalls uppdrag, hur man ser
              på Vattenfalls roll och hur man ser på det framtida ägandet av
              Vattenfall. Om regeringen hade varit tydlig hade det inte varit
              lika många interpellationer. Om regeringen hade varit solklar
              i sin ägarstyrning hade inte varumärket Vattenfall och verksamheten
              Vattenfall skadats i den utsträckning som skett under hösten.
            </seg>
            <seg n="5017ccf0">
              Vi kan konstatera att Vattenfall under de här snart tre åren
              har ökat sina investeringar i kolkraft. Även om statsrådet har
              talat förnybart har man investerat i kol. Man har minskat andelen
              investeringar i förnybar energi. Framför allt tror jag att man
              oroväckande äventyrar Vattenfalls starka ekonomiska situation
              genom att kraftigt öka investeringar i kolkraft, inte minst med
              100-miljardersförvärvet i Nuon som nu belastar Vattenfalls resultat.
              Jag tror att det är viktigt att statliga företag är värdeskapande
              och bidragande till energiomställningen. Det är det uppdrag vi
              har gett till Vattenfall. Vi tror att det är en alldeles utmärkt
              kombination eftersom allt talar för att investeringar i förnybart
              kommer att vara lönsamt framöver. Ingen av oss politiker vill
              väl att det ska vara lönsamt att framöver fortsätta att investera
              i kolkraft.
            </seg>
            <seg n="01114b40">
              Regeringen, och inte minst näringsministern, har varit oerhört
              otydliga. Konstitutionsutskottet kommer framöver att få granska
              Maud Olofssons agerande. Vi har hört hur före detta ordföranden
              Dag Klackenberg gett sin bild av hur ägarstyrningen fungerat.
              Jag tror att han nämnde begreppet beröringsskräck när det gällde
              relationen till Vattenfall. Vi har hört den nuvarande styrelseordföranden
              och den nuvarande vd:n uttala riktningar för bolaget som inte
              alls ligger i linje med det som näringsministern har pläderat
              för. Det innebär att det är uppenbart att det inte bara har funnits
              olika uppfattningar om detaljer i det berömda Tysklandsavtalet
              eller i ansvarsförbindelser, utan det har också funnits olika
              uppfattningar och bilder av vilka uppdrag Vattenfall har.
            </seg>
            <seg n="815f4013">
              Det finns olika sätt att kommunicera detta och styra detta. Vi
              har krävt ägardirektiv. Det har vi gjort återkommande och blivit
              nedröstade av borgerliga riksdagsledamöter vid flera tillfällen.
              Man har sagt att det kommer inom kort. Det där inom kort har dröjt
              och dröjt, och fortfarande står Vattenfall utan nya ägardirektiv.
              Då funderar man på vilka andra ägarsignaler som finns.
            </seg>
            <seg n="33ff9f49">
              I svaret hänvisar Maud Olofsson till att statssekreterare Ola
              Alterå var på bolagsstämman och pratade. Jag har tidigare sagt
              att man måste styra bolag och inte bara prata. Det har jag fått
              kritik för av näringsministern, men om vi funderar på vad statssekreteraren
              sade på Vattenfalls bolagsstämma kan vi konstatera att det inte
              är dokumenterat. Vi har efterfrågat i näringsutskottet om det
              har blivit några effekter av det som kommunicerades. Gjordes det
              någon förändring i bolagsordningen? Gjordes det någon korrigering
              i affärsplaner? Fick det prat som statssekreteraren redovisade
              på bolagsstämman över huvud taget några konsekvenser? Enligt inte
              minst det här interpellationssvaret var det uppenbarligen någonting
              som var väldigt viktigt och angeläget. I brist på ägardirektiv
              blir nämligen detta oerhört viktigt.
            </seg>
            <seg n="21147a11">
              Om man avstår från att ge tydliga ägardirektiv, eftersom regeringen
              uppenbarligen inte kan komma överens om sådana, blir andra typer
              av signaler än mer viktiga, men de blir uppenbarligen inte så
              viktiga att de dokumenteras eller får någon effekt för vare sig
              bolagsordning eller affärsplan.
            </seg>
            <seg n="491222c7">
              Min fråga till statsrådet blir: Kan statsrådet på något sätt
              beskriva här för oss i riksdagen hur Ola Alterås uppenbarelse
              på bolagsstämman har påverkat Vattenfalls verksamhet? Har den
              inneburit att man ökar investeringarna i förnybart?
            </seg>
          </u>
          <note type="speaker" n="079d1bed">
            Anf. 14 JAN ANDERSSON (c):
          </note>
          <u who="jan_andersson_a74953" xml:id="i-d66b211785b00221-0" n="0a6d5072" next="i-086c35292ef25311-0">
            <seg n="59cec65c">
              Fru talman! Blott Sverige svenska krusbär har. Så skaldade Carl
              Jonas Love Almqvist en gång i tiden. Med det vill jag ha sagt
              att det är så oerhört lätt att bli hemmablind när man diskuterar
              Vattenfall och energipolitik.
            </seg>
            <seg n="0b40cc27">
              Det är tveklöst så att tittar vi på energimixen ser det ut på
              ett helt annat sätt när vi kommer ut i Europa och övriga världen
              än vad det gör här hemma i Sverige. Tyskland sitter till exempel
              inte på oerhörda tillgångar i form av vattenkraft eller biomassa.
            </seg>
            <seg n="23a1abba">
              Jag tycker mig ha förstått att oppositionen fortsatt tycker att
              Vattenfall ska finnas på den internationella marknaden men inte
              ha någon beröring med det fossila. Då återstår väl Norge i Europa
              om man vill investera.
            </seg>
            <seg n="84972d44">
              När man lyssnar på partierna på åskådarläktaren i oppositionen
              får man närmast det intrycket att företaget Vattenfall är det
              enda politiska styrmedel vi har när det gäller energipolitiken.
              Inget kan vara mer felaktigt. Vi kan titta på forskningssidan
              och jämföra vad den förra regeringen gjorde och vad alliansregeringen
              har gjort. År 2006 hade vi lite styvt 800 miljoner i stadsbudgeten
              på energiforskningssidan. I dagsläget har alliansregeringen lagt
              över 1,3 miljarder på energiforskning.
            </seg>
            <seg n="ac430d7c">
              Jag förutsätter att alla investeringar i förnybart i Sverige
              ska göras i kraft av elcertifikatssystemet. Regeringen och vi
              i riksdagen har beslutat oss för att höja elcertifikatssystemet
              kraftfullt fram till 2020. Det ska höjas upp till 25 terawattimmar.
            </seg>
            <seg n="bf1d05b2">
              Fru talman! Det är lite intressant att titta på vad alternativet
              är när det gäller ägarstyrningen. Ledamoten Eneroth är orolig
              över Vattenfalls ekonomiska kapacitet efter Nuonförvärv och lite
              annat. Men han är inte mer orolig än att det går att plocka ut
              5 miljarder till riskkapitalsatsningar. Samtidigt som man ska
              vara ledande i omställningen till förnybart och, förstår vi nu,
              också öka rejält på FoU-sidan kommer nu det häpnadsväckande kravet
              från Socialdemokraterna att Vattenfall ska erbjuda basindustrin
              Europas lägsta elpriser.
            </seg>
            <seg n="f58a861e">
              Ta nu chansen Eva-Lena Jansson, Alf Eriksson och Tomas Eneroth
              att förklara för mig hur det ska gå till! Ska ni, om ni bildar
              regering, skicka ned Sahlin till Bryssel för att säga att vi inte
              bryr oss om statsstödsregler eller ska ni försöka få de andra
              att gå med på att vi har ett statligt företag som dumpar energipriserna
              till vår industri genom politiska riktlinjer?
            </seg>
            <seg n="bb91568f">
              Alliansregeringen säger att Vattenfall ska vara ett starkt företag
              och erbjuda konkurrenskraftiga priser. Det är någonting helt annat
              än den populism som jag ser från vänstersidan.
            </seg>
          </u>
          <note n="a4442ed8">
            Anf. 15 GUNNAR ANDRÉN (fp):
          </note>
          <u who="jan_andersson_a74953" xml:id="i-086c35292ef25311-0" n="0a6d5072" prev="i-d66b211785b00221-0">
            <seg n="a35fdbb2">
              Fru talman! Jag vill börja med att tacka statsrådet för ett på
              alla punkter tydligt svar. Det gäller särskilt frågan om Vattenfall
              ska säljas ut eller inte. Där har Alf Eriksson ställt ett antal
              frågor under den här mandatperioden. Jag skulle tippa att det
              är ett tiotal. Vid samtliga tillfällen har han fått samma svar,
              nämligen att Vattenfall inte ska säljas ut. Jag vet inte riktigt
              hur man ska kunna lugna Alf Eriksson på den här punkten.
            </seg>
            <seg n="1c898e58">
              I den här debatten har också interpellanten Eva-Lena Jansson
              ställt ett antal frågor till Folkpartiet. Med anledning av detta
              vill jag säga några saker.
            </seg>
            <seg n="8a2208a7">
              För det första: Folkpartiet står helt bakom den energiöverenskommelse
              som vi har varit med och träffat med Moderata samlingspartiet,
              Centerpartiet och Kristdemokraterna. Det är det viktiga beskedet.
              Det finns ingen avvikelse från detta. Det innebär bland annat
              att vi är med och ser till att förnybara energislag, till exempel
              vindkraft, ökar till 10 terawatttimmar och i förlängningen möjligen
              ökar upp till 30 terawattimmar.
            </seg>
            <seg n="6f599235">
              För det andra, fru talman, råder det tankefrihet i det här landet
              så att man kan diskutera framtiden efter den här energiöverenskommelsen.
              Paragraf 6 i energitekniklagen är faktiskt avskaffad, och det
              är tillåtet att tänka vidare.
            </seg>
            <seg n="f7cec9a0">
              För det tredje: Jag tycker att man ska vara bekymrad över situationen
              nere i Tyskland. Det förekommer mycket stora koldioxidutsläpp
              där. Man får fundera kring hur svenska och andra företag som verkar
              där ska agera för att minska sin del av koldioxidutsläppen. Då
              kan man vara bekymrad när en av de viktigaste ersättarna är naturgas
              från Ryssland. Det är tillåtet att vara bekymrad över detta.
            </seg>
            <seg n="946d315b">
              För det fjärde, fru talman, tror jag att det är väldigt viktigt
              att i Sverige se till att man inte gör halt och blir ett avvecklingsparti
              för elektrisk kraft. Vi vill vara ett utvecklingsparti, precis
              som Centerpartiet och övriga allianspartier, av den anledningen
              att den svenska basindustrin är så otroligt beroende av riklig
              tillgång på elektricitet från olika energikällor. Det handlar
              inte bara om produktionen av elektricitet, utan det handlar om
              sysselsättning i väldigt många stora svenska industrier, inte
              minst efter Norrlandskusten.
            </seg>
            <seg n="33ee9048">
              Vi kan också i dessa dagar lägga märke till att bristen på effekt
              på energisidan driver fram ohyggligt höga priser på marginalen
              på elektricitet. Det har talats om 2:50 per kilowattimme, och
              det är ju väldigt högt.
            </seg>
            <seg n="32fa06e9">
              För det femte: När Eva-Lena Jansson ställer de här frågorna måste
              man också fundera på, som Jan Andersson gjorde, vad alternativet
              på oppositionssidan är. Såvitt jag förstår är det ett parti, Socialdemokraterna,
              som Eva-Lena Jansson tillhör, som gärna vill behålla kärnkraften
              av sysselsättningsskäl. Två partier, Miljöpartiet och Vänsterpartiet,
              vill avveckla så fort som möjligt.
            </seg>
            <seg n="d1076dcc">
              Att rösta på det alternativet i valet 2010 när det gäller energipolitiken,
              fru talman, är som att delta i ett lotteri.
            </seg>
          </u>
          <note type="speaker" n="40f6ec7b">
            Anf. 16 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-5" n="99615233">
            <seg n="c7598dbe">
              Fru talman! Låt mig först säga att vi har diskuterat Vattenfall
              ganska många gånger här i riksdagen, och jag känner ibland att
              vi har samma diskussion om och om igen. Jag tror att det snarare
              är så att vi är oense i den är frågan än att ni efterlyser mer
              fakta.
            </seg>
            <seg n="214dd53b">
              Jag tror att det är viktigt att hålla sig till fakta när vi diskuterar
              detta. För det första var det så att när Socialdemokraterna tillsatte
              Lars G Josefsson som vd bestämde man att han skulle internationalisera
              bolaget. Det skedde i början av 2000-talet. Om man internationaliserar
              ett bolag som Vattenfall betyder det att man köper både kärnkraft
              och kolkraft, och det var det uppdraget som Lars G Josefsson fick,
              det säger han själv. Sedan har man mage att komma hit och säga:
              Så där ska vi inte ha det!
            </seg>
            <seg n="3e074bfe">
              Det är ni själva som har sett till att bolaget ser ut som det
              gör. Det som händer nu, under vår tid, är att man byter ut en
              del av kolkraften mot biomassa och biobränsle. I grunden är det
              så att i Europa finns kolkraft som en viktig energiresurs, precis
              som Jan Andersson säger. Men det vi gör nu är att vi byter ut
              en del av kolkraften mot biobränsle och biomassa, vilket gör att
              vi minskar utsläppen, och det måste ändå vara det grundläggande.
            </seg>
            <seg n="fad69599">
              Sedan säger Alf Eriksson att det inte har hänt något i Vattenfall.
              Jag beklagar om inte riksdagen har uppfattat vad som är gjort
              och inte, men det faller inte tillbaka på mig, utan det är i så
              fall snarare på riksdagen.
            </seg>
            <seg n="7b30b7b4">
              Det vi har gjort är att vi med bolaget under den här tiden har
              gått igenom en strategi för bolagets framtid. Jag har talat om
              här i riksdagen att det är det vi ska göra, och det är också det
              som vi har gjort. Den strategin resulterade i att Ola Alterå var
              på stämman och berättade vilka tre områden som vi vill att bolaget
              ska fokusera på. Det är så vi styr bolag. Så styr vi också andra
              bolag.
            </seg>
            <seg n="90949572">
              Det är tre områden som vi vill att bolaget fokuserar på. Det
              första är lönsamheten. Det andra är den gröna omställningen. Det
              tredje är att vårda varumärket. Styrelsen har uppfattat det här.
              Ordföranden har uppfattat det här. Vd:n har uppfattat det här.
              Om riksdagens ledamöter inte har uppfattat det beklagar jag det,
              men det räcker egentligen att styrelsen uppfattar det, för det
              är de som ska verkställa det som ägarna vill.
            </seg>
            <seg n="846c10ba">
              Sedan är det upp till styrelsen i nästa led att komma tillbaka
              till ägarna och säga vad man gör på de här områdena och hur man
              tänker ta sig an detta. Det återstår för styrelsen att göra.
            </seg>
            <seg n="e14d48cf">
              Vi har också förnyat styrelsen. Vi har bytt ordförande, och vi
              har nu också rekryterat en ny vd som ska ta över efter Lars G
              Josefsson. Det sker alltså en rad förändringar.
            </seg>
            <seg n="0d38eaf9">
              Syftet med det här är att ta nästa steg i Vattenfalls utveckling
              där man ju på ett tydligare sätt måste finnas med i den gröna
              omställningen. Då ska man komma ihåg att det som Socialdemokraterna,
              Miljöpartiet och Vänsterpartiet sade under sin tid var att man
              skulle vara ledande i omställningen i Sverige, trots att det är
              ett internationellt bolag. Därför är det viktigt att se att man
              måste ha den här ledande rollen i omställningen i det globala
              företag som man är.
            </seg>
            <seg n="a583756c">
              Vad gör då Vattenfall? Man är tredje största aktör när det gäller
              förnybar energi. Man har i dag 40 biobränslade värme- och kraftvärmeverk
              och är en av världens största köpare och användare av biomassa.
              Inom vindkraft är Vattenfall det sjätte största företaget i Europa,
              och i offshore, som jag sade, är man störst av alla. Man driver
              i dag 700 vindkraftverk som tillsammans producerar 2,2 terawattimmar.
              Därmed har också Vattenfall fler vindkraftverk än hela Norge och
              Finland tillsammans.
            </seg>
            <seg n="dbbff8aa">
              Om jag för ett ögonblick tittar på investeringslistan och på
              vad som har hänt sedan vi tillträdde ser jag att från att 2005
              ha investerat 1,8 miljarder investerar man i dag 8,6 miljarder.
              Det har hänt under den här regeringens tid. Det är alltså en kraftfull
              investeringsökning på bland annat vindkraft. På samma sätt kan
              man se på biomassa.
            </seg>
            <seg n="01ebf037">
              Men det är klart att det är ett långsamt fartyg som man ska vända.
              Det är därför som man också måste se att när vi satte ned fötterna
              när det gäller energipolitiken menade vi att man också kan styra
              om Vattenfall åt rätt håll.
            </seg>
          </u>
          <note type="speaker" n="46fe431e">
            Anf. 17 ALF ERIKSSON (s):
          </note>
          <u who="alf_eriksson_8c9942" xml:id="i-63b0231ad46cc5e7-1" n="1db7c57e">
            <seg n="c00c8044">
              Fru talman! Vi har i Vattenfall ett av de viktigare verktygen
              för att kunna klara energiomställningen i Sverige. Ministern säger
              i svaret att så länge den här regeringen ansvarar för ägandet
              av Vattenfall kommer man fortsättningsvis att vara en aktiv, ansvarsfull
              och professionell ägare. I nio månader längre sträcker sig inte
              den horisonten. Ett företag kan naturligtvis inte planera sin
              verksamhet, sina långsiktiga investeringar, på nio månader utan
              att veta vad som gäller och vem som ska vara ägare.
            </seg>
            <seg n="16cb25c2">
              I regeringsförklaringen 2006 sade regeringen att förbudet mot
              att uppföra nya reaktorer ska bestå. Det har ni ändrat. I alla
              fall har ni aviserat att ni ska ändra det. Vi har inte fått något
              lagförslag till riksdagen än. Men när det gäller frågan om vad
              som ska hända med Vattenfall efter valet vet vi ingenting. Självklart
              blir det spekulationer när det inte finns någon långsiktig styrning.
            </seg>
            <seg n="d410ac07">
              Man kan också få uppfattningen att det råder delade meningar
              i regeringen om lönsamheten i investeringar i förnybar energi.
              Inte minst fick jag det intrycket av Jan Anderssons inlägg här
              precis nu. Man kan också få det intrycket när man lyssnar på regeringsföreträdaren
              från Folkpartiet. Han säger att Vattenfall inte får bli en lekstuga
              för ineffektiv klimat- och energipolitik. Där hävdar man att investeringarna
              ska ske i forskning och CCS-teknik.
            </seg>
            <seg n="2e658913">
              Vi har inte uppfattningen att det förnybara skulle driva upp
              elpriserna. Elpriserna till industrin i Sverige är fortfarande
              lägre än i de flesta konkurrentländer.
            </seg>
            <seg n="d1f777b5">
              Industrin är orolig för att de ska bli högre. Det är inte för
              att de ska bli högre på grund av satsningar på förnybart, utan
              genom att man kopplar ihop ett nät med länder som har betydligt
              högre elpriser. Det handlar inte om att man jämnar ut effekten
              utan att man ska satsa på en massiv export. Det är då som det
              här inträffar. Vi skulle bygga kärnkraftverk i Sverige för att
              skicka ström till Tyskland som själva har beslutat att lägga ned
              sina. Det är det som gör att vi riskerar att få högre elpriser
              för industrin i Sverige.
            </seg>
            <seg n="bf53f619">
              Fru talman! Vi har inte fått något besked om hur regeringen ser
              på det framtida ägandet för Vattenfall om nio månader. Det finns
              en möjlighet att här i dag lämna ett besked till Vattenfalls ledning,
              väljarna och alla aktörer på energimarknaden om att Vattenfall
              ska kvarstå även efter ett val och kan användas som ett verktyg
              för att klara den nödvändiga energiomställningen.
            </seg>
          </u>
          <note type="speaker" n="2bef2af3">
            Anf. 18 KENT PERSSON (v):
          </note>
          <u who="kent_persson_3230c6" xml:id="i-e4bca91eead74f5e-1" n="719593a8">
            <seg n="49f64e1b">
              Fru talman! Min interpellation handlar om forsknings- och utvecklingsinsatser
              inom Vattenfall, inte om investeringar i sig. Investeringar är
              förhoppningsvis oftast ett resultat av forsknings- och utvecklingsarbete.
              Det är också svar till Jan Andersson. Vi ska inte blanda ihop
              korten och diskutera andra saker.
            </seg>
            <seg n="54880244">
              Vi ska komma ihåg att investeringarna i Vattenfall när det gäller
              vindkraft har skett utifrån en mycket låg nivå. Den senaste stora
              investering som Vattenfall gjorde rörde inte den förnybara energin
              utan Nuon som är bland de ledande när det gäller utsläpp av koldioxid.
            </seg>
            <seg n="cedf972b">
              Jag kan också bekräfta det Per Bolund tidigare sade om Ola Alterås
              insats på det senaste mötet. Regeringen har prioriterat andra
              frågor än ägandefrågor i Vattenfall. Det stämmer.
            </seg>
            <seg n="f64acb58">
              När Maud Olofsson skriver att regeringen förväntar sig att Vattenfall
              hör till de företag som leder utvecklingen mot att uppnå EU:s
              klimat- och energimål till 2020 funderar jag på vad det är för
              insatser när det gäller forskning och utveckling som regeringen
              tänker sig via förhoppningsvis ägardirektiv till Vattenfall. Det
              är bara 0,9 procent av den totala budgeten som används av Vattenfall
              till forskning och utveckling som rör det förnybara. Jag tycker
              att det är en mycket liten satsning.
            </seg>
            <seg n="df8683f8">
              Vattenfall har bra exempel på satsningar som när man gick in
              i ett utvecklingssamarbete med Volvo för inte så länge sedan.
              Det visar att det kan finnas en vilja, men det går inte att bara
              stå vid sidan om och säga att det är styrelsens uppdrag att verka
              utifrån ägardirektiv. Jag undrar vilka de ägardirektiv är som
              säger att Vattenfall ska vara ledande i energiomställningen.
            </seg>
            <seg n="ce511ba5">
              Om det är så att den tidigare regeringen bara har sagt att Vattenfall
              ska vara ledande i energiomställningen i Sverige finns det en
              möjlighet här att agera så att Vattenfall är ledande på samtliga
              marknader där man finns. Det ägardirektiv som tillkom under den
              förra regeringen var inte tillräckligt. Det ska vi givetvis medge.
              Kommer inte nuvarande regering att få någon förändring kommer
              en ny regering att se till att Vattenfall tar ansvaret för förnybar
              energi på de marknader där Vattenfall verkar.
            </seg>
            <seg n="821b8ed4">
              Forsknings- och utvecklingsarbete är oerhört viktigt för ett
              företag som har för avsikt att överleva och agera på en konkurrensutsatt
              marknad. Vart styr vi när det gäller Vattenfall? Är det mot forskning
              och utveckling som rör förnybar energi bör regeringen vara tydlig
              med att gå ut och ge de direktiven. Det handlar inte bara om att
              prata på en bolagsstämma. Det räcker inte. Det går att uppfatta
              lite olika vad det innebär.
            </seg>
            <seg n="9b9e41d6">
              Här behövs det tydliga ägardirektiv från regeringens sida.
            </seg>
          </u>
          <note type="speaker" n="b2c1e6dc">
            Anf. 19 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-1" n="c5853b62">
            <seg n="6bce9936">
              Fru talman! Jag vill börja med att förtydliga Socialdemokraternas
              syn på kärnkraft. Vi har sagt att kärnkraften ska avvecklas i
              den takt vi kan ersätta den med förnybar energi under förutsättning
              att det inte äventyrar industrins exportkraft. Det är tydligt.
              Jag tycker inte att det är något speciellt nytt i det, men det
              är väl bra för förtydligandets skull om någon undrar här i kammaren.
            </seg>
            <seg n="4dd6e2cc">
              Jag hade ställt mina frågor eftersom det är flera olika partier
              i regeringen. Man har olika uppfattningar om kärnkraften.
            </seg>
            <seg n="10199aa7">
              I svaret säger Maud Olofsson att hon inte avser att vidta åtgärder
              för att öka investeringar i kärnkraft. Då blir min fråga om regeringen
              motsätter sig nya investeringar i kärnkraft via Vattenfall. Jag
              skulle vilja ha ett tydligt svar på den frågan.
            </seg>
            <seg n="482d7705">
              Maud Olofsson har tidigare när det gäller ägarstyrningen sagt
              att hon ska vara tydlig i sina direktiv, och sedan ska hon inte
              gå in och peta i detaljer. Är kärnkraft en sådan sak som hon är
              tydlig med i sina direktiv och inte någon detalj?
            </seg>
            <seg n="377949f6">
              Jag har varit på ett antal bolagsstämmor som de statliga bolagen
              har haft. Vid varje bolagsstämma håller ägarrepresentanten visserligen
              tal, men ägardirektiven och det ägaren vill lämnas fram till vd
              och styrelseordförande i en pärm. Där finns de tydliga instruktionerna.
              Om jag kommer ihåg bolagsstämman rätt Per Bolund kan annars korrigera
              mig såg inte jag ett sådant överlämnande, även om jag antar att
              det är där man gör förtydligandet om vad som ska gälla.
            </seg>
            <seg n="3db2ded8">
              Jag hade också frågor om hur man såg på förnybar energi. Jag
              gillar när Maud Olofsson säger att vi ska ha 50 procent förnybar
              energi och minska koldioxidutsläppen med 40 procent och att det
              är klart att Vattenfall ska vara med i det arbetet. Det var därför
              vi socialdemokrater var tydliga på vår kongress. Vi var inte nöjda
              med hur Vattenfall styrdes. Vi vill lägga större tyngd på de här
              frågorna.
            </seg>
            <seg n="5cb2c3c7">
              Men Folkpartiet säger att regeringen har aviserat att de nya
              ägardirektiven inte ska fokusera på mer förnybar energi. Då blir
              jag bekymrad. Då finns det ett motsatsförhållande i regeringen.
              Om Carl B Hamilton och Folkpartiet anser att man inte ska satsa
              på förnybar energi utan på kärnkraft måste det vara tydligt vad
              man avser i regeringen.
            </seg>
            <seg n="3bf78ae6">
              Om vi dessutom har en statsminister som anser att man ska sälja
              delar av Vattenfall medan Maud Olofsson inte vill spekulera i
              huruvida det ska bli försäljning eller inte är det viktigt för
              oss riksdagsledamöter att få reda på det. Vi vet att de statliga
              bolagen har genomgått olika prov. Vattenfall är väl ett sådant
              bolag.
            </seg>
            <seg n="6225db4f">
              Fru talman! Jag vill påminna Maud Olofsson om att Vattenfalls
              förvärv av Nuon gjordes under hennes styre. I Vattenfalls kvartalsrapport
              anger man att det är en av orsakerna till att investeringar i
              förnybar energi inte har fått den omfattning som de skulle ha
              fått annars.
            </seg>
            <seg n="664e4a46">
              Med förvärvet av Nuon med mer kolkraft och mindre förnybar energi
              har man investerat ännu mer i fossil energi och minskat möjligheten
              till förnybar energi. Då blir min fråga om det var en lyckad styrning
              av Vattenfall. På något sätt måste man förhålla sig till det.
              Jag har för mig att Maud Olofsson när Vattenfalls köp av Nuon
              applåderades sade att det var bra.
            </seg>
            <seg n="b8803a44">
              Om man nu säger att vi ska satsa på förnybar energi, hur bra
              är det då att förvärva ett sådant bolag? Är det också en detalj?
              Jag anser inte att köpet av det företaget kan anses som en detalj,
              men jag skulle gärna vilja höra näringsministerns syn på den frågan.
            </seg>
          </u>
          <note type="speaker" n="05d1ea30">
            Anf. 20 PER BOLUND (mp):
          </note>
          <u who="per_bolund_0a9708" xml:id="i-26d2a5b63bd8dcb1-1" n="84ec4d62">
            <seg n="e782d161">
              Fru talman! Jag måste säga att det är ganska häpnadsväckande
              att höra Maud Olofsson här i talarstolen i dag försvara Vattenfall,
              en av de största utsläpparna av klimatpåverkande gaser i Europa,
              och att hon uppenbarligen också accepterar att man investerar
              vidare i kolkraften. Maud Olofsson och regeringen säger att det
              går inte att verka i Europa utan att investera i kol, för det
              är det enda som finns i Europa.
            </seg>
            <seg n="b6aab44d">
              Det är uppenbart helt fel. Ingenting kunde vara mer fel. Jag
              kan bara ta ett exempel. Vattenfall verkar i Tyskland. Man står
              för 1314 procent av elproduktionen i Tyskland. Samtidigt är Tyskland
              en av världens ledande nationer när det gäller vindkraftsproduktion.
              Man har investerat enormt tungt i vindkraft, och man har en högre
              andel vindkraftsel i sitt elsystem än nästan alla andra länder.
            </seg>
            <seg n="f55bc2a1">
              Vattenfalls andel av den vindkraften är mindre än en promille.
              Man har en stor andel av elproduktionen, men man har inte investerat
              i det förnybara utan i det fossila. För Maud Olofsson är detta
              uppenbarligen helt okej.
            </seg>
            <seg n="60f7fcc3">
              Maud Olofsson försöker få det att verka som att man har ett aktivt
              styrt Vattenfall. Jag kan konstatera att Ola Alterå, hennes statssekreterare,
              åtminstone är ärlig med att regeringen har prioriterat andra frågor.
              Han erkänner också att det var först hösten 2008, efter att mer
              än halva mandatperioden hade gått, som man började att ens göra
              en genomgång av bolaget. Fortfarande, med nio månader kvar till
              valet, har Vattenfall inte fått några nya ägardirektiv av regeringen.
              Uppenbarligen har frågan inte varit prioriterad.
            </seg>
            <seg n="10aa65eb">
              Det går inte att dra någon annan slutsats, och förklaringen som
              jag kan se ligger uppenbarligen i den liknöjdhet som Maud Olofsson
              visar upp här i riksdagen i dag. Vattenfall petar in lite biobränsle
              i sina kolkraftverk. Maud Olofsson är nöjd, samtidigt som de övriga
              drygt 100 miljonerna ton koldioxid inte påverkas.
            </seg>
            <seg n="82929402">
              När, Maud Olofsson, kommer regeringen att på allvar verka för
              att påverka Vattenfalls investeringar och minska utsläppen?
            </seg>
          </u>
          <note type="speaker" n="a812c679">
            Anf. 21 TOMAS ENEROTH (s):
          </note>
          <u who="tomas_eneroth_80b549" xml:id="i-2acbbafb1672e9ac-1" n="8b62ae86">
            <seg n="650c7c4d">
              Fru talman! En viktig del av den här diskussionen handlar om
              oklarheten kring det framtida ägandet eller synen på ägandet.
              Jag noterar att någon talare tidigare sade att det får man ha
              olika uppfattningar om i de politiska partierna. Och det är ingen
              som förbjuder en folkpartistämma att ha stora önskemål om 1 000
              nya kärnkraftverk eller att privatisera Vattenfall, men när regeringen
              har olika uppfattningar blir det ett lite större bekymmer.
            </seg>
            <seg n="df35582b">
              Vi har något slags ordning i det här landet där vi tycker att
              regeringen bör ha en uppfattning. Det har de uppenbarligen inte.
              I den frågestund som vi hade i riksdagen för inte så länge sedan
              svarade statsministern på ett ganska anmärkningsvärt sätt när
              det gäller synen på Vattenfall och ägandet av Vattenfall framöver.
              Jan Björklund, som också ingår i regeringen, har haft en annan
              uppfattning, både om Vattenfalls inriktning och om ägandet av
              Vattenfall, och Maud Olofsson har haft en tredje uppfattning.
              Jag tror till och med att Anders Borg har haft en fjärde uppfattning.
            </seg>
            <seg n="312ade3c">
              Det är detta som är bekymret när vi talar ägarstyrning: Regeringen
              dristar sig till att ha olika uppfattningar, fast man rimligtvis
              åtminstone där borde kunna enas om en uppfattning.
            </seg>
            <seg n="3dd69cec">
              Det är därför frågan om ägardirektiv blir så akut. Regeringens
              brist på ägarstyrning leder nämligen till att Vattenfall inte
              bara kan agera som de vill så hävdas det ju i debatten men de
              får framför allt inte några tydliga signaler.
            </seg>
            <seg n="cd8b82ac">
              Det är ett av skälen till att jag lyfter upp Ola Alterås agerande
              på bolagsstämman. Även om han kan prata hur mycket han vill på
              en bolagsstämma finns det uppenbarligen inte dokumenterat. Det
              fick inga konsekvenser i bolagsordningen, och det fick inga konsekvenser
              i affärsplaner. Det har inte heller på något annat sätt påverkat
              bolagens politik. I ett läge där ansvarig näringsminister har
              applåderat Nuonförvärvet och stora inköp av kolkraft i Vattenfall
              är det klart att man blir fundersam över om det finns någon annan
              agenda.
            </seg>
            <seg n="bec5d152">
              Jag vill vara tydlig i min sista fråga till Maud Olofsson, för
              jag tycker inte att jag får några svar på den. Bara för att vi
              ska vara klara över verklighetsbilden: Ökar eller minskar Vattenfalls
              beroende av kolkraft under Maud Olofssons tid som näringsminister?
            </seg>
            <seg n="74cbd6ec">
              Ge oss en julklapp och tala om att det kommer nya ägardirektiv
              i nästa vecka! I så fall önskar jag gärna en god jul.
            </seg>
          </u>
          <note type="speaker" n="bcb4bb74">
            Anf. 22 JAN ANDERSSON (c):
          </note>
          <u who="jan_andersson_a74953" xml:id="i-d66b211785b00221-1" n="0a6d5072" next="i-086c35292ef25311-1">
            <seg n="6bee4a49">
              Fru talman! Jag hade några frågor till oppositionen, framför
              allt till Socialdemokraterna. Jag kan konstatera att jag inte
              har fått svar på någon av dessa frågor.
            </seg>
            <seg n="3160e58b">
              Jag måste fråga: Säger ni samma sak till industrin som konsumerar
              el som ni säger till den industri som ska investera i förnybar
              elproduktion, det vill säga att vi ska ha Europas lägsta elpriser,
              genom att allra helst ha så dåliga ledningar att vi inte kan transportera
              ut någon el till kontinenten? Jag kan inte se att det där hänger
              ihop, och jag tror inte att så många andra seriösa energidebattörer
              heller ser att det hänger ihop.
            </seg>
            <seg n="40f69128">
              På min fråga filosoferar ledamoten Eriksson om att jo men, vi
              har ju redan de lägsta priserna till basindustrin. Ja, det har
              vi, men det är en himla skillnad på det och på att föreskriva
              ett statligt bolag vilket pris de ska sätta på de varor de säljer
              till en specifik kund. Det är två fullständigt olika saker.
            </seg>
            <seg n="6c8731c7">
              Svara på frågan! Hur ska ni styra Vattenfall till att erbjuda
              industrin Europas lägsta elpriser?
            </seg>
            <seg n="5b6ad769">
              Vi vill ha konkurrenskraftiga priser till industrin. Det kommer
              också att ge en prisnivå som gör det möjligt för dem som vill
              investera i förnybar elproduktion att räkna hem de långsiktiga
              investeringarna.
            </seg>
            <seg n="1aa62997">
              (ANDRE VICE TALMANNEN: Vi dividerar här om ni är inne på rätt
              områden eller inte när det börjar handla om energipriser och energiöverenskommelser.
              Det ingår inte i frågorna som har varit här.)
            </seg>
          </u>
          <note n="0aed36e0">
            Anf. 23 GUNNAR ANDRÉN (fp):
          </note>
          <u who="jan_andersson_a74953" xml:id="i-086c35292ef25311-1" n="0a6d5072" prev="i-d66b211785b00221-1">
            <seg n="b8de206d">
              Fru talman! Fru talmannen har naturligtvis rätt i att denna diskussion
              tar sig något andra uttryck än bara styrning av Vattenfall, men
              det finns olika infallsvinklar på frågan.
            </seg>
            <seg n="d33d907c">
              Jag vill ändå säga till Alf Eriksson att det är klart att om
              han absolut vill ha en oerhört långsiktig ägarstyrning av Vattenfall
              måste man kanske ändå privatisera företaget så att man inte har
              några val emellan där väljarna kan få inflytande över detta genom
              olika regeringar.
            </seg>
            <seg n="640cfe9c">
              Jag tror dock inte på detta alls, utan jag tror att det system
              vi har nu är bra. Jag tycker att statsrådet har gett ett väldigt
              bra svar på den frågan.
            </seg>
            <seg n="988dfa55">
              Fru talman! Jag var på en intressant resa tidigare i höstas längs
              Stora Luleälven. Vad gör man där? Jo, Vattenfall investerar väldigt
              mycket pengar i Harsprånget och Porjus och flera andra fall. Resultatet
              av dessa ersättningsinvesteringar, som är en form av förnyelseinvesteringar,
              är att man kan tänka sig att produktionen ökar med 1 procent.
              Det kan låta lite i de här sammanhangen, men det är jättemycket.
              Man kan få ut mer av detta förnybara, och man investerar väldigt
              stora pengar här.
            </seg>
            <seg n="3da6c4b7">
              Allra sist, fru talman, vill jag säga att Tomas Eneroth ställer
              en intressant fråga. Men den har karaktären, Tomas Eneroth, av
              mannen som satt på stranden och hade foten i en isvak och i handen
              ett glödgat järn: Genomsnittstemperaturen var jättebra!
            </seg>
          </u>
          <note type="speaker" n="3cbaacef">
            Anf. 24 BÖRJE VESTLUND (s):
          </note>
          <u who="borje_vestlund_48292a" xml:id="i-b7d32d3fda015b0c-0" n="553a784f">
            <seg n="fee54f63">
              Fru talman! Jag tänkte avstå från att delta i den här debatten,
              men jag kunde inte hålla mig när det kommer så mycket konstigheter
              som det gör från regeringssidan.
            </seg>
            <seg n="5f6403f0">
              Först har man en allmän diskussion om energipolitiken, och den
              tänker jag inte gå in på. Men jag tänkte faktiskt uppehålla mig
              lite vid just Vattenfall.
            </seg>
            <seg n="b360fdb1">
              Jag hade i helgen en diskussion med ett styrelseproffs. Jag ställde
              frågan till honom: Hur ska man egentligen som ägare styra ett
              bolag? Det finns bara ett enda sätt man kan göra detta på. Det
              är genom att skriva in det i arbetsordningen, som ska finnas enligt
              aktiebolagslagen, alternativt att man utfärdar ordentliga ägardirektiv.
              Några andra styrmodeller finns inte.
            </seg>
            <seg n="ded24bb8">
              Det är ungefär som när vi från riksdagens sida träffar myndigheter
              och vi tycker både det ena och det andra. De kan gå ifrån oss
              och säga: Vi bryr oss i det här fallet inte om vad ni säger.
            </seg>
            <seg n="9d345df0">
              Vi har två sätt att styra myndigheter. Det ena är att lagstifta,
              det andra är genom budget. Det finns liksom inga andra medel att
              använda sig av.
            </seg>
            <seg n="47fbed75">
              Då kan man fråga sig vad det här talet var värt för någonting,
              om det inte fattades något beslut. Vi är alla i alla fall så kunniga,
              även om Maud Olofsson vill försöka vara den som kan företagande
              mycket bättre än alla andra, att vi vet att det krävs ett beslut
              på en stämma för att ett förslag ska kunna vara gällande. Eller
              finns det någon annan ordning som Maud Olofsson har infört under
              sin tid som näringsminister, att ett vackert tal ska så att säga
              noteras som viljan från ägaren? Jag vill gärna ha svar på frågan
              om det är den ordningen som gäller. I så fall måste man nog också
              dra konsekvenserna av det och ändra aktiebolagslagen.
            </seg>
            <seg n="8a5f9139">
              Det andra jag tänkte ta upp är det som vi har hört Folkpartiets
              Gunnar Andrén tala om under den här debatten. Han sade att Vattenfall
              nog skulle må bra av att privatiseras. Vi har hört statsministern
              uttrycka att man nog skulle kunna sälja ut delar av Vattenfall.
              Maud Olofsson vidhåller det man har kommit överens om i regeringen,
              att under den här mandatperioden ska man i varje fall inte sälja
              ut. Då kvarstår ju en undran. Det är höljt i dunkel vad som kommer
              att hända med Vattenfall. Man ger olika besked och man är djupt
              oenig om detta inom alliansen. Det är bara att konstatera. Något
              annat kan jag inte tolka det som när man säger så vitt olika saker.
            </seg>
            <seg n="f216a3fd">
              När det gäller frågan om vad man ska göra med Vattenfall lyssnade
              jag väldigt noga på debatten på Folkpartiets landsmöte. Där var
              man väldigt tydlig med att det nog inte var bara tio reaktorer
              som skulle kunna ersättas. Man kanske skulle kunna bygga elva,
              nio eller tolv stycken. Det var inte så noga. Har man då inte
              avvikit helt och hållet från den energipolitiska uppgörelsen?
              Vad innebär det i så fall för Vattenfall?
            </seg>
            <seg n="896d5035">
              Jag är medveten om att partier kan ha olika uppfattningar men
              ändå hålla sams i en regering. Ändå är det intressant att se åt
              vilket håll det här går. Jag skulle vilja säga, fru talman, att
              med det resonemang som man för har man en naiv syn på hur man
              ska kunna styra de statliga bolagen.
            </seg>
            <seg n="ecc7bdfe">
              Slutligen, när det gäller vår syn och att vi häcklas för att
              vi vill ha den lägsta energikostnaden för basindustrin och att
              vi vill ha ett utfall, skulle jag också vilja säga att vi faktiskt
              har en vision om vad vi vill göra med Vattenfall. Uppenbarligen
              har inte Maud Olofsson det. Hon tycker att man ska sitta på åskådarläktaren
              och inte styra Vattenfall. Hade det varit på ett annat sätt hade
              det varit tydligt. Man hade ändrat ägardirektiven och man hade
              fört en mycket offensiv energipolitik. Det har regeringen inte
              gjort när det gäller Vattenfall.
            </seg>
          </u>
          <note type="speaker" n="7c05dc90">
            Anf. 25 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-6" n="99615233">
            <seg n="e82c0fcb">
              Fru talman! Låt mig först och främst ge en upplysning om vad
              ett interpellationssvar är. Det är regeringens svar. Det som står
              i interpellationssvaret, Eva-Lena Jansson, är regeringens svar
              och ingenting annat. Det är också viktigt att betona i alla de
              frågor som interpellationen innehåller.
            </seg>
            <seg n="79bde6c6">
              En fråga var: Hur styr man ett bolag och hur styr man energipolitiken
              på ett område där Vattenfall är aktivt? Det första är ju att vi
              styr genom att ge direktiv. Det kan man ge på olika sätt. Det
              är ganska ovanligt att vi går till riksdagen, men det är ju den
              ordning som gäller just Vattenfall på grund av den mening som
              handlar om att Vattenfall ska vara ledande i omställningen till
              förnybar energi i Sverige. Men vi kommunicerar ju med styrelsen.
              Vi kommunicerar med bolagsstämman.
            </seg>
            <seg n="5e0316ac">
              Jag kan återigen notera att det Ola Alterå har meddelat på bolagsstämman
              har styrelsen och vd uppfattat. Det är det som är det viktiga
              för mig. Att socialdemokratiska ledamöter, vänsterpartistiska
              ledamöter och miljöpartistiska ledamöter i riksdagen inte har
              uppfattat det kan jag bara beklaga. Det viktiga för mig är att
              styrelsen och vd har förstått det.
            </seg>
            <seg n="bbe4947a">
              Det som kommer i nästa steg är att styrelsen kommer tillbaka
              till ägaren och säger: Vad gör man nu då? Låt mig ta ett område,
              kärnkraften, som har varit uppe till diskussion. Där har vi från
              ägarsidan inte varit nöjda med deras säkerhetsarbete. Det finns
              ju anledning i dag när vi ser de här bristerna i kärnkraften,
              både här hemma och i Tyskland, att konstatera att det som Vattenfall
              har gjort inte har varit tillräckligt. I så fall skulle de här
              kärnkraftverken vara i gång.
            </seg>
            <seg n="4ae19a94">
              Det är klart att det är en gammal historia som vi har fått ta
              hand om under vår tid. Den härrör sig från den tid då Miljöpartiet,
              Vänsterpartiet och Socialdemokraterna tog ansvar för Vattenfall.
            </seg>
            <seg n="ee0be57a">
              Det som också är viktigt när det gäller förnybart är naturligtvis
              att elcertifikatsystemet, precis som Jan Andersson har sagt tidigare,
              är ett instrument som vi har gemensamt för alla energibolag. Det
              är otroligt styrande. Det kommer att bli 25 terawattimmar som
              vi har sagt, och vi kommer också att ha 50 procent av energin
              från det förnybara. Elcertifikatsystemet är ett otroligt effektivt
              system. Jag är glad att också kunna säga att det var Centerpartiet
              som förslog detta när vi diskuterade energipolitiken.
            </seg>
            <seg n="e2b9082d">
              När det gäller forskning och utveckling är det viktigt att säga
              att det är rätt svårt att i ett bolag skilja ut en forskningsbudget
              från en investeringsbudget. I många av de här investeringarna
              ligger också forskningsinsatser. Det går inte att säga, som Kent
              gör, att här har ni en forskningsbudget. Mycket av de investeringar
              som sker på många av de här olika områdena innehåller också forskningsinslag.
              Det senaste och mest spännande tycker jag är vågkraft. Man investerar
              i Storbritannien men gör också satsningar på andra håll. Då är
              frågan: Är det här en investering eller är det forskning? Det
              är klart att vågkraften är i det skedet att det är väldigt mycket
              av forskning och utveckling samtidigt som det är en investering.
            </seg>
            <seg n="e6d6a1da">
              Med biomassa är det likadant. Vi tycker att det är bra att Vattenfall
              finns med i detta.
            </seg>
            <seg n="62092058">
              Elbilsprojektet som man har gått in i består av ytterligare delar
              där det är en blandning av investering och forskning. Vi bejakar
              det som Vattenfall gör på det här området.
            </seg>
            <seg n="b96d2034">
              Sedan säger Kent Persson att vindkraften inte är någonting att
              yvas över, för det sker från en sådan låg nivå. Det var på den
              tiden ni hade ansvar för det här. Det var en låg nivå. Det är
              därför vi är glada över att vindkraften åtminstone har ökat rätt
              rejält. Den behöver öka mer. Men det är på affärsmässiga grunder
              man ska göra de här investeringarna, och vi ska göra vad vi kan
              för att underlätta deras investeringar framöver.
            </seg>
            <seg n="33356773">
              Låg mig när det gäller ägarfrågan få komplicera diskussionen
              lite grann. Vi diskuterar nu samägandet av kärnkraften. Det kan
              komma att påverka ägarbilden. Jag tror att alla ni som sitter
              här tycker att man ska göra någonting åt samägandet. Men ägarbilden
              är ju sådan i dag att den kommer att behöva förändras om vi ska
              kunna klara av det. Det är därför som det inte går att säga att
              det kommer att vara exakt som det är nu. Jag tror att det också
              har varit ett krav från er. Det är därför ägarfrågan är lite mer
              komplicerad än vad oppositionen vill göra den till.
            </seg>
          </u>
          <note type="speaker" n="d06b8c8c">
            Anf. 26 ALF ERIKSSON (s):
          </note>
          <u who="alf_eriksson_8c9942" xml:id="i-d5d1f7e88dc2d1ba-0" n="1db7c57e" next="i-decaca9dcb369e41-0">
            <seg n="4ad0d588">
              Fru talman! Riksdagens interpellationsstunder, Jan Andersson
              och Gunnar Andrén, är inte till för att regeringspartierna ska
              ställa frågor till oppositionen. Här är det ledamöterna som ställer
              frågor till statsråden. Det är den debatten vi för.
            </seg>
            <seg n="80f2e6bd">
              Nu har vi fått näringsministern till kammaren. Vi hade ju en
              debatt för en vecka sedan när vi diskuterade budgeten för energifrågorna.
              Då var inte näringsministern här, men vi tre oppositionspartier
              lämnade ett klart besked. Vi vill ha kvar Vattenfall i statlig
              ägo. Vi tänker använda Vattenfall som ett verktyg för att uppnå
              den nödvändiga omställningen av energipolitiken för att få fram
              förnybar energi så att vi får ett uthålligt energisystem.
            </seg>
            <seg n="494a04dc">
              Det går inte, Maud Olofsson, att skylla på alla andra för att
              det inte händer någonting. Nu har Maud Olofsson haft ansvaret
              i över tre år för bland annat Vattenfall. Kritiken har varit omfattande,
              men det har inte hänt någonting. Fortfarande, mitt under den här
              interpellationsdebatten, får vi olika besked om hur Vattenfalls
              framtid bör se ut.
            </seg>
            <seg n="5908c166">
              Näringsministern har en möjlighet till. Jag förstår att tiden
              tog slut för näringsministern när hon skulle utveckla frågan om
              kärnkraften. Vi har en möjlighet till. Ge ett besked om hur regeringen
              ser på Vattenfalls framtid.
            </seg>
            <seg n="e33f72f8">
              Eftersom det är mitt sista inlägg vill jag önska näringsministern
              och alla övriga i kammaren en god jul.
            </seg>
          </u>
          <note n="882f5127">
            Anf. 27 ANDRE VICE TALMANNEN:
          </note>
          <u who="alf_eriksson_8c9942" xml:id="i-decaca9dcb369e41-0" n="1db7c57e" prev="i-d5d1f7e88dc2d1ba-0">
            <seg n="c3cb745b">
              Jag vill passa på att tala om för Alf Eriksson och er andra att
              man har rätt att ställa frågor till interpellanterna vid en interpellationsdebatt.
              Det är inte bara ministrarna som ställs inför en frågerunda. Det
              sker vid frågestunden men inte vid interpellationer.
            </seg>
          </u>
          <note type="speaker" n="6ee5b29c">
            Anf. 28 KENT PERSSON (v):
          </note>
          <u who="kent_persson_3230c6" xml:id="i-e4bca91eead74f5e-2" n="719593a8">
            <seg n="f8073068">
              Fru talman! Vattenfall har en budget för forskning och utveckling.
              Man satsade 1 ½ miljard under det senaste året. Det är ungefär
              0,9 procent av den totala omsättningen.
            </seg>
            <seg n="d342f314">
              Det intressanta är att nästan hälften av forsknings- och utvecklingspengarna
              används till lagring och avskiljning från fossileldade anläggningar.
              Bara 9 procent av forsknings- och utvecklingsbudgeten går alltså
              till satsningen på förnybara energikällor. Det är klart att det
              finns en budget. Varje företag av den här storleken har en forsknings-
              och utvecklingsbudget.
            </seg>
            <seg n="f0764b65">
              Utifrån det svar jag har fått på min interpellation är min slutsats
              att det finns en förklaring till snedfördelningen. Maud Olofsson
              sade i sitt svar att Vattenfall ansvarar för hur mycket och vilka
              produktionsslag Vattenfall avser att verka inom. Det är här det
              brister i politiken från regeringens sida. Man öppnar för Vattenfall
              att fritt tolka vad man ska satsa på. Här behövs en betydligt
              tuffare och tydligare linje från regeringens sida, nämligen att
              forsknings- och utvecklingsinsatser ska ske inom de förnybara
              energislagen i framtiden.
            </seg>
            <seg n="70081c7d">
              Låt mig ge en historiebeskrivning. Den energipolitik som har
              funnits i Sverige ända fram till 2008 härrör sig från den energiöverenskommelse
              som Centerpartiet kom fram till 1997 med en förnyelse 2002. Socialdemokraterna,
              Centerpartiet och Vänsterpartiet var överens om energipolitiken
              och satsningen på förnybara energikällor. År 2008 kom regeringen
              med en ny energipolitik och öppnade för kärnkraft.
            </seg>
          </u>
          <note type="speaker" n="f469d684">
            Anf. 29 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-2" n="c5853b62">
            <seg n="1cb1652f">
              Fru talman! Jag ställde några frågor till Maud Olofsson som jag
              inte uppfattade att jag fick svar på. I min interpellation frågade
              jag om regeringen skulle ta initiativ för att öka Vattenfalls
              investeringar. Då svarade Maud Olofsson att hon inte tänker göra
              det. Jag frågade om regeringen är överens i frågan om Vattenfall
              och kärnkraft. Eftersom näringsministern hänvisar till att interpellationssvaret
              är regeringens svar får jag tolka det som att det Folkpartiet
              senare har sagt stämmer överens med att regeringen vill bygga
              ut mer kärnkraft.
            </seg>
            <seg n="c7c108f7">
              Min följdfråga var då om regeringen motsätter sig nya investeringar
              i kärnkraft från Vattenfalls sida. Det fick jag inte svar på.
              Jag tolkar detta naturligtvis så att regeringen inte motsätter
              sig att Vattenfall investerar i ny kärnkraft. Det är därför vi
              inte har sett några nya ägardirektiv. Jag hade även den frågan:
              Har näringsministern tagit några initiativ till att regeringen
              fattat beslut om ett nytt ägardirektiv för Vattenfall? Den frågan
              är relevant, och den nämns inte i interpellationssvaret. Jag vet
              att Maud Olofsson hade kort om tid att svara på min interpellation.
              Jag förstår därför om inte allt fanns med i interpellationssvaret.
            </seg>
            <seg n="5df321fb">
              Vi socialdemokrater anser att Vattenfall är ett av Sveriges viktigaste
              verktyg i energiomställningen för klimatets framtid. Vi vill vara
              noga med att poängtera att om vi får folkets förtroende vill vi
              använda Vattenfall på ett aktivt sätt i omställningen till klimatsmart
              energi. Här i kammaren har vi fått tydliga ingångar att man vill
              öppna för utförsäljning av Vattenfall. Det skulle vara det tydligaste
              sättet att styra Vattenfall långsiktigt, i alla fall enligt en
              av mina meddebattörer.
            </seg>
            <seg n="e803c9cf">
              Fru talman! Jag skulle vilja veta mer om ägardirektiven och om
              regeringen motsätter sig nya investeringar i kärnkraft från Vattenfalls
              sida.
            </seg>
          </u>
          <note type="speaker" n="d81a46aa">
            Anf. 30 BÖRJE VESTLUND (s):
          </note>
          <u who="borje_vestlund_48292a" xml:id="i-082f7aedd4d138c7-0" n="553a784f" next="i-5fbe4d4e250ca2d8-0">
            <seg n="291ebdaf">
              Fru talman! Visst är det så att man har rätt att ställa frågor
              även till dem som deltar i debatten. Men skälet till att vi har
              interpellationsinstrumentet är att det är en del av granskningen
              av regeringen. Jag tycker att man ska vara noga på den punkten
              i det här sammanhanget. Visst får man ställa vilka frågor man
              vill, men granska oppositionen får man nog göra i andra forum
              än vid interpellationsdebatter.
            </seg>
            <seg n="d1c7b91b">
              Vår syn när det gäller statliga företag skiljer sig från regeringen.
              Regeringen vill vara en passiv ägare och vill inte styra de statliga
              företagen. Vi bland de rödgröna har en gemensam syn att vi vill
              ha de statliga företagen för att uppnå mål i politiken. Vi vill
              inte sitta på läktaren och titta på, som den här regeringen vill.
              Vi vill använda de statliga företagen, och vi vill uppnå viktiga
              politiska mål.
            </seg>
            <seg n="f01f78da">
              Maud Olofsson säger att det var si och så när Socialdemokraterna
              innehade regeringsmakten. Men Maud Olofsson var en del av den
              energipolitiska överenskommelse vi hade vid den tidpunkten. Hade
              Maud Olofsson inget ansvar för den förda energipolitiken vid den
              tidpunkten?
            </seg>
            <seg n="f25e45c9">
              Om det inte är så, vad hjälper det att hela tiden gnälla på vad
              vi gjorde när vi satt vid makten? Maud Olofsson orkar inte ens
              att ta itu med att styra om så att det blir enligt det hon tycker
              Vattenfall i det här fallet ska göra. Jag är förvånad över den
              passivitet och den slapphet som Maud Olofsson har visat under
              sin tid som näringsminister vad gäller just de statliga företagen.
            </seg>
          </u>
          <note n="438bbbe6">
            Anf. 31 ANDRE VICE TALMANNEN:
          </note>
          <u who="borje_vestlund_48292a" xml:id="i-5fbe4d4e250ca2d8-0" n="553a784f" prev="i-082f7aedd4d138c7-0">
            <seg n="92c92cdf">
              Jag kan besvara vad Börje Vestlund sade. Förra mandatperioden
              fick jag lära mig den tuffa läxan när jag debatterade proffsboxning.
              Det var elva meddebattörer. De allra flesta var emot min ståndpunkt.
              Jag var tvungen att försöka besvara dem. Jag hittar inte skrivningen
              i riksdagsordningen just nu, men jag fick lära mig den tunga vägen
              av Björn von Sydow.
            </seg>
          </u>
          <note type="speaker" n="9c058b7f">
            Anf. 32 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-7" n="99615233">
            <seg n="04ee6eb5">
              Fru talman! Interpellationsdebatterna ska dessutom tillföra ny
              kunskap och information. Det hoppas vi att de gör.
            </seg>
            <seg n="90154555">
              Först och främst är det här en intressant debatt. Det finns anledning
              att tolka vad debatten handlar om. Det första man slås av är att
              det finns en total oenighet om vad man egentligen vill med energipolitiken
              när man lyssnar på oppositionen. Miljöpartiet vill avveckla kärnkraften
              direkt och Socialdemokraterna när det går. Mitt emellan finns
              Vänsterpartiet. Vad det ska bli för energipolitik om ni ska presentera
              detta gemensamt återstår att se.
            </seg>
            <seg n="f7bf1e51">
              Den andra delen handlar om Vattenfall. Det finns några ingredienser
              man kan titta på. Ni vill bland annat ha mer detaljstyrning av
              Vattenfall. Ni vill inte sälja kärnkraft och kolkraft i Europa
              eftersom ni inte är beredda att ändra något i Vattenfall. Däremot
              vill ni öka uttaget av resurser från Vattenfall, samtidigt som
              ni vill att Vattenfall ska investera i mer förnybart. Sedan ska
              ni ha låga elpriser. Alla dessa saker går faktiskt inte ihop.
              Om ni ska lyckas med att möta väljarna måste ni samordna vad ni
              säger. De delar ni har presenterat i dag kommer inte att hålla.
            </seg>
            <seg n="3dd6a45e">
              Ert track record är inte särskilt bra när det gäller styrning
              av Vattenfall. Det är vad vi får ta hand om just nu. Ni köpte
              gemensamt, alla tre partier, både kärnkraft och kolkraft under
              den tid ni styrde Vattenfall.
            </seg>
            <seg n="666d975e">
              Vi har styrt upp detta bland annat genom tydliga direktiv till
              styrelsen om vad som ska göras. Återigen har de helt och hållet
              uppfattat vad de ska göra. Bland annat finns en energi- och klimatöverenskommelse
              som ger tydlig vägledning för vad Vattenfall ska göra. Det är
              fråga om 50 procent förnybart, 40 procent minskade koldioxidutsläpp
              och 20 procent energieffektivisering till 2020 samt en fossilfri
              fordonsflotta till 2030.
            </seg>
            <seg n="cb5360fe">
              Efter Köpenhamnsmötet inser alla att Vattenfall och alla andra
              kraftbolag måste vara med i omställningen. Jag hoppas verkligen
              att vi kommer att fortsätta att se att Vattenfall tar det tydliga
              ansvaret när det gäller att minska koldioxidutsläppen och att
              få fram mer förnybart.
            </seg>
            <seg n="95b885d9">
              Med detta vill jag tacka för den här debatten. Jag vill också
              önska god jul till riksdagsledamöterna och tacka för ett intensivt
              år.
            </seg>
          </u>
          <note n="34eb0528">
            Överläggningen var härmed avslutad.
          </note>
          <note n="9a4d878c">
            7 § Svar på interpellation 2009/10:156 om hemslöjden och handlingsplanen
            för de kulturella och kreativa näringarna
          </note>
          <note type="speaker" n="d00a82c7">
            Anf. 33 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-8" n="99615233">
            <seg n="4cacc81e">
              Fru talman! Anne Ludvigsson har frågat mig vilka initiativ jag
              kommer att ta för att de erfarenheter och kunskaper som finns
              inom hemslöjdsområdet ska kunna utvecklas och spela en aktiv roll
              i det framtida arbetet med de kulturella och kreativa näringarna.
              Vidare frågar Ludvigsson vilka initiativ jag kommer att ta för
              att följa upp de åtgärdsförslag rapporten Hemslöjden som näringsgren
              föreslår, åtgärder som bland annat kräver ekonomiska resurser
              för att kunna genomföras.
            </seg>
            <seg n="4d6a0fc7">
              Den 17 september i år presenterade jag och kulturminister Lena
              Adelsohn Liljeroth en gemensam handlingsplan för de kulturella
              och kreativa näringarna. Syftet med handlingsplanen är att skapa
              goda förutsättningar för entreprenörer och företagare inom detta
              breda fält där hemslöjden givetvis ingår tillsammans med många
              andra verksamheter.
            </seg>
            <seg n="6b94cfb5">
              Vi har i handlingsplanen medvetet valt att inte peka ut särskilda
              branscher eller verksamheter. Däremot har vi i dialog med både
              kulturföreträdare och näringsliv fått en god bild av vad som är
              särskilt viktigt för företagare inom kulturella och kreativa områden.
              Företag inom hemslöjdens område kommer att passa in i det här
              sammanhanget.
            </seg>
            <seg n="e5260890">
              Åtgärderna i handlingsplanen för kulturella och kreativa näringar
              möter i många avseenden behoven som finns hos hemslöjdens företag.
              Handlingsplanen går även i linje med flera av förslagen i rapporten
              Hemslöjden som näringsgren , vilka redovisades till Näringsdepartementet
              2008.
            </seg>
          </u>
          <note type="speaker" n="1bfa3430">
            Anf. 34 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-e15378a519722d8a-0" n="718862ed">
            <seg n="902da28a">
              Fru talman! Tack för svaret! Jag har full förståelse för om näringsministern
              har fokus på annat i dag.
            </seg>
            <seg n="cdf3ab48">
              Jag välkomnar regeringens handlingsplan för tillväxt och kulturella
              och kreativa näringar. Sverige har under flera år tillsammans
              med EU arbetat för att visa på den kraft som finns inom kulturen
              för samhällsutveckling och tillväxt. Jag är helt övertygad om
              att kulturen kan medverka till att vi får ett mer kreativt näringsliv
              och fler företagare, inte minst småföretagare. Här har naturligtvis
              slöjd och hantverk sin givna plats, och därav min interpellation.
            </seg>
            <seg n="58cda302">
              Hemslöjden var en stor och betydande näringsgren redan för hundra
              år sedan då en stark kvinna, Lilli Zickerman, insåg detta och
              arbetade intensivt för att få till slöjden som näring.
            </seg>
            <seg n="15ac55de">
              Nuteks och nuvarande Tillväxtverkets rapport Hemslöjden som näringsgren
              visar tydligt att det finns en stark tillväxtpotential inom hemslöjden,
              och de insatser som professionella slöjdare kan ge och skapa inom
              företagandet, och att hemslöjden är en del av den växande kulturella
              och kreativa näringen.
            </seg>
            <seg n="0363eacb">
              Hemslöjden har alltid kännetecknats av entreprenörskap, och det
              är ett entreprenörskap som finns mycket på landsbygden. Det är
              också många kvinnor som jobbar med detta. Det finns i dagsläget
              många som har ett eget företag, men de har svårt att kunna försörja
              sig på det på heltid utan har ofta någonting annat vid sidan av.
            </seg>
            <seg n="a3eaf900">
              Det var stor förväntan på handlingsplanen, inte minst bland hemslöjdskonsulenterna
              som jobbar regionalt och lokalt och har uppdraget att jobba i
              ett näringsperspektiv. Därför blev hemslöjdens organisationer
              lite förvånade när de inte nämndes i handlingsplanen, och speciellt
              de som Tillväxtverket ska samverka med.
            </seg>
            <seg n="ce27af68">
              I svaret säger ministern att man medvetet har valt att inte peka
              ut särskilda branscher eller verksamheter, och det kan jag förstå.
              Men Nämnden för hemslöjdsfrågor är ju en statlig myndighet med
              specialkunskaper på hemslöjdsområdet, och av de myndigheter som
              föreslås vara medaktörer är det ingen som har just den stora och
              breda kunskapen eller som bevakar hemslöjdsfrågorna.
            </seg>
            <seg n="ac3ea5f4">
              Jag vet, och är övertygad om att också näringsministern vet det,
              värdet av att få med hemslöjdens kunskaper i detta arbete. Men
              jag är inte säker på att alla andra vet det. Därför är det så
              viktigt att det omnämns och finns med.
            </seg>
            <seg n="16d32fa3">
              Min fråga är igen: Vilka initiativ kommer ministern att ta för
              att de myndigheter som har fått i uppdrag att genomföra handlingsplanen
              ska förstå att hemslöjden, hantverket, ska vara med i den här
              delen av arbetet, såväl nationellt som regionalt och lokalt?
            </seg>
          </u>
          <note type="speaker" n="718d359d">
            Anf. 35 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-9" n="99615233">
            <seg n="2f131911">
              Fru talman! Låt mig först tacka för att jag har fått interpellationen.
              Och tro det eller ej, men jag har ganska starka rötter i hemslöjdstraditionen
              på mödernet. Hemslöjden var i min hembygd en väldigt viktig och
              närvarande del på alla sätt. Jag har också jobbat med det senare
              i egenskap av vd för Hushållningssällskapet och lite annat sådant.
              Jag tycker verkligen att hemslöjden spelar en otroligt viktig
              roll.
            </seg>
            <seg n="e0545ac8">
              Det jag tycker är spännande med hemslöjden just nu är att man
              har moderniserat sitt uttryckssätt, med gamla råvaror i moderna
              produkter. Det är helt nödvändigt att ta historien med sig in
              i framtiden.
            </seg>
            <seg n="f9a51da6">
              Nämnden för hemslöjdsfrågor får ett bidrag om 25 miljoner kronor
              varje år, och av det går 23 miljoner till hemslöjdskonsulenterna.
              De bedriver verksamhet i varje län, och jag tycker att det är
              viktigt att se att man har en regional närvaro, då det finns en
              regional tradition i mycket av hemslöjden.
            </seg>
            <seg n="16357527">
              Vi har höjt verksamhetsbidraget till Svenska Hemslöjdsföreningarnas
              Riksförbund med 1 miljon kronor. Det är ytterligare ett sätt att
              visa att vi tycker att det här är viktigt. Jag ser att man gör
              ett fantastiskt bra jobb.
            </seg>
            <seg n="8cd772eb">
              Totalt handlar handlingsplanen om 73 miljoner kronor. Vi har
              inte pekat ut någon bransch eller sektor, av det enkla skälet
              att vi så fort vi gör det kommer att få hur många interpellationer
              som helst om varför inte det och det är med.
            </seg>
            <seg n="3ba93685">
              Jag tror att det är viktigt att se att denna handlingsplan handlar
              om en inriktning där vi ser de kulturella och kreativa näringarna.
              Givetvis hör hemslöjden dit. Givetvis har de myndigheter som finns
              uppräknade vi har inte räknat upp alla där heller ett ansvar att
              samarbeta med alla myndigheter och alla andra organ som är verksamma
              på detta område. Vi har inte velat peka ut någon av det enkla
              skälet att det då alltid är några som kommer och säger att de
              inte finns med.
            </seg>
            <seg n="692c0ede">
              Vi tror att det inom detta område finns otroligt stora möjligheter
              att skapa nya jobb. Vi måste förbättra företagsklimatet rent generellt
              så att vi förbättrar lönsamheten i företagen. Men det finns väldigt
              mycket att göra genom rådgivning, genom utbildning, genom innovation
              och genom utveckling. Här tror jag att hemslöjden kommer att göra
              väl så bra insatser framöver som tidigare, och de får stöd i handlingsplanen.
            </seg>
          </u>
          <note type="speaker" n="1be90dd6">
            Anf. 36 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-e15378a519722d8a-1" n="718862ed">
            <seg n="472d0a24">
              Fru talman! Det pågår ett stort arbete inom hemslöjdsrörelsen,
              ett stort framtidsprojekt som heter Den framtida hemslöjden, och
              det är väldigt spännande och intressant. Det passar också väl
              in i den här handlingsplanen.
            </seg>
            <seg n="eabfc191">
              Jag lyssnar och förstår att näringsministern har stor kunskap
              på detta område. Jag är övertygad om att hemslöjdsrörelsen kommer
              att bevaka att man får sin plats.
            </seg>
            <seg n="6021bce9">
              Jag skulle vilja lyfta in kvalitet, mål och uppföljning i mina
              frågor. För mig är det viktigt att se kulturen och näringen som
              två separata delar. Kultur med kvalitet skapad av professionella
              kulturarbetare ger i samverkan med innovatörer och företagare
              en plusfaktor i samhället, och det är den som vi vill åt.
            </seg>
            <seg n="bf152e32">
              Därför anser jag att det är viktigt att inte prata om kultur
              som näring utan prata om kultur och näring i samverkan, för båda
              har sina självklara, egna ben som man står på. Då kommer jag just
              in på kvalitetsaspekten: Hur tillförsäkras kvaliteten i handlingsplanen?
              Jag har inte läst hela sida för sida, men jag har inte sett att
              ordet kvalitet nämns någon gång.
            </seg>
            <seg n="1bb72e8f">
              Om man ser kulturen som näring, vilket det finns en tendens att
              göra ute i regionerna därför att man är så mån om att det ska
              bli tillväxt, och inte tar till vara den stora kunskap som finns
              bland professionella kulturarbetare, de som är de verkliga experterna,
              tror inte jag att handlingsplanen kommer att utvecklas på ett
              sådant sätt som vi båda önskar.
            </seg>
            <seg n="083dae78">
              Det finns goda exempel på hur man har jobbat, både från Europa
              och från Sverige, och hur man kan få in konstnärer i företag för
              att företaget ska tänka på kultur och konst som en stor kraft
              och en konkurrensfördel.
            </seg>
            <seg n="a258d900">
              Det finns i Europa och Sverige organisationen Tillt. Jag tror
              att näringsministern känner till den organisationen. Konstfrämjandet
              i Sverige har också jobbat med ett projekt som heter Skissprojektet
              där konstnärer har gått in i företagen.
            </seg>
            <seg n="09388c48">
              Jag delar näringsministerns åsikt att det finns en stor kunskapsbrist
              inte minst bland företagen. Man har ännu inte sett den potential
              och utvecklingskraft som finns i ett samarbete med konstnärer
              eller designer.
            </seg>
            <seg n="61424105">
              Min fråga till näringsministern är: Hur tillförsäkras att de
              kunskaperna kommer in i arbetet med handlingsplanen? Hur kommer
              man att följa upp arbetet som är på tre år? Finns det några avstämningsperioder
              för att se att det går i rätt riktning?
            </seg>
            <seg n="33dcade5">
              Jag vet att Tillväxtverket har den kunskapen. Men jag är inte
              så övertygad om att Almi och övriga som nämns här har den kunskapen.
            </seg>
          </u>
          <note type="speaker" n="32e24d2d">
            Anf. 37 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-10" n="99615233">
            <seg n="d5507748">
              Fru talman! Hur har vi burit oss åt för att få ihop handlingsplanen?
              Vi började med att träffa de kulturella och kreativa näringarna.
              Vi har haft tre fyra möten där vi har suttit ned och pratat. Det
              är inte jag och Lena Adelsohn Liljeroth som har pratat utan framför
              allt aktörer på marknaden.
            </seg>
            <seg n="f8156ce7">
              Det har varit det mer traditionella näringslivet som har använt
              kreatörer, om man får kalla dem så. Men det är också kulturarbetare,
              kultursamordnare och olika organisationer med goda exempel från
              hela Sverige. Vi har gjort det för att vi har velat föra samtalet
              med dem innan vi gjorde planen. Det är grunden, och det har varit
              bra när det gäller detta.
            </seg>
            <seg n="a4c78fe4">
              Kulturen har sin egen självklara roll i samhället. Vad vi har
              velat göra är att koppla ihop de kreativa näringarna och kulturen
              med näringspolitiken. Många som har de här förmågorna och kunskaperna
              har också möjlighet att tjäna pengar på det och försörja sig på
              det. Då måste vi underlätta för det. Det är hela tanken med handlingsplanen.
            </seg>
            <seg n="58e04228">
              Vi ser att det är många i det traditionella näringslivet som
              har behov av kreatörerna. Då måste det finnas mötesplatser. Det
              har vi väldigt tydligt pekat på. Vi ser att kvalitetsutveckling
              är ett krav. Det går inte att sälja saker och ting med dålig kvalitet
              i dag.
            </seg>
            <seg n="e03a5669">
              Hemslöjden har förstått detta. Man ser att det som kunderna efterfrågar
              är modernisering och kvalitet. Det kommer att gälla på alla områden.
              Man måste hjälpa dem att komma ut på marknaden med sina produkter
              och hitta ställen där de kan sälja, och så vidare. Det är vad
              det handlar om.
            </seg>
            <seg n="e1f6fa81">
              Uppföljning av detta sker på traditionellt sätt. Vi följer den
              här delen, ser vad som händer och försöker justera allteftersom.
              Jag hoppas verkligen att också den här debatten visar att hemslöjden
              är välkommen i detta arbete.
            </seg>
            <seg n="1a8b0eaa">
              Vi vill ha hemslöjden med. Den har väldigt djupa rötter i svenskt
              kulturarbete och finns starkt förankrad runt om i Sverige. Den
              är också en viktig kraft för att skapa nya jobb och ny tillväxt.
            </seg>
          </u>
          <note type="speaker" n="a8121b3c">
            Anf. 38 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-e15378a519722d8a-2" n="718862ed">
            <seg n="7e4bb965">
              Fru talman! Näringsministern kom nu lite in på miljön och det
              uthålliga samhället. Klimatmötet i Köpenhamn är avslutat, och
              det finns mycket att säga om det. Det vi vet är att vi måste alla
              dra vårt strå till stacken för att minimera våra fotavtryck på
              miljön.
            </seg>
            <seg n="b5d03cc4">
              Då måste vi alla både enskilda människor och företag ta vårt
              ansvar och jobba hårt för det långsiktigt hållbara samhället.
              Hemslöjden besitter unika kunskaper vad gäller just material och
              teknik som inte sätter det minsta negativa spår på miljön.
            </seg>
            <seg n="63646211">
              Det måste naturligtvis spridas. Vi ser också ett ökat intresse
              för värden som slöjden har och också att människor vill ta ett
              större miljöansvar. Den delen är viktig att ta med när det gäller
              handlingsplanen.
            </seg>
            <seg n="c1b8f61e">
              I rapporten som Tillväxtverket gav ut, Hemslöjden som näringsgren
              , hade man en rad åtgärdsförslag. För att få fart på arbetet föreslogs
              bland annat någon typ av näringskonsulent som kan jobba ute i
              regionerna. Kanske det kan finnas möjlighet att ha en sådan med
              de 73 miljonerna. Jag hoppas att rapportens åtgärdsförslag kommer
              att bakas in i detta.
            </seg>
            <seg n="bcfe58cc">
              Kulturen ska rädda Europas tillväxt. Det var rubriken på en tidningsartikel
              förra året. Jag vet att näringsministern och kulturministern har
              jobbat för det under ordförandeskapsåret. Det förutsätter ökad
              kunskap hos myndigheter, näringslivet och småföretagare. Viktigast
              av allt är kanske en politik för kultur som självständig kraft
              i samhället, bättre utbildning och bättre forskning.
            </seg>
            <seg n="6023f0ed">
              Med det vill jag önska ministern en god jul, och detsamma vill
              jag önska till fru talmannen!
            </seg>
          </u>
          <note type="speaker" n="9e4c9491">
            Anf. 39 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-11" n="99615233">
            <seg n="7d6cf1c6">
              Fru talman! Det finns inte så mycket att tillägga i detta. Med
              de rötter jag har är det klart att jag har ett stort hjärta i
              hemslöjden. Det gör att jag ser väldigt väl vad hemslöjden och
              alla slöjdare gör. Jag är också en relativt stor kund på hemslöjden.
            </seg>
            <seg n="7ddb0282">
              Jag känner många gånger att det behövs en ökad kunskap hos konsumenterna
              om vad hemslöjd är. Det går inte att jämföra med det massproducerade.
              Vi har där en roll att spela att visa att hantverket tar lite
              längre tid, kräver mer kunskap och också är värt att betala för.
              Där har vi en utmaning när det gäller just hemslöjden.
            </seg>
            <seg n="14bd599f">
              Jag vill avsluta med att säga: Välkommen in i arbetet med handlingsplanen.
              Det är alldeles självklart att jag förväntar mig att hemslöjdens
              olika organisationer och aktiva också är med och förverkligar
              handlingsplanen som vi nu har lagt fram. Den innehåller ändå 73
              miljoner kronor. Välkommen, och god jul!
            </seg>
          </u>
          <note n="34eb0528">
            Överläggningen var härmed avslutad.
          </note>
          <note n="d38a5662">
            8 § Svar på interpellation 2009/10:157 om företagens regelkostnader
          </note>
          <note type="speaker" n="0c0d40ad">
            Anf. 40 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-12" n="99615233">
            <seg n="197092b5">
              Fru talman! Börje Vestlund har frågat mig hur jag ska göra för
              att merparten av företagen ska få minskade kostnader och när regeringen
              avser att uppnå målet om 25 procent minskade regelkostnader för
              företagen.
            </seg>
            <seg n="3b975758">
              Under 2009 har regeringen genomfört en rad regelförenklingsförslag
              på olika områden som sänker de administrativa kostnaderna för
              företag. Bland annat har vi förenklat reglerna för direktavskrivning
              av inventarier och förenklat uppgiftslämnandet för periodiseringsfonder.
              Dessutom har vi förenklat förfarandet kring lönekartläggningar,
              och vi har minskat kraven på märkning av bröd som säljs oförpackat
              i butik eller bageri. Detta är bara några av de förslag som vi
              har genomfört. Det är förslag som berör många olika delar av näringslivet
              och som har varit efterfrågade av dem.
            </seg>
            <seg n="e0475187">
              Under 2010 kommer vi också att genomföra en rad förbättringar
              som gör att de administrativa kostnaderna minskar för företag
              i hela näringslivet.
            </seg>
            <seg n="7b895429">
              Förutom detta har regeringen också fått Regelrådet på plats.
              Vi kan efter den korta tid som Regelrådet varit verksamt se att
              det genom sin granskning bidrar positivt till arbetet med de konsekvensutredningar
              som tas fram av departementen, myndigheterna och utredningarna.
            </seg>
            <seg n="a43fe95b">
              Med de förslag som planeras för 2010 ser vi att vi kommer att
              komma en bra bit på väg mot att uppnå det mycket ambitiösa mål
              som regeringen satt upp. Det är ett mål som den förra regeringen
              aldrig ens förmådde formulera. När jag läser oppositionens budgetmotioner
              för 2010 är det svårt att utläsa vilka ambitionerna är på regelförenklingsområdet.
              Ordet regelförenkling används inte ens i motionerna.
            </seg>
            <seg n="fb2c674f">
              Regeringen arbetar mycket målmedvetet och strukturerat med regelförenkling.
              Vi vill ge företagen en positiv och märkbar förändring i vardagen.
              Vi har lyckats med att bryta trenden med ökande administrativa
              kostnader för företagen, och för första gången minskar dessa kostnader.
              Det finns ingen anledning för oss att avvika från den väg vi slagit
              in på, och vi avser att genomföra det vi har tagit på oss.
            </seg>
          </u>
          <note type="speaker" n="e833ff5d">
            Anf. 41 BÖRJE VESTLUND (s):
          </note>
          <u who="borje_vestlund_48292a" xml:id="i-082f7aedd4d138c7-1" n="553a784f" next="i-5fbe4d4e250ca2d8-1">
            <seg n="d90bd416">
              Fru talman! Jag ber att få tacka för svaret, även om det som
              näringsministern säger i svaret inte på något sätt berör på de
              frågor jag ställer. Mina frågor gällde närmast vad ministern ska
              göra för att merparten av de svenska företagen ska kunna se att
              kostnaderna för regelverket minskar och när regeringen kommer
              att uppnå 25 procents minskning av regelbördan. Som vanligt svarar
              näringsministern inte på de frågor hon får.
            </seg>
            <seg n="c0400078">
              Jag vill också inledningsvis hälsa Maud Olofsson välkommen till
              kammaren. Maud Olofsson har varit näringsminister i tre år och
              lagt fram tre skrivelser som regelförenklingar. Inte vid något
              av dessa tillfällen har Maud Olofsson ansett sig behöva närvara
              vid debatten.
            </seg>
            <seg n="bcdf1049">
              Jag hade tänkt avstå från den här interpellationen i år, men
              då Maud Olofsson inte är närvarande när vi har kammardebatterna
              måste vi ta hit henne genom interpellationsinstrumentet. Det tycker
              jag är tråkigt, men det är tyvärr nödvändigt.
            </seg>
            <seg n="5e8d26dd">
              Fru talman! Näringsministern pekar på några konkreta åtgärder
              som regeringen har vidtagit. Tyvärr redovisar inte näringsministern
              vilka reelverk som ökar regelbördan i företagen.
            </seg>
            <seg n="5f90bdb3">
              Jag vill erinra om att man, vid en genomgång av Regelrådets yttrande,
              finner att det inte är mycket som blir tillstyrkt. Några exempel
              på detta är en särskild utbildning för rektorer, den nya skollagen,
              en ny hyreslag och förändringar med anledning av Lavalmålet. Regelrådet
              är också tveksamt till om regelbördan verkligen minskar om man
              genomför enklare semesterregler. Det här är bara några exempel
              som jag tar upp.
            </seg>
            <seg n="f1d8badd">
              Jag har sett propositionerna och, i hyreslagens fall, den överenskommelse
              som har gjorts mellan parterna. Maud Olofsson har vid flera tillfällen
              försökt anföra att regeringens arbetssätt är målmedvetet och strukturerat.
              Men jag kan efter att ha sett Regelrådets yttrande konstatera
              att man lyssnar, och sedan kör man över, oaktat vad Regelrådet
              säger.
            </seg>
            <seg n="bb50ce2f">
              Fru talman! Föregående år kunde regeringen redovisa en minskning
              av regelbördan med 2 procent. Detta motsvarar en minskning av
              kostnaderna för regelbördan med ungefär 2 miljarder kronor. Det
              är ju så behändigt att man uppskattade kostnaden för regelbördan
              till ungefär 100 miljarder. Varje procent som man minskar regelkrånglet
              med för företagen innebär alltså 1 miljard kronor.
            </seg>
            <seg n="56be6439">
              Men problemet, fru talman, är inte detta. Vi gläds alla åt att
              man har minskat detta med 2 procent. Problemet är att det rör
              sig om ganska smala områden. I livsmedelssektorn har man lyckats
              minska det här. I jordbrukssektorn har man lyckats minska det
              här. Jag gratulerar jordbruksministern till det grundläggande
              arbete som han har gjort.
            </seg>
            <seg n="e1cdf996">
              Men problemet är att regelbördan ökar med just 2 procent när
              det gäller skatteområdet och associationsrätten, till exempel,
              som alla företag berörs av. Man kommer inte undan den lagstiftningen.
              Därav min fråga: När ska merparten av företagen märka en minskning
              av regelbördan?
            </seg>
            <seg n="83bfb9cf">
              Näringsministern pekar på sina favoritprojekt och sprider dimridåer
              när det gäller hur den verkliga situationen ser ut.
            </seg>
            <seg n="aa1b97ec">
              Herr talman! Sedan vill Maud Olofsson alltid anföra att hon är
              bättre än vad Socialdemokraterna är. Men som vanligt är det mest
              bara prat. Att minska regelbördan med 25 procent var en målsättning
              redan innan den här regeringen tillträdde. Skillnaden är att allt
              arbete som var på gång avstannade när den här regeringen tillträdde.
              Man ägnade sedan två år åt att få en organisation på plats. Under
              den tiden, och i stor utsträckning därefter, har regelbördan ökat
              rejält.
            </seg>
            <seg n="a82ea900">
              Jag vill slutligen fråga näringsministern: När kommer man att
              uppnå de 25 procenten i minskad regelbörda för företagen?
            </seg>
          </u>
          <note n="c88e62ab">
            Anf. 42 GUNNAR ANDRÉN (fp):
          </note>
          <u who="borje_vestlund_48292a" xml:id="i-5fbe4d4e250ca2d8-1" n="553a784f" prev="i-082f7aedd4d138c7-1">
            <seg n="7fea16e9">
              Herr talman! Jag ska börja med att tacka Börje Vestlund för att
              han ställer den här interpellationen, för de administrativa kostnaderna
              i företagen är en viktig fråga. Detta ska vi alltid arbeta med.
            </seg>
            <seg n="0dae54da">
              Det är väldigt svårt att ha någon bestämd uppfattning om vad
              man kan göra. Men jag skulle vilja uppehålla mig vid två saker
              som jag tycker är positiva och som regeringen naturligtvis ligger
              bakom. Även den tidigare regeringen har arbetat på samma sätt.
              Det gäller de områden som hanteras under skatteutskottet, där
              vi har Tullverket och Skatteverket. Börje Vestlund har åtminstone
              tidigare varit ersättare i skatteutskottet.
            </seg>
            <seg n="e08e5e9d">
              Jag tror för min del, herr talman, att många av våra svenska
              företag inte riktigt förstår att den skatteadministration som
              vi tidigare har haft har varit väldigt betungande. Men inte minst
              genom Skatteverkets sätt att arbeta med företagens olika problem
              har vi fått en väldigt hög andel företagare som är nöjda i sina
              kontakter med Skatteverket. Det är en indikation på att det är
              många som uppfattar att detta har blivit mycket enklare och lättare.
            </seg>
            <seg n="4b6780aa">
              Sedan finns det andra saker som säkert är betungande, som har
              tillkommit, till exempel personalliggare. Detta har tillkommit
              av andra orsaker än att man vill förenkla. Det handlar nämligen
              om konkurrensskäl, att vi ska se till att konkurrensen fungerar
              mellan olika företag. Det är viktigt att komma ihåg det.
            </seg>
            <seg n="c8ef8428">
              Jag tror också att det på Tullverkets område har skett en väldig
              utveckling när det gäller den effektiva handeln. Där är vi något
              av ett föregångsland när det gäller det svenska tullverket.
            </seg>
            <seg n="47d9c5ae">
              Vi ser nu hur det här sprider sig. Det är lätt för svenska företag
              att etablera sig som exportföretag när det gäller administrationen
              eftersom det finns tydliga regler för vad man kan göra. Problemen
              hänger nästan alltid samman med de länder som de hamnar med. Det
              är någonting som är väldigt svårt att hantera från svensk sida.
            </seg>
            <seg n="cbf77d9f">
              Många små företag upplever naturligtvis regelbördan som betungande.
              Det är som Börje Vestlund antyder. Det är i de små företagen som
              många problem uppstår eftersom de inte har de stora företagens
              skattestaber och juridikstaber och så vidare. De tvingas, utöver
              det som de sysslar med, att också lösa dessa problem.
            </seg>
            <seg n="3c4c9f77">
              Man får ju hoppas att inte minst företagens egna organisationer
              kan hjälpa dem, så att de slipper det här, så att de kan ägna
              sig åt sin tjänsteproduktion eller varuproduktion, det som alla
              företagare i grund och botten vill göra.
            </seg>
            <seg n="6d95e176">
              Herr talman! Vi är ändå inne på det som, dess värre framlidne,
              Anders Isaksson så väl formulerade, att när man har gjort saker
              önskar man alltid mer. Det är aldrig nog. Hur mycket man än gör
              på detta område kommer det alltid att finnas ytterligare saker
              som man kan göra.
            </seg>
            <seg n="7741de6c">
              Jag erinrar mig från förra mandatperioden att dåvarande näringsministern
              Thomas Östros lade fram ett förslag först stod det naturligtvis
              på Dagens Nyheters debattsida om 383 förenklingspunkter. Jag kan
              inte svara på hur det gick med det. Det fanns naturligtvis många
              saker som var bra där. Däremot måste jag säga till Börje Vestlund:
              Det var väldigt svårt att få en debatt med Thomas Östros i den
              här frågan.
            </seg>
            <seg n="5258f6b6">
              Allra sist vill jag säga att man kan göra saker. Jag tror att
              herr talmannen var med på den tiden då någon regering försökte
              lägga fram 99 förslag för att förenkla i Krångelsverige. Åtminstone
              ett av de förslagen blev mycket omtalat. Det gällde borttagandet
              av bygglovskravet för små bodar på högst tio kvadratmeter. Det
              var väldigt effektivt. Länsstyrelsen på Gotland fruktade att det
              skulle bli enorma konsekvenser av detta. Det kallas numera friggebod,
              och det var en intressant regelförändring.
            </seg>
          </u>
          <note type="speaker" n="6529272d">
            Anf. 43 ERIK A ERIKSSON (c):
          </note>
          <u who="peter_eriksson_83518c" xml:id="i-cf483844520f7488-0" n="7f6b0943">
            <seg n="85ad7829">
              Herr talman! Jag vill tacka näringsministern för bra svar här
              i kammaren. Samtidigt vill jag skicka med någonting som ett svar
              till Börje Vestlund. Jag vill även tacka honom, liksom Andrén
              gjorde, för interpellationen, som jag tycker är bra, för frågan
              är jätteviktig. Den är central för framtida Sverige.
            </seg>
            <seg n="b01c15f4">
              Vi vet hur det har sett ut tidigare. Det har varit olika utredningar
              och olika förslag. Det var något som kallades för Simplex. Hur
              mycket gav det egentligen? Jag är tveksam till att det gav så
              mycket.
            </seg>
            <seg n="fbc94a3c">
              Regeringen ska ha beröm för det som man har gjort hittills. Och
              man ska ha all support framdeles, förhoppningsvis även från opposition,
              i arbetet med att komma längre med att minska regelkrånglet.
            </seg>
            <seg n="d86eb42e">
              Det finns flera delar av detta som man kan utgå från. Det gäller
              inte minst nyföretagandet. Det finns nämligen en bild av att det
              i Sverige skulle vara krångligt att bli företagare och att det
              finns ett antal hinder. Detta har byggts på under åren, och det
              är inte bra för utvecklingen i Sverige.
            </seg>
            <seg n="174ddbd6">
              Därför är det här arbetet extra viktigt. Vi måste ju få fler
              nya företagare och fler småföretagare som på sikt kan anställa
              människor som i dag befinner sig i arbetslöshet.
            </seg>
            <seg n="5bf228e5">
              Arbetet är alltså mycket viktigt. De trösklar som finns i dag,
              som utgör hinder för att starta ett företag eller driva ett företag,
              måste bli betydligt lägre. Jag är glad över att ett antal saker
              redan har gjorts.
            </seg>
            <seg n="0e1507e8">
              Näringsministern tar upp ett antal av dem, bland annat att man
              har förenklat reglerna för direktavskrivning av inventarier och
              att man har förenklat uppgiftslämnandet för periodiseringsfonder.
              Men det finns också annat som inte minst har bäring på skattesidan.
            </seg>
            <seg n="775e5be2">
              Jag tror att det för många företagare är svårt att förstå varför
              det är en så hög skattesats för företagare så tidigt, så direkt.
              Det har det varit historiskt.
            </seg>
            <seg n="1bb03ecc">
              Det har varit alldeles för högt. Det har gjort att företagare
              inte alla gånger har känt sig motiverade att följa regelverket.
              Därför har det, enligt Skatteverket, funnits en i stora delar
              svart marknad, vilket inte är positivt. Det måste vara mycket
              bättre för vårt gamla land Sverige att ha många aktiva företagare
              som är beredda att betala den skatt som de ska betala. Det handlar
              även om dessa frågor.
            </seg>
            <seg n="1c32265e">
              Herr talman! Att mäta är viktigt. Det är viktigt att kunna veta
              hur det ser ut och att arbetet är lätt att hantera för våra myndigheter
              och företagare. Myndigheterna ska vara en hjälp för företagen;
              det är otroligt viktigt.
            </seg>
            <seg n="92155526">
              Jag hoppas att näringsministern, regeringen och Allians för Sverige
              kan fortsätta detta arbete, även om det är trögt. Jag sitter i
              miljö- och jordbruksutskottet och har sett att jordbruksministern
              varit mycket lyckosam, precis som Börje Vestlund nämnde. Vi önskar
              att fler ska vara lika lyckosamma.
            </seg>
          </u>
          <note type="speaker" n="82edead9">
            Anf. 44 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-13" n="99615233">
            <seg n="e37b6377">
              Herr talman! Jag har diskuterat detta med Börje Vestlund många
              gånger, och vad jag än säger är han missnöjd. Det har nog inte
              med svaren att göra utan möjligen med att vi har lite olika ingångar
              i diskussionen.
            </seg>
            <seg n="09b7c98e">
              Vi såg när vi började och det har jag sagt förut att det behövdes
              en struktur för att detta ska fungera. Det är lärdomen från andra
              länder. Mätningar av de administrativa kostnaderna är en nyckel
              i detta. Den tidigare regeringen hade mätningar på 6 olika områden.
              Vi har mätningar på 18 olika områden, det vill säga vi har utökat
              antalet områden där vi mäter. Det är viktigt att se att vi lyfter
              in mer.
            </seg>
            <seg n="a2506b11">
              Konsekvensutredningen är den andra delen som är viktig att göra.
              Vi ställer höga krav på det. Tittar jag på den förra regeringen
              fanns ibland en del konsekvensutredningar men inte generellt.
              Framför allt gjorde man ingen utvärdering av hur man skulle göra
              detta.
            </seg>
            <seg n="3e1cc742">
              Den tredje delen handlar om en rullande handlingsplan för förenklingsåtgärder.
              Den förra regeringen hade en åtgärdskatalog som innehöll 291 åtgärder,
              vi är uppe i 940. Det innebär nu när vi presenterar den fjärde
              handlingsplanen att det är ett mycket omfattande arbete vi gör.
            </seg>
            <seg n="a000b1c9">
              Den fjärde delen handlar om Regelrådet. Sverige är ett av fyra
              länder i EU som har inrättat ett fristående regelråd. Man kontrollerar
              förslag till regler och sådant som vi lägger fram. Man har jobbat
              sedan den 11 februari och har tagit ställning till nära 400 ärenden
              från departement och myndigheter. Man har yttrat sig i hälften
              av dessa. Det är viktigt att se att Regelrådet fungerar och agerar.
              Under förra regeringen fanns inte ens ett regelråd.
            </seg>
            <seg n="c06e5572">
              Den femte och sista delen handlar om kontinuerligt och omfattande
              samråd med företag och näringslivsorganisationer. Det är värdefullt
              och viktigt att företagarorganisationerna är med och påverkar.
              Under den förra regeringen fanns inte ett sådant samråd.
            </seg>
            <seg n="52439f48">
              Ytterligare en dimension i detta handlar om EU. Jag har nu haft
              förmånen att vara ordförande i konkurrenskraftsrådet. 52 procent
              av våra regler kommer från EU. Det innebär att om vi inte får
              bukt med regelkrånglet på EU-nivå kommer vi inte att klara dessa
              mål.
            </seg>
            <seg n="7c0af53f">
              Nu i december tog vi slutsatser i konkurrenskraftsrådet som handlar
              om regelförenklingar, och vi säger ungefär samma saker som den
              svenska regeringen har gjort här. Alla EU-länder har bestämt sig
              för ett mål för regelförenklingsarbetet, vilket jag tycker är
              bra.
            </seg>
            <seg n="afa8db3c">
              Det är också skarpa slutsatser från konkurrenskraftsrådet. Det
              var till och med så att vi för att få tillräckligt skarpa skrivningar
              var tvungna att skärpa lite skrivningar gentemot kommissionen
              för att få bra fart i detta arbete.
            </seg>
            <seg n="1d3d06d5">
              Sist men inte minst måste jag säga att detta handlar om både
              regering, riksdag och myndigheter. Det beskrev Gunnar Andrén och
              Erik A Eriksson på ett förträffligt sätt. Det handlar om vad departementen
              gör när vi lägger fram förslag, vad riksdagen gör och vad myndigheterna
              gör. Därför är det glädjande att se att skatteverk, tullverk och
              andra jobbar aktivt. Det tar dock ett tag innan myndigheterna
              ser vad de kan göra.
            </seg>
            <seg n="b528f80d">
              Vi ska jobba med både regelförändringar och regelförbättringar,
              och vi är i full färd med det. Det är ett ambitiöst arbete som
              pågår.
            </seg>
          </u>
          <note type="speaker" n="dba8b826">
            Anf. 45 BÖRJE VESTLUND (s):
          </note>
          <u who="borje_vestlund_48292a" xml:id="i-b7d32d3fda015b0c-1" n="553a784f">
            <seg n="6e49da7a">
              Herr talman! Jag ger Maud Olofsson rätt i att allt som görs på
              regeringsnivå, här i kammaren och på myndigheterna i form av beslutsfattande
              innefattas i detta. Det regering och riksdag kan påverka är lagstiftningen.
              Därför ville jag peka på förslagen med rektorerna, hyreslagstiftningen
              och ellagen som avstyrktes men ändå kom tillbaka till kammaren
              i nästan samma form som i utredningen. Det är beklagligt. Det
              har nästan blivit som med MBL på arbetsmarknaden; det är bara
              att tuta och köra. Man måste lyssna till Regelrådet, men sedan
              gör man som man vill i alla fall. Det är tråkigt.
            </seg>
            <seg n="2581f78a">
              Låt mig ta två exempel på vad som har hänt under den borgerliga
              mandatperioden. Jag pratade med Britt-Marie för en tid sedan.
              Hon jobbar på ett bokföringsföretag. Jag lärde känna henne under
              min tid som ombudsman i hotell- och restaurangfacket. Hon hjälper
              små företag med bokföring och löner. Hon berättade för mig att
              hon höll på att arbeta ihjäl sig med de nya arbetsgivarintygen.
              Det som tidigare tog 1520 minuter att fylla i tar nu ett par timmar.
              Det räcker inte med de uppgifter man normalt får vid lönerapportering,
              utan hon måste ringa upp varje uppdragsgivare kanske både en och
              två gånger för att klara den uppgiften.
            </seg>
            <seg n="3562b6ab">
              En annan av mina vänner bedriver en liten målerifirma och är
              förtvivlad över att han måste ägna flera timmar varje kväll åt
              den osedvanligt krångliga redovisningen av ROT-avdragen. Två tre
              samtal krävs för att han ska kunna fakturera sina kunder korrekt.
              Visst är han glad åt att ROT-avdragen ger mer arbete, men det
              är ingen tvekan om att regelbördan i detta sammanhang har ökat.
            </seg>
            <seg n="92de7dcf">
              Vi kan ha olika uppfattningar i sakfrågan, men det är regelbördan
              vi diskuterar.
            </seg>
            <seg n="b7e24d3e">
              Till Gunnar Andrén vill jag säga att skatteadministrationen är
              en stor framgång. Det jag också gläder mig åt är att huvuddelen
              av arbetet påbörjades under förra mandatperioden. Det gjordes
              en stor insats för att minska redovisningskrånglet för skatter.
              Där kan vi vara överens i stor utsträckning.
            </seg>
            <seg n="0a42b468">
              När det gäller EU vet jag återigen inte riktigt vad näringsministern
              gjorde. Kommissionen hade en del ganska bra slutsatser. Problemet
              är dock att de flesta EU-regler ligger under justitieministern
              och finansministern. Jag har läst de kommenterade dagordningarna
              varje gång, men det är bara på jordbruksområdet som jordbruksministern
              har klarat av att göra detta. Vi får återigen gratulera jordbruksministern.
              Varken justitieministern eller finansministern, som har största
              regelbördan inom sina områden, RIF-rådet och Ekofin, har klarat
              detta. Det är beklagligt.
            </seg>
            <seg n="f3db0b30">
              Slutligen vill jag säga att en del av organisationerna är bra.
              Regelrådet är bra. Men när kommer vi att se resultatet av de 940
              åtgärderna? Låt det inte bli 951 nya åtgärder och ökat regelkrångel.
              Problemet är att vi glömmer så lätt. Min fråga kvarstår: När kommer
              man att uppnå 25-procentsmålet?
            </seg>
          </u>
          <note type="speaker" n="9ef73c11">
            Anf. 46 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-14" n="99615233">
            <seg n="8e17ba80">
              Herr talman! Jag ska ge några exempel så att man förstår vad
              regelförenklingen innebär i pengar. Kvartalsredovisning av momsen
              är minus 307 miljoner. Förenklade regler för systematiskt arbetsmiljöarbete
              ger 123 miljoner kronor i minskade kostnader. Jämställdhetsplaner
              och lönekartläggningar ska upprättas vart tredje år i stället
              för varje år. Det är minus 387 miljoner kronor. Skyldigheten att
              anmäla lediga platser till offentlig arbetsförmedling har avskaffats.
              Det är minus 4,7 miljoner kronor. Krav på att dokumentera och
              registrera temperaturen i kylrum och kylar har tagits bort. Det
              är minus 500 miljoner.
            </seg>
            <seg n="7478ddb7">
              Det går att se att kostnaderna har minskat genom att vi har förenklat.
              Alla regler vänder sig inte till alla företag, men för dem som
              det har träffat har det varit bra.
            </seg>
            <seg n="748c5187">
              Elektroniska företagsinteckningsbrev har införts i stället för
              i pappersform. Det är minus 270 miljoner kronor, men det är framför
              allt en förbättring. Det är både en förenkling och en förbättring.
              På detta sätt har många myndigheter gjort det bra.
            </seg>
            <seg n="a819d203">
              Socialdemokraterna tycker inte om ROT-avdrag och avdrag för hushållsnära
              tjänster, alltså är ni emot alla dessa regler. Självklart är det
              en administrativ börda, men fördelen med åtgärden är att den skapar
              fler jobb och fler kunder, och det är enklare för kunden. Det
              var utgångspunkten.
            </seg>
            <seg n="7209115c">
              Vi har antagit mycket bra slutsatser i konkurrenskraftsrådet.
              En viktig sak är att alla rådets koncentrationer ska vara ansvariga
              för regelförenklingsarbetet så att både justitieministern, finansministern
              och andra ministrar ska vara ansvariga.
            </seg>
            <seg n="f9373e7e">
              En annan viktig sak är att det gäller både kommissionen, rådet
              och parlamentet. Parlamentet är inte de goda i det här sammanhanget.
              Det är väldigt mycket krångel när vi ska ha medbeslutande med
              EU-parlamen-tet.
            </seg>
            <seg n="40b2000a">
              Det är inte ovanligt att det är de som är mest emot EU som vill
              ha mest regelkrångel. Det har jag sett under min tid som minister.
            </seg>
            <seg n="98df0128">
              Vi begär konsekvensanalyser. Det är också viktigt. Vi ställer
              krav på kommissionen att man om man inte uppnår 25 procent till
              2012 måste komma med nya förslag. Vi ökar alltså pressen på kommissionen
              att redovisa.
            </seg>
            <seg n="c3f0118b">
              Jag tycker att vi har gjort mycket bra saker också på EU-nivå.
              Det är helt nödvändigt, annars kommer vi inte att lyckas.
            </seg>
            <seg n="bc63d62e">
              Mitt uppdrag är naturligtvis att dag för dag göra detta bättre.
              Det är ingen enkel sak, men varför ska livet vara enkelt?
            </seg>
          </u>
          <note type="speaker" n="bf60bd6a">
            Anf. 47 BÖRJE VESTLUND (s):
          </note>
          <u who="borje_vestlund_48292a" xml:id="i-b7d32d3fda015b0c-2" n="553a784f">
            <seg n="8da690c9">
              Herr talman! Det är klart att det är roligare att ta upp saker
              som man är emot politiskt än att ta upp sådant som kanske inte
              svider så mycket.
            </seg>
            <seg n="fecb191c">
              Om vi diskuterar regelförenklingar är det väl bra att ta fram
              förslag som faktiskt har inneburit ett stort regelkrångel. Det
              är ingen tvekan om att den förändring man gjorde av arbetsgivarintygen
              ökade regelkrånglet väldigt mycket för alla företag, men kanske
              allra mest för de riktigt små företagen som inte har de administrativa
              resurser som större företag har.
            </seg>
            <seg n="4a055936">
              Vi är inte emot ROT-avdragen. Vi bara konstaterar att man kan
              utforma regelverk på olika sätt. Regeringen valde att utforma
              ett regelverk som är ovanligt krångligt för företagen. Det är
              bara att konstatera. Jag tror inte att någon kan säga att jag
              har fel på den punkten. Vi kan ha olika uppfattning i de politiska
              sakfrågorna, men just nu diskuterar vi regelförenklingar. Det
              finns säkert fler frågor där jag skulle kunna påvisa det.
            </seg>
            <seg n="7a4dd9fb">
              Alla de miljoner som Maud Olofsson rabblade upp är helt riktiga,
              men det är 25 miljarder kronor som vi ska minska regelkrånglet
              med. Varje steg på vägen är naturligtvis mycket värt. Maud Olofsson
              tar alltid fram de projekt som hon tycker är intressanta, men
              redovisar inte att det finns problem på vägen.
            </seg>
            <seg n="a62712da">
              När får vi se en 25-procentig minskning av regelkrånglet för
              företagen, Maud Olofsson?
            </seg>
          </u>
          <note type="speaker" n="2a62dcad">
            Anf. 48 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-15" n="99615233">
            <seg n="0efa6c04">
              Herr talman! Jag tror att Börje Vestlund behöver övertyga sitt
              eget parti för att få en starkare profil i den här frågan. Börje
              Vestlund är mycket engagerad. Det uppskattar jag. Börje Vestlund
              har inte fått igenom särskilt mycket i sitt eget parti. Som jag
              sade i svaret finns inte ordet regelförenkling nämnt i budgetmotionen.
              Det kan vara en signal till landets företagare om med vilken ambition
              Socialdemokraterna kommer att ta sig an regelförenklingsfrågan
              i valrörelsen.
            </seg>
            <seg n="5aa0836e">
              Jag tycker att det är bra att vi har satt upp det här målet för
              regeringens arbete. Jag är den första att erkänna att det är ett
              otroligt tufft uppdrag. Det är mycket som trycker åt det andra
              hållet där ger jag Börje Vestlund rätt. Det är viktigt att det
              finns en minister som hela tiden granskar detta och att vi har
              verktygen på plats. Det kommer att mätas, och det kommer att synas.
              Det kommer att synas vilka ministrar, departement och myndigheter
              som har gjort mycket och vilka som har gjort lite. Det tror jag
              är en bra grund för regelförenklingsarbetet.
            </seg>
            <seg n="9676d221">
              Jag vill att det ska vara enklare för företagen. Jag tror att
              det är en jätteviktig signal till alla som ska starta och driva
              företag att det är enkelt. Det ska också vara tydligt och rättvist.
              Inte minst i skattelagstiftningen finns den typen av överväganden.
              Vi har ett gemensamt uppdrag att se till att detta lyckas.
            </seg>
          </u>
          <note n="34eb0528">
            Överläggningen var härmed avslutad.
          </note>
          <note n="d61f4364">
            9 § Svar på interpellation 2009/10:158 om småföretagarpolitik
          </note>
          <note type="speaker" n="cc697e20">
            Anf. 49 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-d6368d322646ec13-0" n="99615233" next="i-a9b34f99dd54fbaa-0">
            <seg n="c5a691ac">
              Herr talman! Börje Vestlund har frågat mig vilka åtgärder jag
              avser att vidta för att underlätta för småföretagarna att starta
              företag och vilka åtgärder jag avser att vidta för att små företag
              ska kunna växa till stora eller medelstora företag.
            </seg>
            <seg n="4844a084">
              Regeringen har vidtagit runt hundra åtgärder för fler och växande
              företag. Dessa insatser syftar till att det ska bli mer självklart,
              enklare och lönsammare att starta och driva företag i Sverige.
              Det har exempelvis blivit lättare att få F-skattsedel och regeringen
              har genomfört en rad regelförenklingar på olika områden som sänker
              de administrativa kostnaderna för företag.
            </seg>
            <seg n="ac77232c">
              Vidare föreslår regeringen insatser för förbättringar av trygghetssystem
              för företagare, vars inriktning presenterades i samband med budgetpropositionen
              för 2010. Reformerna syftar till att göra reglerna tydligare,
              öka likabehandlingen av företagare och anställda och öka valfriheten
              för företagare i de sociala trygghetssystemen.
            </seg>
          </u>
          <note n="2603e128">
            Regeringen avser att lämna en proposition till riksdagen under
            våren 2010, och de nya reglerna beräknas träda i kraft den 1 juli
            2010.
          </note>
          <u who="maud_olofsson_7aa61f" xml:id="i-a9b34f99dd54fbaa-0" n="99615233" prev="i-d6368d322646ec13-0">
            <seg n="7639db57">
              För att göra det lönsammare att driva företag och enklare att
              anställa har regeringen genomfört en rad åtgärder. Regeringen
              har till exempel avskaffat kravet på företagare att stå för medfinansiering
              av sjukpenningskostnaderna, och regeringen har gjort det lättare
              att säsongsanställa och visstidsanställa.
            </seg>
            <seg n="b2c6b7ab">
              Regeringen har genomfört en generell sänkning av socialavgifterna
              med 1 procentenhet, och ytterligare för ungdomar och äldre. I
              budgetpropositionen för 2010 föreslås en nedsättning av egenavgifterna
              med 5 procentenheter för enskilda näringsidkare och delägare i
              handelsbolag med upp till 10 000 kronor per år, samt ytterligare
              en sänkning av egenavgifterna med 0,74 procentenheter i samband
              med förändringar inom trygghetssystemet.
            </seg>
            <seg n="163c71f3">
              För att säkra tillgången till finansiering för företagen har
              regeringen bland annat avskaffat förmögenhetsskatten och förstärkt
              Almis möjligheter till utlåning med ytterligare 2 miljarder kronor.
              Anslaget till forskning och innovation kommer till år 2012 att
              ha ökat med 5 miljarder kronor.
            </seg>
            <seg n="b171d951">
              Sammantaget har regeringen genomfört 46 miljarder kronor i skattesänkningar
              för företagen. Det är stor skillnad jämfört med tidigare.
            </seg>
            <seg n="36317c07">
              Reformen kring hushållsnära tjänster och ROT-avdrag, så kallade
              HUS-avdrag, har gett många nya jobb och företag. Exempelvis visar
              en undersökning att reformen med hushållsnära tjänster har gett
              ca 7 000 nya jobb.
            </seg>
            <seg n="a7ac68b4">
              Sammantaget agerar regeringen kraftfullt för att stärka konkurrenskraften
              och tillväxten i Sverige genom en rad insatser för fler och växande
              företag.
            </seg>
          </u>
          <note type="speaker" n="5ea42427">
            Anf. 50 BÖRJE VESTLUND (s):
          </note>
          <u who="borje_vestlund_48292a" xml:id="i-b7d32d3fda015b0c-3" n="553a784f">
            <seg n="dcefae33">
              Herr talman! Jag tackar för svaret, även om konkretionen i förslagen
              är väl vaga. Som vanligt är det mest prat från landets näringsminister
              och väldigt lite verkstad.
            </seg>
            <seg n="a704fd2d">
              Herr talman! Det stämmer att regeringen på sin hemsida har redovisat
              hundra förslag för att få fler och växande företag. Om jag minns
              rätt var de flesta av dessa förslag generella förändringar av
              skattesystemet, som jobbskatteavdraget som självklart också omfattar
              företagare eller idéer som skulle utredas. Mycket prat och lite
              verkstad, som vanligt.
            </seg>
            <seg n="44f0e85c">
              Trygghetssystemen för företagare är en bra utredning. Jag hoppas
              verkligen att vi kan få se mer av den under våren. Problemet är
              att vi kunde ha haft ett sådant system på plats redan nu om inte
              Maud Olofsson hade sparkat den förre utredaren för att hon trodde
              att han var en känd fackföreningsman och på så sätt avstod från
              en i praktiken redan färdig utredning.
            </seg>
            <seg n="35763450">
              Landets företagare har därför fått vänta på att få en rimlig
              trygghet vid sjukdom och arbetslöshet samt vid vård av sjukt barn
              med mera enbart på grund av att landets näringsminister är slarvig
              och hatar fackföreningar.
            </seg>
            <seg n="7e0660ec">
              Herr talman! Maud Olofsson säger att hon vill minska regelbördan
              i företag. Jag hänvisar till den föregående debatten. Det är ingen
              tvekan om att det arbetet går väldigt knackigt. Flertalet av landets
              företagare har tvärtom fått en ökad regelbörda.
            </seg>
            <seg n="f008c581">
              I detta sammanhang vill jag påpeka att vi under regelskrivningen
              hade ett enigt förslag från de tre rödgröna partierna.
            </seg>
            <seg n="628f882e">
              Herr talman! Socialdemokraterna har lagt fram en rad förslag
              för att underlätta för företag. Jag ska redovisa några.
            </seg>
            <seg n="8489d8e3">
              Vi vill för det första ha en one stop-portal där man på samma
              hemsida kan söka alla nödvändiga tillstånd för att bedriva näringsverksamhet.
              Jag tror att vi i grunden har samma uppfattning här, men eftersom
              Maud Olofsson mest pratar och gör mindre har detta inte blivit
              av.
            </seg>
            <seg n="eaf18ef7">
              Vi har för det andra föreslagit att man ska samordna uppgiftslämnandet
              av statistik till en myndighet. Vi har föreslagit SCB, men det
              är inte något som är hugget i sten för oss.
            </seg>
            <seg n="bb5279f0">
              Vi har för det tredje föreslagit att man genomför en begränsning
              av betaltider för fakturor, i första hand för statliga myndigheter
              och företag. Maud Olofsson har hävdat att det är ett ingrepp i
              den fria avtalsrätten. Jag kan konstatera att det är en uppfattning
              som landets företagare inte delar.
            </seg>
            <seg n="3363e079">
              För det fjärde har vi föreslagit att man ska kunna göra ett riskkapitalavdrag
              på upp till 100 000 kronor per år.
            </seg>
            <seg n="098758fc">
              För det femte har vi föreslagit att vi ska fortsätta med de av
              den förra regeringen framlagda branschprogrammen, men fortsätta
              med de typiska småföretagarbranscherna som exempelvis turism-
              och tjänstesektorn.
            </seg>
            <seg n="18196ee3">
              Herr talman! Maud Olofsson återkommer som vanligt till att borttagandet
              av förmögenhetsskatten skulle ha gynnat småföretagandet. Jag ska
              upprepa vad jag sade i en debatt tidigare. Jag måste fråga: På
              vilket sätt, Maud Olofsson?
            </seg>
            <seg n="91da841d">
              Du sade vid en debatt att det är bra att ha en rik moster när
              man startar företag. Det är säkert korrekt. Men hur stor har denna
              mostereffekt varit för landets småföretagare, och vet regeringen
              hur mycket förmögenhet som återförs till Sverige efter beslut
              om borttagande av förmögenhetsskatten?
            </seg>
            <seg n="0c6d7a81">
              Herr talman! Slutligen vill jag ställa en fråga till näringsminister
              Olofsson. Det finns flera svar på hur man kan starta företag.
              Men hur ska man kunna få små företag att växa till medelstora
              företag?
            </seg>
          </u>
          <note type="speaker" n="9d592e2c">
            Anf. 51 ERIK A ERIKSSON (c):
          </note>
          <u who="peter_eriksson_83518c" xml:id="i-cf483844520f7488-1" n="7f6b0943">
            <seg n="98847cda">
              Herr talman! Jag tackar näringsministern för hennes svar på interpellationen.
              Jag tyckte att interpellationen från Börje Vestlund var vettigt
              skriven med några få undantag. Däremot tyckte jag att hans inlägg
              här skenade i väg en aning. Det handlar kanske inte enbart om
              det som interpellationen berörde.
            </seg>
            <seg n="b6e0a860">
              Regeringen har vidtagit runt hundra åtgärder för fler och växande
              företag. Börje Vestlund skriver att det är en konstig politik
              och konstiga förslag som rör företagarpolitiken. Men är det inte
              en konstig interpellation i så fall? Det här handlar väl om en
              viktig fråga, nämligen hur vi stärker företagandet i Sverige totalt
              sett? Det handlar inte om att bara smådutta här och där, utan
              detta är jätteviktigt.
            </seg>
            <seg n="3cdd775c">
              Det talas om marginella sänkningar. Men jag tror tvärtom att
              det är de stora sänkningarna och de stora penseldragen som kommer
              att kunna göra att Sverige står starkt i framtiden. Vi kommer
              inte att kunna ha detta höga skattetryck och tro att vi kan jämföra
              oss och konkurrera med andra länder som erbjuder både låga löner,
              låga skatter och hög kvalitet. Vi måste revidera, och det är det
              som regeringen har börjat göra.
            </seg>
            <seg n="9c6fae6a">
              Fakta är att företagens skatter har sänkts med ungefär 48 miljarder.
              Detta är bra. Arbetsgivaravgifterna har sänkts generellt och speciellt
              för ungdomar. Det är mycket bra. Förmögenhetsskatten har slopats,
              och jag kan säga att det har gjort att riskvilligt kapital har
              varit tillgängligt i bygder som den som jag kommer från. Jag vet
              flera exempel på detta. Det är positivt. Jobbskatteavdraget för
              näringsinkomster är mycket bra. Det är några exempel som är vettiga
              för att hjälpa företagandet framåt.
            </seg>
            <seg n="920de4e5">
              Man kan peka på att det är negativt med skattesänkningar. Jag
              säger tvärtom att det är positivt. Vi ser ett antal som har gett
              den vita branschen ett ansikte. Pengar som har gått från en svart
              bransch har blivit vita. Jag tycker att ROT-avdrag och RUT-avdrag
              är mycket bra exempel på detta. Börje Vestlund kan möjligen fråga
              sina egna väljare och organisationer. Jag läser ibland HSB-tidningen.
              Där berömmer man ROT-avdrag och RUT-avdrag. Det ger människor
              större utrymme för att kunna ägna sig åt familj och annat.
            </seg>
            <seg n="7d3fe7ff">
              Skatteverket har, enligt en uppgift som jag har, 45 miljoner
              om dagen som berör ROT- och RUT-avdragen. Det gör i sin tur att
              det måste handla om 90 miljoner, alltså det dubbla som är momsintäkter
              och beskattningsbara pengar. Det måste vara positivt. Det måste
              ändå vara något som är bra för landet Sverige mitt i denna ekonomiska
              kris. Vi har ändå befunnit oss både i en finansiell kris och i
              en lågkonjunktur under det senaste året. Jag tycker ändå att detta
              är positivt.
            </seg>
            <seg n="9449b292">
              Låt mig säga en sak till som är positiv. Det är att man höjer
              företagsinteckningen tillbaka till det som var. Det har mycket
              stor effekt, särskilt i landsorten och i landsbygden som jag kommer
              från. Det har vi sett tydligt. Socialdemokraterna valde att sänka
              den till 55 procent. Den här regeringen har höjt den till 100
              procent, och det har haft stor effekt för företagare. Det kan
              man åka ut och fråga i stort sett vem man vill som skriver under
              på detta. Det handlar om att alls vara duglig att låna pengar.
            </seg>
            <seg n="bb3d7ca7">
              Detta är några av de viktiga frågor som jag ville peka på. Detta
              har gjort att det är ordning och reda i de statliga finanserna.
              Det är viktigt. Men det är också viktigt att våra företag känner
              att de kan ha ordning och reda i sina finanser med kloka och väl
              genomtänkta regelverk och skatter som är låga och hemula så att
              de känner att de klarar av att betala på sikt och även anställa
              fler.
            </seg>
            <seg n="b6f35c9a">
              Satsningarna kommer i en stark budget i svåra tider. Det mesta
              är inte gjort. Det kan vi säga till våra barn och barnbarn. Men
              en del är gjort, och det tycker jag är mycket positivt.
            </seg>
          </u>
          <note type="speaker" n="1b4114a0">
            Anf. 52 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-16" n="99615233">
            <seg n="453b926c">
              Herr talman! Jag tror att vi ska vara otroligt glada över hur
              regeringen har hanterat finanskrisen. Den globala finanskris som
              vi har genomlevt har ändå skötts på ett sätt som också har gjort
              att företagen har klarat sig relativt bra och kommer att göra
              det även framöver.
            </seg>
            <seg n="53270029">
              Att ha ordning och reda i statsfinanserna är grunden. Om man
              börjar använda sedelpressar och lovar guld och gröna skogar till
              allting, då har man snabbt satt de offentliga finanserna ur spel.
            </seg>
            <seg n="c0947ae7">
              Vi har varit noga med att hålla reda på att plus och minus ska
              gå ihop och också se till att vi klarar de budgetlagar som finns.
              Vi har varit noga med att jobba gentemot banksektorn för att få
              det finansiella systemet på plats. Det är klart att grunden är
              att vi har ordning och reda i finanserna och att bankerna fungerar
              så fort som möjligt. Det gör också att Riksbanken kan agera därefter.
              Det är det som är grunden för vilka möjligheter företagen har.
            </seg>
            <seg n="a2e1bba2">
              Sedan har vi vidtagit en rad olika åtgärder för att göra konkreta
              förstärkningar. Erik A Eriksson har nämnt en del saker. Bolagsskatten
              och expansionsfondsskatten är andra exempel på sänkta skatter.
              Vi har ändrat 3:12-reglerna och gjort det enklare. Vi har förbättrat
              möjligheterna för direktavskrivning för små företag.
            </seg>
            <seg n="45b142d4">
              Jag skulle också vilja ta den sociala tryggheten som ett exempel.
              Börje Vestlund säger att detta förslag var så långt gånget i den
              förra regeringen. Jag kan tala om att det var ett tomt papper
              som jag övertog. Det var inte mer. Vi har utarbetat ett förslag
              som nu innebär att vi jämställer företagarna med de anställda
              på ett bättre sätt. Det handlar om att man tar med sig en del
              av ersättningen och att man jämställs mer när man tar ut den.
              Det finns också ett högkostnadsskydd för anställningar. Detta
              är en otroligt efterlängtad reform. Jag är glad och tacksam över
              att det är jag som näringsminister som kan få genomföra den.
            </seg>
            <seg n="9642cf05">
              Som jag sade har vi sänkt skatterna med 46 miljarder för företagen
              under denna period. Det är klart att det spelar roll. Vi är inte
              färdiga. Det är precis som Erik A Eriksson säger att detta bara
              är ett första steg. Vi kommer att göra ytterligare framöver. Det
              är också det som valrörelsen kommer att handla om.
            </seg>
            <seg n="439a9217">
              Vad står mot detta? Jo, det står tre partier som är totalt disparata
              i sina åsikter. Worst case kan bli att Lars Ohly får igenom sina
              skattehöjningar på 50 miljarder kronor. Tror ni att företagen
              kommer att gå fria när det gäller den skattehöjningen? Jobbskatteavdrag,
              förmögenhetsskatt och så vidare är reformer som ni kommer att
              återställa. Det kommer att drabba både små och medelstora företag
              och låginkomsttagare.
            </seg>
            <seg n="1bc8d7cd">
              Om man tittar på hur ni tänker sköta den offentliga ekonomin
              är det precis som om ni har en sedelpress. Det finns ingen gräns
              för vad det är ni kan genomföra. I varje interpellationsdebatt
              som vi har står ni här och säger: Vi vill göra mer. Vi vill satsa
              mer.
            </seg>
            <seg n="184d09c2">
              Det är som om plus och minus inte måste gå ihop. Om man inte
              har en ansvarsfull syn när det gäller de offentliga finanserna
              riskeras företagens möjligheter att expandera.
            </seg>
            <seg n="9845363c">
              Jag tror att det kommer att bli en mycket spännande debatt, och
              jag är stolt över att vi har vidtagit hundra åtgärder så här långt.
            </seg>
          </u>
          <note type="speaker" n="212dad15">
            Anf. 53 BÖRJE VESTLUND (s):
          </note>
          <u who="borje_vestlund_48292a" xml:id="i-b7d32d3fda015b0c-4" n="553a784f">
            <seg n="29719307">
              Herr talman! Maud Olofsson, på vilken punkt bryter den socialdemokratiska
              budgetmotionen mot budgetlagstiftningen och det som alla partier
              utom Vänsterpartiet är helt överens om? Det skulle jag vilja veta.
              Maud Olofsson kastar bara ur sig: Ni har ju sedelpressar.
            </seg>
            <seg n="b4b434d0">
              Nej, vi har inga sedelpressar. Vi bara konstaterar att vi har
              en annan politik och kan på det sättet driva en progressivare
              politik för företagande.
            </seg>
            <seg n="f3d6ce04">
              Det intressanta skulle i så fall vara: Varför har småföretagandet
              minskat med 15 procent under detta år? Varför har den gjort det
              om man har en så fantastisk företagarpolitik som Maud Olofsson
              säger?
            </seg>
            <seg n="cf03ee01">
              Jag vill säga följande till Maud Olofsson: Jag satt i denna kammare
              även under den förra mandatperioden. Jag kan lova Maud Olofsson
              att vi höll på att skratta livet ur oss åt era ganska disparata
              förslag som ni hade på alla möjliga områden. Men vi fick sitta
              där med skägget i brevlådan när ni verkligen kom överens i fråga
              efter fråga.
            </seg>
            <seg n="99ebbfc5">
              Man ska aldrig underskatta sina motståndare, Maud Olofsson! Det
              kan mycket väl vara så, och det är till och med ganska troligt,
              att vi kommer att komma överens om en gemensam och ansvarsfull
              politik även på företagarområdet.
            </seg>
            <seg n="542445d8">
              Jag kan bara konstatera att vi i de budgetreservationer som vi
              hade på näringsutskottets område hade gemensamma reservationer
              på nästan alla områden. Där finns det alltså ingen skillnad i
              de rödgrönas uppfattning, utan vi har en gemensam politik som
              vi i huvudsak har utmejslad på just näringspolitikens område.
            </seg>
            <seg n="24b63f1d">
              Jag vill säga lite till om vad vi menar. Vi vill ha mer pengar
              till programmet Forska och väx, helt enkelt därför att vi tror
              att det är i de små företagen som det finns en stor potential
              att använda sig av när det gäller den innovationskraft som finns
              i Sverige. Maud Olofsson vill inte detta, utan hon väljer någonting
              annat.
            </seg>
            <seg n="12114945">
              Vi tycker också att det är viktigt att öka exportstödet, inte
              minst till tjänsteföretagen. Det är inte så förskräckligt många
              år sedan vi över huvud taget inte insåg jag tror att där fanns
              ett direkt feltänk hos så gott som hela den ekonomiska eliten
              och inte minst bland oss politiker att exporten avseende tjänsteföretagen
              såg helt annorlunda ut. Vi vill öka exportstödet till just tjänsteföretagen.
            </seg>
            <seg n="8a9d83a7">
              Vidare vill vi minska arbetsgivaravgiften när det gäller första
              anställningen hos soloföretagare.
            </seg>
            <seg n="66f29554">
              Det här är ganska tydliga exempel på att det finns en stor ambition
              hos oss till skillnad från hur det är med regeringen som hattar
              fram och tillbaka. I huvudsak sänker man lite skatter här och
              gör en liten liten insats där. Men när det gäller att starta företag
              och, framför allt, att få små företag att växa saknas det i stort
              sett en politik. Man vill sänka någon skatt här och någon skatt
              där. Men en samlad bedömning av hur man ska få de små företagen
              att växa har inte Maud Olofsson.
            </seg>
            <seg n="1137e3d9">
              Därför måste jag fråga: På vilket sätt kommer Maud Olofsson att
              se till att de små företagen stärks så att de kan växa till medelstora
              företag? Det är ju detta som är det verkligt stora problemet i
              Sverige.
            </seg>
          </u>
          <note type="speaker" n="2a554eac">
            Anf. 54 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-17" n="99615233">
            <seg n="f4be1414">
              Herr talman! Jag tror att alla som lyssnar på de debatter vi
              har här kan konstatera att det tydligen finns en sedelpress gömd
              någonstans i rummen här i riksdagen. Bland annat en mycket kreativ
              bokföring och andra budgettak gör att det går att ha helt andra
              regler och att göra av med mycket mer pengar. Men någon gång ska
              det granskas!
            </seg>
            <seg n="a97464f4">
              Jag underskattar inte motståndet från er i oppositionen absolut
              inte utan jag försöker bara konstatera vad det är som ni kommer
              att genomföra om ni får regeringsmakten. Det blir 50 miljarder
              i skattehöjningar om Vänsterpartiet får styra. Det blir skattehöjningar
              för att anställa unga under 26 år. Ni vill straffbeskatta de unga;
              så tycker ju Socialdemokraterna. När det gäller de ungdomar som
              i dag lyckats ta sig in på arbetsmarknaden och att arbetsgivare
              funnit att det är lönsamt att anställa unga tänker ni ta bort
              den möjligheten. Det är det viktigt att berätta för väljarna.
            </seg>
            <seg n="9b67a1c1">
              Ni vill inte öppna upp den offentliga sektorn och uttrycker er
              föraktfullt om att det är hemskt med vinst inom vård och barnomsorg
              precis där kvinnor i allra största utsträckning råkar ha möjligheter
              att starta och driva företag. Det här är ett bekymmer, särskilt
              som vi ser att vi behöver fler tjänsteföretag och att vi behöver
              exportera. Men ni är otroligt rigida.
            </seg>
            <seg n="ff1fe7f6">
              Ni vill avskaffa detta med hushållsnära tjänster och ROT-avdrag.
              Men framför allt är det de hushållsnära tjänsterna, som gett 7
              000 nya jobb, som ni riktar in er på. Många arbetslösa har fått
              jobb, och många nya företag växer fram. Men den möjligheten vill
              ni avskaffa. Jag tror att det kommer att vara många väljare som
              tycker att det är otroligt tråkigt om det blir på det sättet,
              så en sådan valdebatt ser jag fram emot.
            </seg>
            <seg n="32e5a4fa">
              Jag tror att den privata tjänstesektorn snarare kommer att växa.
              Både ROT-avdrag och hushållsnära tjänster, så kallade HUS-avdrag,
              har minskat svartarbetet. De anställda inom sektorn har professionaliserats
              i sitt arbete och har en större trygghet. Detta skapar också nya
              möjligheter när det gäller företagandet.
            </seg>
            <seg n="7517891e">
              Ni vill återinföra förmögenhetsskatten och därmed avskaffa en
              möjlighet som ger kapital till företagen.
            </seg>
            <seg n="1fda704d">
              En viktig sak som jag har reagerat på är att ni vill avskaffa
              de kvinnliga ambassadörerna för kvinnors företagande. Detta med
              880 kraftfulla och duktiga kvinnor som åker land och rike runt
              för att bli synliga som förebilder för kvinnor som vill starta
              och driva företag vill ni ta bort.
            </seg>
            <seg n="e0285cb9">
              Vilka signaler sänder ni till landets företagare när ni lägger
              fram en sådan politik? I den kommande valrörelsen tar jag gärna
              en debatt om det bästa alternativet för landets företagare.
            </seg>
          </u>
          <note type="speaker" n="da0cd791">
            Anf. 55 BÖRJE VESTLUND (s):
          </note>
          <u who="borje_vestlund_48292a" xml:id="i-b7d32d3fda015b0c-5" n="553a784f">
            <seg n="428fd4e5">
              Herr talman! Nej, vi socialdemokrater tycker inte att 800 kvinnor
              ska arbeta gratis åt regeringen för att man ska kunna föra ut
              sitt budskap om kvinnors företagande. Frågan är mycket viktigare
              än så. Vi vill se till att det finns pengar så att fler kvinnor
              kan starta företag. Det är vår politik, och jag tror att den håller
              ganska väl i en valdebatt.
            </seg>
            <seg n="c986591f">
              Maud Olofsson tar i den här typen av debatter alltid upp att
              företagarna har fått 25 procents minskade kostnader för att anställa
              unga. Men, Maud Olofsson, hur kan det då komma sig att Sverige
              har den näst högsta ungdomsarbetslösheten i hela EU? Hur kan Maud
              Olofsson i så fall förklara det? Det kan ju inte bero på skatteavdraget,
              utan det måste finnas djupare orsaker. I alla debatter hävdar
              Maud Olofsson att ungdomsarbetslösheten annars skulle öka. Men
              Maud Olofsson har inte en aning om detta.
            </seg>
            <seg n="02722f2e">
              På samma sätt är det när jag frågar om mosterskatten, om effekten
              av borttagandet av förmögenhetsskatten. Inte heller där kan Maud
              Olofsson ge ett svar, för hon vet inte hur mycket pengar som har
              kommit tillbaka till Sverige.
            </seg>
            <seg n="7d9d7306">
              Mycket här är alltså ett rent spekulerande och, som vanligt,
              prat.
            </seg>
            <seg n="7f98a62b">
              7 000 nya jobb säger Maud Olofsson att ROT-avdraget och RUT-avdraget
              totalt har gett. Men hur mycket av detta som gäller hushållsnära
              tjänster vet Maud Olofsson inte ett dugg om.
            </seg>
            <seg n="07c5a2b2">
              Maud Olofsson talar också om vinsten inom vård och barnomsorg.
              Nej, vi är inte emot vinst inom vård och barnomsorg. Däremot är
              vi noga med att det ska finnas en kvalitet i de här verksamheterna.
            </seg>
            <seg n="3a28ddc2">
              Maud Olofsson säger också att det i huvudsak är kvinnor som är
              företagare på området. Men det är i huvudsak riskkapitalföretag
              som har den största andelen på området. Så påstå inte att det
              här har skapat så många jobb för kvinnor! Kvinnor startade de
              här företagen. Men efter en tid blev företagen uppköpta. Det är
              sanningen. Om detta finns det ganska bra rapporter.
            </seg>
            <seg n="9fc19fc2">
              Frågan kvarstår: Vad ska Maud Olofsson göra för att öka företagandet?
              Att svara på den frågan har Maud Olofsson i sina tre inlägg inte
              lyckats klara av.
            </seg>
          </u>
          <note type="speaker" n="7be69a5f">
            Anf. 56 Näringsminister MAUD OLOFSSON (c):
          </note>
          <u who="maud_olofsson_7aa61f" xml:id="i-6762b59c78489259-18" n="99615233">
            <seg n="ed51f51e">
              Herr talman! Jag tror att alla företag som granskar vad regeringen
              gjort ser att det har hänt väldigt många positiva saker. Hundra
              åtgärder för ett bättre företagsklimat är ett ambitiöst och bra
              arbete under de senaste tre åren. Här finns sänkta skatter, regelförenklingar,
              en handlingsplan för kulturella och kreativa näringar, satsningar
              på kvinnor, satsningar på ungdomar, satsningar på turism, en snabbare
              skuldsanering, förmånsrätten ja, väldigt länge skulle jag kunna
              stå här och räkna upp åtgärder.
            </seg>
            <seg n="c09a9cff">
              Det är klart att det spelar roll att man har egen erfarenhet
              från företagsvärlden. Det gör att det går lättare att genomföra
              saker. Men man ska veta att det med den opposition som nu är formerad
              kommer att bli väldigt stora effekter för svensk företagsamhet
              i form av ökade kostnader, en mindre flexibilitet, en mindre öppenhet
              och mindre möjligheter att driva företag inom den offentliga sektorn.
            </seg>
            <seg n="13a226c3">
              Om ungdomsarbetslösheten är hög är det omöjligt att förstå varför
              man ska ha straffskatt för att anställa unga. Det borde i stället
              gå åt det andra hållet. Jag tror att landets ungdomar ska fundera
              en hel del på den politik som oppositionen tänker sig föra. Straffar
              vi ut ungdomar har vi inga som tar över i företagen. Inte heller
              har vi då den kompetens som ungdomar står för.
            </seg>
            <seg n="4d591622">
              Till sist: Jag tror visst på Börje Vestlunds engagemang när det
              gäller företagarfrågor. Tyvärr tillhör han ett parti och en opposition
              som inte har någon möjlighet att föreslå och genomföra konkreta
              åtgärder för företagandet.
            </seg>
            <seg n="d69ef1df">
              Jag är mycket stolt över att ha fått vara näringsminister i den
              nuvarande regeringen och tar gärna i den kommande valrörelsen
              en debatt om företagsklimatet i Sverige.
            </seg>
            <seg n="e6fc91cc">
              Med dessa ord önskar jag Börje Vestlund god jul och tackar för
              det gångna årets debatter. Jag önskar också herr talmannen och
              övriga god jul.
            </seg>
          </u>
          <note n="0a62af65">
            (TALMANNEN: Tack detsamma!)
          </note>
          <note n="34eb0528">
            Överläggningen var härmed avslutad.
          </note>
          <note n="ed6017ae">
            10 § Svar på interpellation 2009/10:136 om effekter av vårdnads-bidraget
          </note>
          <note type="speaker" n="3b11108f">
            Anf. 57 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-45c5ef6b1c2baace-0" n="a10c2a8b">
            <seg n="6da97228">
              Herr talman! Veronica Palm har frågat mig om jag avser att vidta
              några åtgärder med anledning av att förskolor läggs ned på grund
              av införandet av vårdnadsbidrag.
            </seg>
            <seg n="b1a95dde">
              Jag vill börja med att tacka för frågorna och tillfället att
              framföra mina och regeringens värderingar i familjepolitiken.
            </seg>
            <seg n="450017a0">
              Den självklara utgångspunkten för regeringen är att familjepolitiken
              måste inriktas på att så långt som möjligt fungera för alla barn
              och alla barnfamiljer. Därför är det viktigt med valfrihet och
              flexibilitet. Vårdnadsbidraget ökar valmöjligheterna och gör det
              möjligt för fler att anpassa arbetstid och föräldraledighetens
              längd utifrån barnets behov och föräldrarnas egna önskemål.
            </seg>
            <seg n="b7c6c933">
              Vårdnadsbidraget är en reform med ett tydligt barn- och valfrihetsperspektiv.
              Det är vår utgångspunkt att barnomsorg ska organiseras utifrån
              barnets bästa inte utifrån förskolans, kommunens eller olika myndigheters
              behov och önskemål. Barn är olika och behöver olika former av
              omsorg, i synnerhet när de är små. Förskolan är bra och ska självfallet
              vara kvar och vidareutvecklas.
            </seg>
            <seg n="a05fa7eb">
              Vårdnadsbidraget är frivilligt för kommunerna att införa och
              deras skyldighet att enligt skollagen erbjuda barn som stadigvarande
              vistas i kommunen en plats i förskoleverksamhet kvarstår alltjämt
              oavsett om kommunen har infört vårdnadsbidrag eller ej.
            </seg>
            <seg n="bd6b1c8b">
              Vi vet att det finns en del barn som mår bra av att vara hemma
              längre än den tid som föräldraförsäkringen medger. För andra barn
              är förskolan av helt avgörande betydelse. Barn är olika, växer
              upp under olika förhållanden och har därför olika behov. Att bygga
              förutsättningar där vi som vuxna kan möta varje enskilt barn är
              naturligtvis vad vi bör sträva mot.
            </seg>
            <seg n="6a28bd39">
              Vi tror på föräldrarna. Föräldrarna är de som har huvudansvaret
              för barnets välbefinnande och som ska se till barnets bästa. Föräldrarna
              är också de som oftast känner sina barn bäst och statens roll
              i sammanhanget är att stödja föräldrarna i deras val.
            </seg>
            <seg n="bc2921fc">
              Vårdnadsbidrag kan vara en lösning för alla de familjer som upplever
              att de har för lite tid för sina små barn. Det kan underlätta
              för föräldrar att kombinera arbete och familjeliv, eftersom vårdnadsbidraget
              kan utges även när man arbetar. Men även de som av andra skäl
              söker alternativ till förskolan kan få stor nytta av vårdnadsbidraget
              exempelvis föräldrar med infektions- eller ljudkänsliga barn eller
              de som har arbetstider som inte är anpassade efter förskolans
              öppettider.
            </seg>
            <seg n="b4d71530">
              Barnets utveckling och integration ligger i barnets och föräldrarnas
              intresse oavsett nationalitet och bakgrund. En faktor av betydelse
              i detta sammanhang är deltagande i förskola, en verksamhet vars
              pedagogiska uppdrag kommer att utvecklas och stärkas med regeringens
              satsningar. Dessutom sker en utökning av allmän förskola till
              att även omfatta treåringar från 2010. Därmed får föräldrar möjlighet
              att välja en högkvalitativ förskola på hel eller deltid. Det senare
              alternativet kan kombineras med ett reducerat vårdnadsbidrag.
              Oavsett om föräldrarna uppbär vårdnadsbidrag eller inte kvarstår
              också möjligheten till deltagande i den öppna förskolan.
            </seg>
            <seg n="ed6286c6">
              En annan viktig faktor för språkutveckling och integration av
              barn med invandrarbakgrund är föräldrarnas språkkunskaper och
              integration, som i sin tur påverkas av möjligheten till arbete
              och egen försörjning. Regeringens mest prioriterade fråga är att
              sätta fokus på jobben och minska utanförskapet. Min bedömning
              är att arbetslinjen och regeringens åtgärder på det arbetsmarknadspolitiska
              området kommer att bidra till ökad integration för såväl barn
              som föräldrar med invandrarbakgrund. Människors möjlighet till
              god välfärd, frihet och integration i det svenska samhället bygger
              på förutsättningen att kunna försörja sig själva.
            </seg>
            <seg n="e7d31a57">
              Regeringen genomför även andra reformer på det familjepolitiska
              området. Barnomsorgspengen ökar mångfalden i förskoleverksamheten
              och skolbarnsomsorgen, och ger därmed föräldrar möjlighet att
              välja den verksamhet som passar dem och deras barn. Kommunernas
              skyldighet att erbjuda förskoleverksamhet och skolbarnsomsorg
              med god kvalitet kvarstår, och förskolans kvalitet kommer också
              att förstärkas i och med regeringens satsningar på att förtydliga
              vissa delar i läroplanen för förskolan.
            </seg>
          </u>
          <note type="speaker" n="8f4fec1d">
            Anf. 58 VERONICA PALM (s):
          </note>
          <u who="veronica_palm_ed0547" xml:id="i-00497e165e33dd16-0" n="639e84f1">
            <seg n="185df7d0">
              Herr talman! Jag tycker att detta är en spännande diskussion
              om vårdnadsbidraget, för den visar att det finns olika syn på
              familjepolitik och de små barnens rättigheter i svensk politik.
            </seg>
            <seg n="a582e529">
              Jag är stolt över att det socialdemokratiska partiet har tagit
              flera steg framåt när det gäller familjepolitiken. Bland annat
              har vi på vår senaste kongress markerat vikten och behovet av
              att värna stjärnfamiljen. Den omfattar inte bara den traditionella
              kärnfamiljen utan också alla andra former av familjebildningar,
              som kanske är vanligare i den här staden. Det är barn som har
              två mammor eller två pappor, en bonusmamma eller ett extrasyskon
              olika former av familjer. Jag tycker att det är viktigt.
            </seg>
            <seg n="66159c4a">
              Det är därför jag tycker att det socialministern började prata
              om, kvalitet i förskolan, är centralt. Barnen är små när de börjar,
              och jag skulle aldrig vilja lämna mitt lilla barn till en förskola
              där jag inte kände mig trygg och där jag inte kände att det var
              bra kvalitet. Därför gör det mig väldigt upprörd när jag ser hur
              bristerna i kvaliteten breder ut sig just på förskolans område
              och att det är just barnen som får betala regeringens politik.
            </seg>
            <seg n="1b71e703">
              I Helsingfors har vi exemplet Kulturkrabaten AB, som i praktiken
              fick alla förskolor i Årsta till ett underpris och därmed har
              monopol. Ett år senare gör de en vinst på över 4 miljoner kronor.
              Det är ett slöseri med resurser, och för mig är det ganska logiskt
              att skattepengar avsedda för förskoleverksamhet också ska gå till
              det.
            </seg>
            <seg n="d4aa5dd9">
              Ministern säger att vårdnadsbidraget kan vara ett sätt för dem
              som har en arbetstid som inte är anpassad till förskolans öppettider
              att kunna kombinera. Då måste man ju fråga sig: Vad är förskolan
              till för? Är den bara till för de barn som passar in i de mallar
              som politiker tycker passar, eller är den till för att vara både
              en pedagogisk utveckling för varje enskilt barn en rättighet och
              ett sätt för varje familj att få sitt livspussel att gå ihop?
              För mig är det logiskt att säga att jag vill utveckla och modernisera
              förskolan snarare än att gå tillbaka, och då är barnomsorg på
              obekväm arbetstid en förutsättning i ett modernt Sverige.
            </seg>
            <seg n="cf6ec215">
              Huvudfrågan, alltså den fråga jag ställde till statsrådet och
              som inte rörde familjepolitik generellt, handlade om effekterna.
              Nu ser vi effekterna av vårdnadsbidraget. Förskolan Smultronstället
              i Rinkeby-Kista i Helsingfors har tvingats lägga ned. En rak konsekvens
              av vårdnadsbidragets införande är att Rinkeby-Kistas förskolor
              får 15 miljoner kronor mindre till att bedriva förskoleverksamhet.
              Det beror inte på att fler kvinnor i Rinkeby-Kista har gått ut
              i arbete och valt att ha en barnflicka hemma, utan det beror på
              att fler kvinnor som redan har svag förankring på svensk arbetsmarknad
              är hemma utan någon ersättning alls utöver vårdnadsbidraget.
            </seg>
            <seg n="10130ab2">
              Min oro är inte bara för dessa kvinnor som ytterligare låses
              in utan också och kanske framför allt för de barn som inte får
              möjligheten att möta det svenska språket och det svenska samhället
              och som inte får möjligheten att få svenska kompisar. De får inte
              det för att deras mammor i ett så kallat valfrihetstänkande blir
              inlåsta i hemmet. Var det meningen, Göran Hägglund? Var det så
              här det skulle bli?
            </seg>
          </u>
          <note type="speaker" n="b33f53b6">
            Anf. 59 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-45c5ef6b1c2baace-1" n="a10c2a8b">
            <seg n="1a50e052">
              Herr talman! Först och främst är det viktigt att det finns olika
              former. Eftersom barn är olika, familjer är olika och barnen har
              olika förutsättningar och behov kan man fundera på vem som är
              bäst lämpad att avgöra vad som är bäst för Kalle eller Stina.
              I min syn på människan ingår att det är föräldrarna som är de
              bästa att se till barnens behov. Det är inte kommunalrådet, borgarrådet
              eller ens talmannen i Sveriges riksdag som vet varje enskilt barns
              bästa, utan det är faktiskt föräldrarna som gör det. Detta är
              också utgångspunkten för att det bör finnas en uppsättning olika
              alternativ så att föräldrar kan välja det som är bäst för just
              deras barn.
            </seg>
            <seg n="1f2d1527">
              Många väljer den kommunala barnomsorgen, andra väljer barnomsorg
              som är kommunalt finansierad men utförs av någon annan, och en
              tredje väljer vårdnadsbidrag. Någon annan kanske kommer att välja
              barnomsorgspengen när den kommer på plats. I min värld är detta
              något alldeles utmärkt eftersom jag tilltror föräldrarna möjlighet
              och myndighet att själva fatta sina egna beslut.
            </seg>
            <seg n="3bc5e37f">
              Om det nu är någon verksamhet som behöver läggas ned, vilket
              vi har sett uppgifter om, ska vi komma ihåg att det läggs ned
              verksamheter, och har gjorts i alla tider, beroende på att barnkullar
              kanske har blivit mindre i området eller att det har skett andra
              förändringar som inte behöver vara dåliga utan är naturliga förändringar.
            </seg>
            <seg n="cc4f37c3">
              Om det nu skulle visa sig att föräldrar väljer en annan omsorgsform
              än den som passar Veronica Palm och hennes partikamrater och det
              leder till att det blir färre barn som går i förskola, tycker
              jag inte att det är en konstig utveckling utan en utveckling som
              är bra så länge den rimmar med föräldrarnas egna önskemål om att
              själva möta sina barns behov. Det gäller att komma ihåg vad som
              är till för vad. Förskolan är till för barn, barn som efterfrågar
              den och vars föräldrar efterfrågar den. Barnen är inte till för
              förskolans skull.
            </seg>
            <seg n="9034a53b">
              Valfriheten innebär att människor väljer utifrån vad de själva
              anser vara bäst, i det här fallet för sina barn. Om det får till
              konsekvens att underlaget för en viss verksamhet dras undan tycker
              jag inte att det är något konstigt så länge som människor har
              valt efter sitt eget önskemål.
            </seg>
            <seg n="598e94cb">
              Vårdnadsbidraget är ingen överbetalning av småbarnsföräldrar.
              Det går heller inte att kombinera med bidrag och ersättningar.
              Och det är knappast någon som väljer vårdnadsbidrag av ekonomiska
              skäl, för då finns det andra system som bättre tillgodoser ekonomiska
              önskemål. Men är man ute efter möjligheten att tillbringa tid
              tillsammans med sina barn ger vårdnadsbidraget en möjlighet för
              fler, inte för alla, att prioritera tid tillsammans med sina barn.
              Och det är just det som är syftet, herr talman.
            </seg>
          </u>
          <note type="speaker" n="59091a53">
            Anf. 60 VERONICA PALM (s):
          </note>
          <u who="veronica_palm_ed0547" xml:id="i-00497e165e33dd16-1" n="639e84f1">
            <seg n="c94cb47e">
              Herr talman! Nu kommer arbetsmarknadsministern precis in här
              i kammaren. Det är ju lägligt då vi pratar om en av de delar av
              regeringens politik där det så tydligt handlar om bidrag i stället
              för jobb. Vi vet att utanförskapet, såsom man räknade innan man
              kom i regeringsställning, har ökat med 70 000 personer sedan regeringen
              tillträdde, och vi vet att 100 000 människor i år har förlorat
              sina jobb. När man dessutom håller fast vid ett bidrag som låser
              fast kvinnor som har sämst förankring på svensk arbetsmarknad
              i ett riktigt utanförskap gör det mig orolig, för det är så, Göran
              Hägglund, att det är inte Kalle och Stina vi pratar om när vi
              pratar om RinkebyKista stadsdelsnämnd och förskolan Smultronstället,
              utan det är Ali och Leila och deras föräldrar. Vi pratar om de
              kvinnor som står längst ifrån arbetsmarknaden.
            </seg>
            <seg n="a78bef20">
              Om ministern hade haft möjlighet att ge dessa kvinnor en starkare
              förankring på arbetsmarknaden, om han hade prioriterat att bryta
              deras utanförskap och prioriterat en jobbpolitik som faktiskt
              ger jobb och inte bara sänkta skatter till dem som har det bäst,
              så att de här kvinnorna hade fått möjlighet att komma in på svensk
              arbetsmarknad, då hade deras barn också fått möjlighet att finnas
              i förskola. Vi vet att integration i första hand handlar om arbetsmarknaden.
              Arbetsmarknaden är A och O för möjligheten att komma in i det
              svenska samhället. Att man lämnar dessa kvinnor kvar i sin förort
              och ställer dem helt utanför möjligheten att över huvud taget
              ta plats på arbetsmarknaden gör mig upprörd.
            </seg>
            <seg n="a20e9917">
              Än mer upprörd gör det mig när också deras barn stängs ute, när
              systemet är formulerat så att det enda som krävs för att du ska
              få ett vårdnadsbidrag är att du inte nyttjar kommunalt finansierad
              barnomsorg. Det betyder att de barn som gick på Smultronstället
              i RinkebyKista stadsdelsnämnd inte får möjlighet att träffa kompisar.
              De får inte möjlighet att träffa svenska pedagoger. De får ingen
              möjlighet att träna det svenska språket. De halkar efter redan
              från början. Det är inte deras fel. Det är inte deras mammors
              fel. Det är inte ens en gång Helsingforss kommunpolitikers fel.
              Det är ett system som är gjort för att några hemmafruar ska kunna
              få vara hemma, men som ger effekter på integrationen och för de
              barn som har det allra tuffast att komma in i det svenska samhället.
              Vi varnade för det här och visade på exempel från Norge, där de
              nu har en rödgrön regering som avskaffar det som de kallar för
              kontantstøtte för att det gav just de här effekterna.
            </seg>
            <seg n="24473353">
              Vårdnadsbidraget är dels ett slöseri med gemensamma resurser,
              dels ger det inte mer tid med barnen, eftersom de som har ekonomiska
              resurser fortsätter att jobba och anställer barnflicka. Men den
              tydligaste effekten är att barn som har svårt att komma in i det
              svenska samhället och föräldrar som inte finns på svensk arbetsmarknad
              får ännu sämre förutsättningar att ta del av det svenska samhället,
              och det gör mig upprörd. Jag ställer därför min fråga en gång
              till: Var det meningen att det skulle bli så här eller är du bekymrad
              av effekterna?
            </seg>
          </u>
          <note type="speaker" n="90450162">
            Anf. 61 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-3" n="c5853b62">
            <seg n="60c20a36">
              Herr talman! Jag hade inte tänkt lägga mig i den här debatten,
              men jag kan inte låta bli när Göran Hägglund medger här i debatten
              att vissa beslut kan få konsekvenser för verksamheter. Det kan
              innebära nedläggning av dagis, till och med välfungerande. Valfrihet
              för några kan få stora konsekvenser för andra.
            </seg>
            <seg n="cde2ac78">
              Då blir min fråga till Göran Hägglund: Innebär det då att ni
              kan redovisa i till exempel Örebro, där Kristdemokraterna styr
              tillsammans med de övriga borgerliga partierna, att införandet
              av vårdnadsbidraget kommer att innebära att flera dagis kommer
              att läggas ned? Det är egentligen vad socialministern står och
              säger här.
            </seg>
            <seg n="b998687f">
              Man borde inte vara förvånad över att det får de här effekterna.
              Precis som Veronica Palm tycker jag att gruppen i socialförsäkringsutskottet
              har varit oerhört tydlig med att det här kommer att få effekter,
              att dagis kommer att läggas ned och att vissa dagmammor kommer
              att försvinna. Men det är väl bra att det är jättetydligt.
            </seg>
            <seg n="d9558577">
              Bara för tydlighets skull, herr talman, skulle jag gärna vilja
              att socialministern här upprepar att om man inför vårdnadsbidraget
              kommer det att innebära att dagis kommer att läggas ned i vissa
              kommuner.
            </seg>
          </u>
          <note type="speaker" n="bc20dd33">
            Anf. 62 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-45c5ef6b1c2baace-2" n="a10c2a8b">
            <seg n="99b1dca9">
              Herr talman! För att ta den sista frågan först kan man vända
              på det och ställa frågan till Eva-Lena Jansson: Om det skulle
              vara så att fler föräldrar väljer att använda vårdnadsbidraget
              eller barnomsorgspengen, ska man då driva verksamheter vidare
              precis som om inget har hänt, även om det skulle vara väsentligt
              färre barn? Jag antar att hennes svar, i alla fall om hon tänker
              efter lite, kommer att bli att det offentligas service handlar
              om att serva dem som efterfrågar den. Är det så att människor
              i ett system som innebär mer valfrihet väljer andra former så
              att efterfrågan på den servicen minskar, är det självklart att
              det innebär att det får återverkningar för den servicen. Systemet
              finns till för människan, inte människan för systemet.
            </seg>
            <seg n="87029998">
              Veronica Palm ställde i sitt inlägg frågan: Var det meningen
              att det skulle bli så här? Och svaret är naturligtvis detsamma
              till henne, att vi ska ha en service. Och det finns ett lagstadgat
              krav på kommunerna att tillhandahålla förskoleplatser för att
              alla ska kunna få den service som de efterfrågar. Det är ingenting
              som ändras i och med att vårdnadsbidrag eller barnomsorgspeng
              införs.
            </seg>
            <seg n="f777e552">
              Veronica Palm säger, felaktigt: Det enda som krävs för att kunna
              få vårdnadsbidrag är att du inte utnyttjar förskola. Det är antingen
              ett slarv med hur orden faller eller ett medvetet sätt att försöka
              säga något annat än det som är sanningen, nämligen att vårdnadsbidrag
              inte får utgå till en person som under samma period uppbär ersättningar
              som till exempel grundar sig på föräldraskap, alltså att man har
              föräldrapenning, är ålderspensionär eller saknar arbete, för då
              har man ersättning från andra håll. Det finns alltså en mängd
              olika kriterier som måste uppfyllas för att man ska kunna få vårdnadsbidrag.
              Och vårdnadsbidraget är ett stöd till den som på annat sätt inte
              får del av det offentligas stöd till barnfamiljer.
            </seg>
            <seg n="462f9a64">
              Man kan också ställa frågan annorlunda: Anser Veronica Palm inte
              att de föräldrar som inte vill använda förskolan ska ha någon
              ersättning alls? Om jag använder den kommunala förskolan subventioneras
              jag med i storleksordningen 100 000 kronor per år. Det tycker
              jag är alldeles utmärkt. Så ska det vara. Alla barn ska ha rätt
              till en förskoleplats. Jag tycker samtidigt att de som väljer
              någonting annat ska ha stöd i det val de som föräldrar kommit
              fram till, utifrån vad de själva bedömer är det bästa för deras
              barn.
            </seg>
            <seg n="5dc68ee0">
              Jag menar att Veronica Palm fastnar i det resonemang som jag
              inledningsvis vände mig mot, nämligen att vi politiker bättre
              än föräldrarna själva kan avgöra vad som är bäst för deras barn.
              Jag tror politiker om väldigt mycket, men just när det gäller
              de egna barnen tror jag att det är föräldrarna som ska ha det
              avgörande inflytandet. De ska själva kunna välja hur de vill att
              barnens uppväxt ska vara om man ska använda den kommunala förskolan
              eller en annan aktör och om man ska utnyttja den kommande barnomsorgspengen
              eller vårdnadsbidraget.
            </seg>
            <seg n="3778f3ee">
              Barn är olika och därför ska det finnas olika lösningar, inte
              endast en som Socialdemokraterna i decennier excellerat i.
            </seg>
          </u>
          <note type="speaker" n="2867ebf3">
            Anf. 63 VERONICA PALM (s):
          </note>
          <u who="veronica_palm_ed0547" xml:id="i-00497e165e33dd16-2" n="639e84f1">
            <seg n="51856dcb">
              Herr talman! Socialministern har rätt i att det krävs att man
              inte samtidigt uppbär någon annan ersättning eller lön. Det betyder
              att det blir ännu tydligare att vårdnadsbidraget riktar sig till
              dem som är mest utsatta och har den absolut svagaste förankringen
              på den svenska arbetsmarknaden. Det är i de svenskfattiga förortsområdena
              i Helsingfors. Därmed blir man, även som barn, än mer svenskfattig
              i dessa förorter. Det gör mig orolig.
            </seg>
            <seg n="933dadbe">
              Jag vill ha en förskola med kvalitet. Jag vill att skattepengar
              avsatta till förskolan också ska gå till förskolan. Jag vill ha
              en förskola som finns där när familjen behöver den, att man inte
              ska stöpas i samma mall. Jag vill ha en förskola där man har valfrihet
              på riktigt, där man kan påverka på riktigt. Jag vill ha en modern
              förskola som utvecklas utifrån hur den moderna familjen ser ut,
              exempelvis stjärnfamiljer, och utifrån det liv som man lever.
              Livet är i dag mer komplext och innebär mer pusslande vad gäller
              tider och annat för att få ordning på det. Då måste förskolan
              finnas där som en service för föräldrarna och med pedagogisk kvalitet
              för barnen, för familjer är olika.
            </seg>
            <seg n="b106c76d">
              Jag kan utifrån denna debatt konstatera att svaret från socialministern
              är att det var meningen att det skulle bli så här. Det viktigaste
              för de kvinnor som nu drabbas av vårdnadsbidraget är inte mer
              bidrag utan bra förskola och en återupprättad jobbpolitik. Det
              betyder att kvinnorna, också i svenskfattiga områden med svag
              förankring på arbetsmarknaden, har rätt till jobb, inte bara till
              bidrag.
            </seg>
            <seg n="1c0b33e3">
              Slutligen vill jag önska ministern god jul!
            </seg>
          </u>
          <note type="speaker" n="0c6ea391">
            Anf. 64 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-4" n="c5853b62">
            <seg n="a760b338">
              Herr talman! Då fick jag svar, nämligen att valfrihet för några
              kan innebära att den som bestämt sig för att välja kommunal barnomsorg
              i ett visst bostadsområde, precis som Veronica tog upp, kan bli
              nekad barnomsorg i närheten eftersom barnstugan i området behöver
              stängas då många människor i det upptagningsområdet väljer vårdnadsbidrag.
              Vi ser att det blir konsekvensen. Det var bra att socialministern
              var tydlig med det.
            </seg>
            <seg n="9a2580df">
              Vi ser att det också, som Veronica Palm sade, får effekter på
              arbetslivet, på integrationen och framför allt på barns utveckling.
              Att man så konsekvent diskuterar valfriheten är lite intressant
              i sammanhanget eftersom valfriheten innebär noll för några och
              mycket för andra, beroende på vilka som har möjlighet till denna
              så kallade valfrihet som Göran Hägglund säger.
            </seg>
            <seg n="d7d4a46f">
              Regeringen hade kunnat, om den velat, utöka föräldraförsäkringen
              och koppla den bland annat till om man har inkomst eller inte.
              Som jag förstått vårdnadsbidraget kan man faktiskt ha det fastän
              man inte är hemma med sina barn. Det är i sig häpnadsväckande
              att man anställer en barnflicka men har inte mer tid med barnen.
              I stället är det någon annan som tar hand om dem.
            </seg>
            <seg n="6a03ccba">
              Min uppfattning är att de skattepengar vi skjuter in i kommunal
              verksamhet naturligtvis ska gå tillbaka till verksamheten och
              gynna de barn som befinner sig där, inte privata vinstintressen.
            </seg>
          </u>
          <note type="speaker" n="7cfcd3dc">
            Anf. 65 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-45c5ef6b1c2baace-3" n="a10c2a8b">
            <seg n="d4d0dc56">
              Herr talman! Jag har begränsad tilltro till att det jag nu kommer
              att säga räcker, men jag säger ändå att min idé, och majoritetens
              i parlamentet, är att det är människors efterfrågan som avgör
              hur utbudet ser ut. Om alla valde vårdnadsbidrag skulle det inte
              finnas något skäl att upprätthålla en stor förskoleverksamhet.
              Om alla i stället efterfrågade förskola skulle det inte existera
              några vårdnadsbidrag. Valfrihet har den poängen att det får konsekvenser
              när människor gör sina fria val.
            </seg>
            <seg n="1c98c637">
              Mina motdebattörer, eller meddebattörer, använder uttryck som
              bygger på föreställningen att människor inte vet sitt eget bästa.
              Man menar att vi politiker vet väldigt mycket mer än vad människorna
              själva begriper, och därför lägger vi fast en enda form som ska
              passa alla småbarnsföräldrar.
            </seg>
            <seg n="6727c2f4">
              Det rimmar inte med mitt synsätt. Eftersom barn är olika och
              vuxna människor är olika tycker jag att det ska finnas en lång
              rad instrument som man kan använda för att möta det enskilda barnets
              behov. Därför utvecklar vi nya modeller där vårdnadsbidraget och
              barnomsorgspengen är ett par nya former som kompletterar det som
              redan finns i form av förskola, öppen förskola och annat som är
              till hjälp och stöd för småbarnsföräldrar.
            </seg>
            <seg n="2f64c49e">
              Eva-Lena Jansson försöker alltid lägga ord i min mun. Jag säger
              därför ännu en gång att det offentliga har till uppgift att när
              det gäller barnomsorg möta och tillgodose alla de behov som småbarnsföräldrar
              har. Om förskolor efterfrågas ska dessa tillhandahållas. Det har
              vi till och med lagfäst. I konsekvensens namn tycker jag att det
              då även är rimligt att den som vill någonting annat ska ha möjlighet
              att få del av det.
            </seg>
            <seg n="33023608">
              Hur det än är med dessa meningsskiljaktigheter, herr talman,
              vill jag passa på att önska alla närvarande en riktigt god jul.
            </seg>
          </u>
          <note n="34eb0528">
            Överläggningen var härmed avslutad.
          </note>
          <note n="11377cf8">
            11 § Svar på interpellation 2009/10:146 om deltidsregeln och
            arbetslinjen
          </note>
          <note type="speaker" n="34bcacd7">
            Anf. 66 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-dd5a1c3c40d2fb90-0" n="160acc68">
            <seg n="072ea2c4">
              Herr talman! Meeri Wasberg har frågat mig vilka initiativ jag
              avser att ta för att arbetslösa inte genom regelverket ska tvingas
              tacka nej till arbete. Meeri Wasberg har även frågat mig vilka
              initiativ jag avser att ta för att öka incitamenten för att arbetsgivarna
              ska erbjuda anställningar på heltid.
            </seg>
            <seg n="8139164c">
              En av regeringens främsta prioriteringar är att alla som vill
              och kan arbeta ska ges möjlighet att göra det. Regeringen har
              därför under innevarande mandatperiod tagit initiativ till omfattande
              åtgärder för att främja sysselsättningen och bryta utanförskapet.
            </seg>
            <seg n="3f708504">
              Arbetslöshetsförsäkringen är en omställningsförsäkring och utgångspunkten
              i försäkringen är att människor ska ges förutsättningar för att
              hantera omställning mellan arbeten. Jag har med den utgångspunkten
              mycket svårt att se hur flera års deltidsarbetslöshet kan vara
              ett led i en sådan omställning.
            </seg>
            <seg n="40b14aa9">
              Deltidsarbete, för den som vill och kan arbeta mer, kan vara
              utmärkt under förutsättning att det handlar om en begränsad tid.
              Visar det sig att deltidsarbetet inte leder till ett heltidsarbete
              kan det vara mer effektivt, och därmed förenligt med arbetslinjen,
              att personen i stället söker arbete på heltid.
            </seg>
            <seg n="da9f2361">
              Erfarenheten visar att sannolikheten att komma tillbaka i arbete
              minskar med tiden i arbetslöshet. Regeringen anser därför att
              de deltidsarbetande som vill arbeta heltid måste kunna få chansen
              att göra det. Det var mot denna bakgrund som regeringen beslutade
              att avskaffa den tidigare begränsningsregeln och ersätta den med
              en ny mer rättvis regel.
            </seg>
            <seg n="2e4c3d07">
              Nuvarande begränsningsregel ger möjlighet att arbeta deltid och
              få arbetslöshetsersättning under en begränsad tid. Detta förstärker
              de deltidsarbetslösas incitament att söka heltidsarbete och sätter
              därmed press på arbetsgivarna att i större utsträckning erbjuda
              heltidsarbete. De deltidsarbetslösas drivkraft att i större utsträckning
              söka heltidsjobb i kombination med att det är kostsamt att byta
              ut personal är incitament för arbetsgivare att erbjuda heltidsanställning
              i stället för att nyanställa på deltid.
            </seg>
            <seg n="bc0103e2">
              Avslutningsvis vill jag framhålla att jag även fortsättningsvis
              avser att bedriva en politik som främjar sysselsättning och företagande
              och på så sätt öka chanserna till fler heltidsanställningar.
            </seg>
            <seg n="c575639b">
              Mot bakgrund av ovanstående har jag inte för avsikt att ta några
              ytterligare initiativ med anledning av Meeri Wasbergs frågor.
            </seg>
          </u>
          <note type="speaker" n="a4d73d50">
            Anf. 67 MEERI WASBERG (s):
          </note>
          <u who="unknown" xml:id="i-dd5a1c3c40d2fb90-1" n="160acc68">
            <seg n="fc1a181a">
              Herr talman! Jag vill inledningsvis säga att det är glädjande
              att se att statsrådet Littorin är på benen igen. Jag tillhör inte
              dem som är lite cyniskt lagda, så jag vill inte att någon ska
              utsättas för den av er försämrade sjukförsäkring som just nu börjar
              skörda sina offer.
            </seg>
            <seg n="5574163c">
              Jag vill också tacka Littorin för svaret, även om det visar att
              regeringen Reinfeldt inte har för avsikt att återupprätta arbetslinjen
              på riktigt. Det gick an att inför valet 2006 göra sig bred över
              behovet av att återupprätta arbetslinjen, men nu när regeringen
              Reinfeldt och statsrådet Littorin verkligen har ansvaret och makten
              att förändra väljer ni i stället att försämra. Det är lite svårt
              att förstå. Jag tror dessutom inte att jag är ensam om att inte
              riktigt förstå hur det som vi i dag debatterar skulle vara förenligt
              med arbetslinjen. Rimligtvis borde varje timme räknas.
            </seg>
            <seg n="5403c413">
              Statsrådet säger som vi precis hörde i sitt svar: Deltidsarbete,
              för den som vill och kan arbeta mer, kan vara utmärkt under förutsättning
              att det handlar om en begränsad tid. Visar det sig att deltidsarbetet
              inte leder till ett heltidsarbete kan det vara mer effektivt,
              och därmed förenligt med arbetslinjen, att personen i stället
              söker arbete på heltid. På sitt sätt finns så klart ett uns av
              logik i detta. Om deltidsarbetet inte leder till heltid bör personen
              söka ett annat arbete på heltid eller kanske komplettera med ytterligare
              arbete på deltid.
            </seg>
            <seg n="83135b42">
              Statsrådet väljer dock att bortse från att en viktig faktor när
              det gäller arbetssökande är vikten av att bibehålla och förädla
              sin kompetens samt att visa för potentiella arbetsgivare att man
              är aktiv. Det kan vara svårt att få arbetsgivares förståelse när
              man avstår från att arbeta de timmar som dyker upp. Att försvara
              sig med att man vill ha arbete på heltid kanske inte räcker.
            </seg>
            <seg n="f8edb607">
              Lite längre ned i texten blir det riktigt svårt att få ihop logiken.
              Ministern försöker förklara deltidsregeln som ett sätt att undvika
              och komma åt långtidsarbetslöshet och anser att det skulle handla
              om att den som vill arbeta på heltid ska få göra det. Ministern
              försöker förklara att den här deltidsregeln är ett incitament
              för de deltidsarbetslösa att söka heltidsarbete och därmed sätter
              press på arbetsgivarna. Det är helt och hållet bortom all logik.
              Arbetsgivarna brukar anställa arbetskraft i den omfattning de
              har behov av, och arbetsgivarens behov ökar inte bara för att
              till exempel Anna Jonassons 75 deltidsdagar tar slut.
            </seg>
            <seg n="290315f9">
              Det finns inga egentliga incitament för arbetsgivarna att anställa
              personer på heltid som i dag arbetar deltid. Statsrådet talar
              om kostnader för att byta personal. Javisst, men låt oss konstatera
              att den kostnaden är väldigt olika i olika branscher och att den
              aldrig har avhållit arbetsgivare från att byta personal.
            </seg>
            <seg n="ed9744d1">
              Regeringen Reinfeldt och statsrådet Littorin har flera gånger
              visat att de tror på ekonomiska styrmedel, men det verkar bara
              gälla för löntagarna och i fråga om våra gemensamma trygghetssystem,
              såsom arbetslöshetsförsäkringen och sjukförsäkringen. Vi ser inga
              förslag som jämnar ut oddsen för bland annat arbetsgivare och
              arbetstagare. Tror ni eller tror ni inte på ekonomiska styrmedel?
            </seg>
            <seg n="64837479">
              Jag tycker att det bästa man kan säga om regeringens politik
              är att den är konsekvent. Den ställer krav på löntagarna, på de
              arbetslösa, på de sjuka på alla dem som Moderaterna i valrörelsen
              2006 sade sig värna. Det är ingen överdrift att kalla detta för
              den kalla handens politik.
            </seg>
            <seg n="47efc848">
              Med detta sagt vill jag gärna ge statsrådet Littorin chans att
              svara på frågan på nytt. Vilka initiativ avser statsrådet att
              ta för att se till att arbetslöshetsförsäkringen verkligen bidrar
              till en arbetslinje och inte till en arbetslöshetslinje, när det
              gäller både de arbetslösa som tvingas tacka nej till arbete och
              att öka incitamenten för arbetsgivarna att anställa på heltid?
            </seg>
          </u>
          <note type="speaker" n="49529149">
            Anf. 68 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-5" n="c5853b62">
            <seg n="eda944f1">
              Herr talman! Efter valet 2006 fick vi en borgerlig majoritet
              i Örebro kommun, där jag bor. Det första man gjorde i kommunfullmäktige
              var att riva upp beslutet som Socialdemokraterna ihop med Vänsterpartiet
              hade fattat om att införa rätten till heltid; alla nyanställningar
              som skulle tillsättas skulle vara på heltid. Sedan dess har deltiderna
              och antalet timanställda ökat. Just nu ligger deltiderna någonstans
              på 1 200 personer i Örebro, och typ 2 000 har timanställningar.
              Man kan säga att det hänger ihop lite med regeringens politik.
              Det man sade var att det skulle löna sig att arbeta, men man sade
              aldrig hur mycket det skulle löna sig att arbeta.
            </seg>
            <seg n="27945d6e">
              Jag har tidigare tagit upp deltidsproblematiken med ett politiskt
              uppdrag i debatten. En kvinna från Örebro som har ett politiskt
              uppdrag på sex timmar i månaden har blivit utförsäkrad, eftersom
              man anser att hon har ett betydande och omfattande uppdrag. Detta
              omfattas naturligtvis av deltidsarbetslösheten och begränsningsperioden.
              Personen i fråga har naturligtvis sökt heltidsarbete hela tiden
              och anser att möjligheterna att ha ett politiskt uppdrag inte
              ska begränsas på grund av att man får en heltidsanställning någon
              annanstans. Rätten att ha ett politiskt uppdrag finns inskriven
              i kommunallagen. Ingen ska kunna förbjudas att ha ett sådant.
            </seg>
            <seg n="cbf5d9bd">
              Utifrån Meeri Wasbergs interpellation kan man fundera på hur
              det främjar arbetslinjen och minskandet av utanförskapet när personer
              tvingas säga upp sina tim- och deltidsanställningar och lämna
              politiska uppdrag, för att, som man säger, stå till arbetsmarknadens
              förfogande på heltid, trots att de gjort allt som står i deras
              makt för att få ett heltidsarbete.
            </seg>
            <seg n="7daa16cb">
              Regeringen och statsrådet Littorin skriver i interpellationssvaret:
              Visar det sig att deltidsarbetet inte leder till ett heltidsarbete
              kan det vara mer effektivt, och därmed förenligt med arbetslinjen,
              att personen i stället söker arbete på heltid, det vill säga går
              på a-kassa. Man undrar om det är en ny inställning från regeringens
              sida. Jag känner inte igen det här sedan tidigare. Men jag tolkar
              det i alla fall som att budskapet till många är att regeringens
              linje när det gäller deltidsarbetslöshet är krånglig och inte
              medverkar till arbetslinjen och att man därför kanske borde säga
              upp sig från sitt deltidsarbete. Är det korrekt uppfattat?
            </seg>
            <seg n="bb4a42b7">
              Herr talman! Jag vill också peka på det som herr Littorin har
              skrivit i slutet på interpellationssvaret till Meeri Wasberg om
              att begränsningsregeln för deltidsarbetslösa skapar ett incitament
              även för arbetsgivarna och sätter press på dem att i större utsträckning
              erbjuda heltidsarbete. Kan vi få konkreta exempel från statsrådet
              Littorin på var, när och hur det här har gett arbetsgivarna incitament?
              Jag har i alla fall hittills inte sett några tydliga effekter.
              Det vore väl bra om vi fick några konkreta exempel på hur många
              personer det gäller, hur många heltider det har gett och hur många
              som har fått arbete. Det vore intressant att veta.
            </seg>
            <seg n="964b28de">
              Det jag vet är att antalet deltidsarbetslösa har minskat. Men
              det hänger inte samman med att de har fått heltid, utan de har
              blivit utförsäkrade och anser sig därmed inte vara anmälda till
              Arbetsförmedlingen, eftersom de ändå inte får någon ersättning
              från sin a-kassa. De har inte fått heltidsarbete, utan är fortfarande
              deltidsarbetslösa, men utan rätt till ersättning, trots att de
              gör allt för att kunna få heltidsarbete.
            </seg>
            <seg n="dcf86c0b">
              Jag önskar ett förtydligande av statsrådet i hans nästa inlägg.
            </seg>
          </u>
          <note type="speaker" n="c643fec6">
            Anf. 69 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-dd5a1c3c40d2fb90-2" n="160acc68">
            <seg n="c688e254">
              Herr talman! Jag har debatterat den här frågan flera gånger tidigare
              i kammaren, dock inte med Meeri Wasberg. Men jag gör det gärna
              igen.
            </seg>
            <seg n="51f2ba8b">
              Om man menar allvar med att arbetslöshetsförsäkringen ska vara
              en omställningsförsäkring och inte en medborgarlön måste man ställa
              sig frågan om ett system som det tidigare, där man i extremfallet
              kunde deltidsstämpla i upp till 18 år, verkligen är rimligt. Jag
              noterar att även Socialdemokraterna vill ha en begränsad rätt
              till deltidsstämpling, även om det är några fler dagar än med
              dagens system. Även Socialdemokraterna måste alltså ha insett
              att man inte kan ha en evig deltidsarbetslöshetsförsäkring.
            </seg>
            <seg n="59bc15b6">
              Däremot delar jag Meeri Wasbergs oro när det gäller de ofrivilligt
              deltidsarbetslösas möjligheter att få heltidsanställning. Meeri
              Wasberg antyder i sitt inlägg att vi har lite olika syn på hur
              detta ska gå till. I interpellationen antyder Meeri Wasberg en
              lagstadgad rätt till heltid. Det där är problematiskt. När den
              socialdemokratiska regeringens utredning i frågan presenterade
              sitt betänkande var 23 av 28 remissinstanser negativa till lagstiftning,
              bland annat TCO, Saco och Arbetsförmedlingen, för att nämna några
              exempel. Man menar att en lagstadgad rätt till heltid skulle innebära
              en lagstadgad rätt till nolltid, det vill säga att man skulle
              avstå från att anställa över huvud taget i stället.
            </seg>
            <seg n="0b3b180d">
              Sedan är det naturligtvis glädjande att se att de förändrade
              reglerna har inneburit att deltidsarbetslösheten från det att
              vi införde reglerna under det första året sjönk med en femtedel.
              Det är säkert så att en eller annan blev utförsäkrad, men det
              var också ganska många som fick heltidsanställning.
            </seg>
            <seg n="48432f25">
              Jag kan nämna ett tydligt exempel som jag har tagit upp också
              i tidigare debatter i kammaren, nämligen den socialdemokratiskt
              styrda kyrkogårdsförvaltningen i Ystad, som hade två deltidsanställda
              damer. De hade varit deltidsanställda i 20 respektive nästan 30
              år. Den socialdemokratiske ordföranden sade: Med de här nya reglerna
              måste vi faktiskt anställa på heltid. Man gjorde också det. Då
              ställer sig vän av ordning förstås frågan om den socialdemokratiske
              ordföranden i kyrkogårdsförvaltningen inte tidigare hade kunnat
              erbjuda heltid till de här två damerna som ville det. Det är en
              rätt intressant frågeställning att fundera över.
            </seg>
            <seg n="4d683b93">
              Min utgångspunkt är följande. Den gamla deltidsstämplingen innebar
              att arbetsgivarna kunde skyffla över sitt arbetsgivaransvar att
              erbjuda heltid på de enskilda, som får stå ut med att vara deltidsarbetslösa,
              och på a-kassorna och skattebetalarna, som får stå för notan.
              Det är ju inte rimligt!
            </seg>
            <seg n="9c200d26">
              I nästan alla Sveriges kommuner är kommunen den största arbetsgivaren.
              Eskilstuna kommun har knappt 9 000 personer anställda. Det var
              det som interpellationen rörde. Att Eskilstuna kommun med 9 000
              anställda inte kan erbjuda de personer som vill ha heltid en heltidstjänst
              är med förlov sagt inte rimligt. Det är samma sak med Eva-Lena
              Janssons exempel Örebro. Jag kan förena mig med Eva-Lena Jansson
              i kritik mot den ordningen, mot att inte heller den kommunen har
              gjort det.
            </seg>
            <seg n="e8a70a25">
              Däremot finns det goda exempel på kommuner som faktiskt gör just
              detta, nämligen att erbjuda heltid åt dem som vill det. Låt mig
              ta två exempel: Nynäshamn är en socialdemokratiskt styrd kommun
              som gör det. Linköping är en borgerligt styrd kommun som erbjuder
              rätt till heltid för dem som vill det. Det är så man tar ett arbetsgivaransvar.
              Det är så man visar att man menar allvar med möjligheten att omorganisera
              verksamheten så att de enskilda som vill jobba heltid faktiskt
              också får det. Men vi ska inte låta arbetsgivarna komma undan
              med att skyffla över kostnaderna och ansvaret för en orimlig deltidsarbetslöshetsförsäkring
              på skattebetalarna, a-kassan och framför allt den enskilde. Det
              är fel väg att gå.
            </seg>
          </u>
          <note type="speaker" n="743828db">
            Anf. 70 MEERI WASBERG (s):
          </note>
          <u who="unknown" xml:id="i-dd5a1c3c40d2fb90-3" n="160acc68">
            <seg n="ae430e09">
              Herr talman! Svaret är således nej, nej och åter nej. Statsrådet
              Littorin har inte för avsikt att göra någonting för att arbetslösa
              inte ska behöva tvingas tacka nej till jobb och inte heller något
              som ökar arbetsgivarens incitament att erbjuda anställning på
              heltid. Det tycker jag är minst sagt fantasilöst.
            </seg>
            <seg n="7eaabdd3">
              Vem har sagt att det ska vara som det var förr? Framtidens problem
              löser man väl inte med gårdagens problemlösning. Då har man börjat
              backa in i framtiden.
            </seg>
            <seg n="b3f2d948">
              Sverige befinner sig fortfarande i en lågkonjunktur, en jobbkris.
              Statsrådets svar till mig och till dem som har drabbats av regeringen
              Reinfeldts orättvisa politik är att ni inte tänker göra någonting.
            </seg>
            <seg n="5074414e">
              En nidbild som ofta dyker upp handlar om hur man ser på arbetslöshet.
              Det finns en nidbild av att arbetslöshet enbart beror på den enskilda
              individens vilja att söka arbete. Men att arbetslösheten hänger
              ihop med läget på arbetsmarknaden borde vara ett självklart konstaterande,
              och det tror jag att vi skulle kunna vara överens om. Då är det
              en fråga om hur många arbeten som över huvud taget finns.
            </seg>
            <seg n="0623135a">
              Jag tycker mig höra att ni fortfarande tror att hungriga vargar
              jagar bäst. Jag tror att ni har fel. Jag tror att hungriga vargar
              kanske jagar mest desperat, men om de jagar bäst är en helt annan
              sak. Dessutom måste det finnas något att jaga. Annars är en hungrig
              och kanske utsvulten varg snart en död varg.
            </seg>
            <seg n="ce3e328e">
              Visst, jag noterade hur statsrådet kommenterade detta med Eskilstuna
              i medierna. Han sade att det var uselt av kommunen. Det är fint
              att vi kan visa upp Nynäshamn som ett positivt exempel där man
              verkligen tar frågan med heltid på allvar. Det tycker jag. Det
              är väl skönt att det finns borgerliga politiker i Linköping som
              också tar ansvar. Men frågan är vilket ansvar regeringen tar för
              att öka incitamenten och inte bara vänta på att enskilda arbetsgivare
              ska visa sin goda sida.
            </seg>
            <seg n="6bf82ee4">
              Detta att säga att det är uselt hjälper inte Anna eller andra
              i samma situation. Det är värt att notera att det faktiskt inte
              bara handlar om offentliga arbetsgivare, som är de exempel som
              ministern själv lyfter fram. Det är ju bara offentliga arbetsgivare
              som du lyfter fram, men det är inte bara där som det förekommer
              deltidstjänster och timanställningar.
            </seg>
            <seg n="397482a4">
              Är ditt svar till Anna och andra i liknande situation att du
              verkligen inte tänker ta några initiativ? Jag är nämligen övertygad
              om att till och med de som har gått på regeringen Reinfeldts beskrivning
              av arbetslösa som lite lata ibland kanske till och med mycket
              lata tycker att den regel som vi nu debatterar är rätt obegriplig.
            </seg>
            <seg n="f3971268">
              Varje arbetad timme måste ju vara bättre än varje arbetslös timme.
              Jag undrar om inte statsrådet Littorin åtminstone kommer att börja
              överväga om det finns behov av förändringar. Det skulle i alla
              fall vara ett, om än ett litet, steg i rätt riktning. Du kan kanske
              i nästa replikskifte utveckla om du inte åtminstone börjar tänka
              i de banorna.
            </seg>
            <seg n="dce81931">
              Och vem har sagt att det var bättre förr och att gårdagens lösningar
              löser de framtida problemen? Lite nytt och fräscht vill vi se.
              Det är ni som har ansvaret den här stunden.
            </seg>
          </u>
          <note type="speaker" n="9bd1b36d">
            Anf. 71 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-7a78e92892c8c557-6" n="c5853b62">
            <seg n="db6965a8">
              Herr talman! Jag ska fortsätta där Meeri avslutade.
            </seg>
            <seg n="253be91b">
              Det har ju funnits en man som skissade på en jobbpolitik som
              regeringen tog efter. Mannen i fråga, nationalekonomen Marian
              Radetzki, pratade just om detta med hungriga vargar. Han pratade
              också om hur svårt det skulle bli för ensamstående kvinnor med
              deltidsjobb att kunna försörja sig på en lön på 5 000 kronor.
              Han medgav att det skulle vara svårt att kunna köpa kläder och
              mat åt sina barn. Nu står vi inför en jul. Flera som blir utförsäkrade
              från a-kassan kommer då, trots sitt intresse av att jobba heltid,
              inte att kunna få heltid. Möjligheten att få extrapengar via socialbidrag
              är starkt begränsad om man har inkomst, vilket kommer att innebära
              att dessa familjer får det tufft.
            </seg>
            <seg n="25316c48">
              Lösningen från regeringens sida är att man säger att arbetslinjen
              gäller ibland, ibland inte, beroende på om man vill ha vårdnadsbidrag
              eller inte. Lösningen från regeringen är att inte sätta någon
              som helst press på arbetsgivaren.
            </seg>
            <seg n="1cb846e8">
              Jag håller med regeringen om att det har funnits kommunalråd
              som har gjort stora insatser, men jag vill också peka på att det
              finns problem för vissa kommuner. En kommun i mitt län, Laxå,
              tvingas höja skatten med 50 öre för att över huvud taget kunna
              upprätthålla den verksamhet som finns i form av barnomsorg, skola
              och äldreomsorg. Det är jätteviktigt att få in varenda skattekrona.
              När industrin lägger ned innebär det naturligtvis att det är fler
              som är arbetslösa. Har man inte a-kassa eller sjukförsäkring är
              det socialbidrag som är lagstiftat och därmed ännu mindre pengar
              till kommunens verksamhet.
            </seg>
            <seg n="98b3200e">
              Om då regeringen väljer omfördelningen att ge till dem som redan
              har och ta från dem som borde få innebär det att också kommunen
              får mindre pengar. Skattesänkningarna har inneburit att kommunerna
              har fått mindre pengar.
            </seg>
            <seg n="d23723bb">
              Min fråga är fortsättningsvis: Hur gynnar det här arbetslinjen?
            </seg>
          </u>
          <note type="speaker" n="6395070d">
            Anf. 72 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-dd5a1c3c40d2fb90-4" n="160acc68">
            <seg n="5daf8461">
              Herr talman! För att få deltidsstämpla måste man ha haft en heltidsanställning
              från början och sedan ofrivilligt ha tvingats gå ned på deltid.
              Det är först då man har rätt att deltidsstämpla. I dagens system
              har man rätt till 75 ersättningsdagar på deltid, vilket om man
              jobbar halvtid innebär 150 arbetsdagar. Det är ungefär elva månaders
              arbete.
            </seg>
            <seg n="58dcb404">
              En klar majoritet av dem som berörs är anställda i kommunal sektor
              med politiker som ansvariga för arbetsgivarpolitiken. Annas arbetsgivare
              är i grunden ett socialdemokratiskt kommunalråd i Eskilstuna det
              är inte jag, inte a-kassan och inte Meeri Wasberg heller.
            </seg>
            <seg n="a9867971">
              Det socialdemokraterna och vi i regeringen är överens om är att
              det behövs en begränsning i möjligheten att deltidsstämpla. Vi
              har lite olika antal ersättningsdagar som vi vill begränsa med,
              men vi är i grunden överens om att en begränsning behövs.
            </seg>
            <seg n="520ff0da">
              Det vi inte är överens om är hur vi ska sätta press på arbetsgivaren.
              Att lyfta av kostnaderna från arbetsgivarna och lägga dem på de
              enskilda och på skattebetalarna och a-kassorna, alternativt att
              tvinga fram regler som innebär lagstadgade krav på rätt till heltid,
              som de flesta remissinstanser ju är emot eftersom de menar att
              det innebär rätt till nolltid, är tyvärr varken nytt eller fräscht.
              Det är tyvärr en gammalmodig socialdemokratisk lösning som inte
              leder till fler möjligheter för människor att arbeta heltid.
            </seg>
            <seg n="94859b22">
              Däremot är jag gärna med och diskuterar möjligheter att hitta
              andra incitament för att se till att trycka på. En sak som både
              Meeri Wasberg, jag och Eva-Lena Jansson skulle kunna göra tillsammans
              är att prata med våra kommunala företrädare runt omkring, sätta
              lite press på dem internt i våra partier och säga: Nu får ni faktiskt
              visa ert arbetsgivaransvar! Om ni har 8 000 eller 9 000 anställda
              visa då att det visst går att organisera på ett sådant sätt att
              man erbjuder heltid till dem som vill!
            </seg>
            <seg n="0499f081">
              Det finns goda exempel. Vi har tidigare i debatten haft både
              Nynäshamn och Linköping som två exempel. Där tror jag definitivt
              att det skulle kunna gå att samarbeta med Kommunal eller andra
              fackföreningar för att se till att på det sättet sätta lite press
              på arbetsgivarna.
            </seg>
            <seg n="a0996552">
              Svårigheterna är lite större till exempel inom handels- och tjänsteföretag
              där man kanske har ett par tre personer anställda. Där ger jag
              mina motdebattörer rätt. Där är det svårt att organisera sig på
              ett sådant sätt att man kan erbjuda heltid till alla som berörs.
              Man kanske har en salladsbar i Göteborg eller vad det nu kan vara
              som man har personer anställda i.
            </seg>
            <seg n="692e66f5">
              Men det finns så klart lösningar på detta också. Jag har sett
              exempel på arbetsgivarringar där man går ihop och delar på arbetsinsatserna
              så att man jobbar några timmar på ett ställe och några timmar
              på ett annat ställe och på så sätt försöker få ihop det. Det finns
              ett tydligt sådant exempel i Jönköping. Där finns två företag
              som ligger nära varandra. Ett företag gör gräsklippare och det
              andra gör luftvärmeväxlare. Det ena har högsäsong på produktionen
              på vintern och det andra på sommaren. Man har hittat ett sätt
              som innebär att en ganska stor del av personalstyrkan kan vara
              på det ena stället under den ena säsongen och på det andra stället
              under den andra säsongen. Det fungerar ganska väl.
            </seg>
            <seg n="eb690dc4">
              Jag tror att det finns andra sådana möjligheter att titta på
              för att se till att man kan kombinera det hela. Det gäller att
              arbetsgivare tillsammans skulle jag vilja säga med berörda fackliga
              organisationer försöker titta på och hantera en sådan situation
              så att man kan nå det bästa för den enskilde. Det är bra arbetsgivarpolitik.
            </seg>
          </u>
          <note type="speaker" n="6692da9b">
            Anf. 73 MEERI WASBERG (s):
          </note>
          <u who="unknown" xml:id="i-dd5a1c3c40d2fb90-5" n="160acc68">
            <seg n="8bde5cbb">
              Herr talman! Jag tycker att statsrådet Littorins senaste anförande
              andas lite av att det var sämre förr. Så kan det ju vara. Jag
              tycker ändå att det här är lite klent. Vi kan alla se vad regeringen
              gör och vad regeringen avstår från att göra.
            </seg>
            <seg n="f525b975">
              Jag tycker att det är lite intressant med den här dagexercisen.
              Jag inledde för ett antal veckor sedan med att ställa en fråga
              till statsrådet på frågestunden. Då fick jag svaret att de 75
              deltidsdagarna var sex månader. Nu har de växt till elva månader.
              Det tycker jag är jättespännande. Statsrådet får kanske gå tillbaka
              och titta; jag noterade nämligen det här i mina anteckningar.
            </seg>
            <seg n="96af7a75">
              De förändringar och försämringar som sker av våra gemensamma
              system, inte minst arbetslöshetsförsäkringen, tycker jag är spännande.
              Det är ju regeringen Reinfeldt och Littorin som har ansvaret nu.
              Det duger inte riktigt att klaga på hur det var förr eller att
              hoppas att vi från oppositionen ska lösa era problem, för det
              är ni som har ansvaret nu.
            </seg>
            <seg n="fc9ac05d">
              Jag noterade också en annan sak. Dina kolleger, nämligen statsministern
              och vice statsministern, har vid olika tillfällen uttryckt en
              ambition att göra Sverige till någon form av EU-genomsnittligt
              land, det vill säga att sänka både skatter och välfärd till EU-genomsnittet.
              Om man har läst det och ser den låga ambitionsnivån är det lite
              lättare att förstå politiken, men jag tycker att den är både dyster
              och felaktig.
            </seg>
            <seg n="a84bd226">
              Jag vill vädja till er att inte göra arbetslöshetsförsäkringen
              till en åtel på arbetsmarknaden utan verkligen låta den vara en
              omställningsförsäkring. Skapa incitament för arbetsgivarna att
              erbjuda heltid! Straffa inte dem som har lyckats hitta ett jobb
              även om det är på deltid!
            </seg>
            <seg n="a5616ecb">
              Jag hoppas att ni kommer att få möjligheten att lämna över regeringsmakten
              till oss efter valet 2010 och att det finns många som precis som
              jag hoppas att det ska bli en ny start för Sverige som bygger
              framtiden på den svenska modellen på riktigt.
            </seg>
            <seg n="7f7fcb64">
              Med detta vill jag önska alla i kammaren och särskilt ministern
              dig och din familj en god jul.
            </seg>
          </u>
          <note type="speaker" n="c0af73c0">
            Anf. 74 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-694464cb0d612991-0" n="160acc68">
            <seg n="f72b308e">
              Herr talman! I grunden är regeringen och Socialdemokraterna överens
              om att det behövs en deltidsbegränsning i a-kassan. Vi har som
              sagt olika dagar. Om jag sade sex månader i frågestunden måste
              det ha varit något som återspeglades av den korta talartiden.
              Det är 75 dagar på halvtid är det 150 arbetsdagar. Det motsvarar
              ungefär elva månader i arbetade dagar om man har normal arbetstid.
            </seg>
            <seg n="d300c943">
              De nya reglerna har inneburit dels en lägre deltidsarbetslöshet,
              dels en större press på arbetsgivare att likt den socialdemokratiskt
              styrda kyrkogårdsförvaltningen i Ystad ta sig i kragen och bestämma
              sig för att erbjuda heltid till dem som önskar det.
            </seg>
            <seg n="bc760bde">
              Fortfarande är det så att trots att vi har haft den allvarligaste
              ekonomiska krisen sedan 30-talet är det fler som arbetar i Sverige
              i dag än när vi tog över. Det är dessutom så att utanförskapet
              har minskat, även om det inte är med så hemskt mycket, sedan vi
              tog över trots att arbetslösheten har stigit med nästan 2 procentenheter.
            </seg>
            <seg n="29908640">
              Ny start för Sverige somligt går tillbaka och går igen. Det var
              ju titeln på det borgerliga valmanifestet 1991, men ni får gärna
              återanvända det. Tyvärr tror jag inte att det lyckas så bra. Vi
              tänker fortsätta driva arbetslinjen och vi tänker fortsätta se
              till att sätta press på kommunerna. Där hoppas jag att vi kan
              göra ett jobb tillsammans så att både de kommuner som är borgerligt
              och de som är socialdemokratiskt styrda ska kunna erbjuda rätt
              till heltid för dem som vill ha det. Det tycker jag är grunden,
              och väldigt rimligt.
            </seg>
            <seg n="ba13e138">
              Slutligen vill också jag önska alla en god jul och ett gott nytt
              år. Vi möts igen i nya interpellationsdebatter inom en inte alltför
              avlägsen framtid. Till dess hoppas jag att alla får njuta av ledighet
              och julskinka.
            </seg>
          </u>
          <note n="34eb0528">
            Överläggningen var härmed avslutad.
          </note>
          <note n="9651b4a2">
            12 § Svar på interpellation 2009/10:135
          </note>
          <note n="ffa82858">
            Talmannen meddelade att finansminister Anders Borg på grund av
            sjukdom var förhindrad att vid dagens sammanträde besvara interpellation
            2009/10:135 av Karin Svensson Smith (mp) om kilometerskatt för
            tunga lastbilar.
          </note>
          <note n="7ef3a675">
            13 § Svar på interpellation 2009/10:161
          </note>
          <u who="unknown" xml:id="i-f6cc52d7466f793f-0" n="160acc68">
            <seg n="9c1873ca">
              Talmannen meddelade att finansminister Anders Borg på grund av
              sjukdom var förhindrad att vid dagens sammanträde besvara interpellation
              2009/10:161 av Bosse Ringholm (s) om EU-ländernas växande budgetunderskott.
            </seg>
          </u>
          <note n="1e4865c7">
            14 § Svar på interpellation 2009/10:167
          </note>
          <note n="c8f4c316">
            Talmannen meddelade att finansminister Anders Borg på grund av
            sjukdom var förhindrad att vid dagens sammanträde besvara interpellation
            2009/10:167 av Per Bolund (mp) om uttagsskatt på kooperativ vindkraft.
          </note>
          <note n="206e6bfd">
            15 § Bordläggning och beslut om förlängd motionstid
          </note>
          <note n="062222e6">
            Anmäldes och bordlades
          </note>
          <note n="5fecf0ec">
            Kammaren biföll talmannens förslag att motionstiden för dessa
            propositioner skulle förlängas till fredagen den 22 januari 2010.
          </note>
          <note n="b6558afc">
            16 § Anmälan om interpellation
          </note>
          <note n="c57ddb25">
            Anmäldes att följande interpellation framställts
          </note>
          <note n="791e1815">
            den 18 december
          </note>
          <note n="328c1cd7">
            Patrik Björck
          </note>
          <note n="839df47e">
            Interpellationen redovisas i bilaga som fogats till riksdagens
            snabbprotokoll tisdagen den 19 januari 2010.
          </note>
          <note n="c767154e">
            17 § Anmälan om frågor för skriftliga svar
          </note>
          <note n="51ce7cd3">
            Anmäldes att följande frågor för skriftliga svar framställts
          </note>
          <note n="791e1815">
            den 18 december
          </note>
          <note n="beb20e68">
            Carin Runeson
          </note>
          <note n="dfd48d6b">
            Ameer Sachet
          </note>
          <note n="4320f88d">
            Eva Sonidsson
          </note>
          <note n="a4a24ff4">
            Jasenko Omanovic
          </note>
          <note n="6a355bb3">
            Bodil Ceballos
          </note>
          <note n="cddbac4d">
            den 21 december
          </note>
          <note n="acf71dcb">
            Johan Linander
          </note>
          <note n="acf71dcb">
            Johan Linander
          </note>
          <note n="f45af60c">
            Helena Bargholtz
          </note>
          <note n="f45af60c">
            Helena Bargholtz
          </note>
          <note n="8d7f840d">
            Hans Stenberg
          </note>
          <note n="c6e635b5">
            Lena Hallengren
          </note>
          <note n="83704509">
            Thomas Strand
          </note>
          <note n="d47e4a57">
            Peter Jeppsson
          </note>
          <note n="b5c02dc9">
            Carina Adolfsson Elgestam
          </note>
          <note n="744f83e1">
            Frågorna 372376 redovisas i bilaga som fogats till riksdagens
            snabbprotokoll tisdagen den 22 december.
          </note>
          <note n="e16b9dd5">
            Frågorna 377385 redovisas i bilaga som fogats till riksdagens
            snabbprotokoll tisdagen den 19 januari 2010.
          </note>
          <note n="d1d2b79c">
            18 § Anmälan om skriftliga svar på frågor
          </note>
          <note n="41bcb3da">
            Anmäldes att skriftliga svar på följande frågor inkommit
          </note>
          <note n="791e1815">
            den 18 december
          </note>
          <note n="86739811">
            Eva Olofsson
          </note>
          <note n="0bb1ffd8">
            Siw Wittgren-Ahl
          </note>
          <note n="cddbac4d">
            den 21 december
          </note>
          <note n="d47e4a57">
            Peter Jeppsson
          </note>
          <note n="7004adb0">
            Tina Acketoft
          </note>
          <note n="1abda21b">
            Else-Marie Lindgren
          </note>
          <note n="6d9b7d00">
            Svaren 339 och 343 redovisas i bilaga som fogats till riksdagens
            snabbprotokoll tisdagen den 22 december.
          </note>
          <note n="822b3d25">
            Svaren 328, 334 och 340 redovisas i bilaga som fogats till riksdagens
            snabbprotokoll tisdagen den 19 januari 2010.
          </note>
          <note n="0d350e9c">
            19 § Kammaren åtskildes kl. 14.47.
          </note>
          <note n="380c6a45">
            Förhandlingarna leddes
          </note>
          <note n="5b53ab95">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
