<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--46</head>
          <docDate when="2009-12-09">2009-12-09</docDate>
        </div>
      </front>
      <body>
        <div>
          <note n="a2c49cf2">
            ﻿
          </note>
          <note n="19247c3c">
            Riksdagens protokoll
          </note>
          <note n="5eb59849">
            2009/10:46
          </note>
          <note type="date" n="f6fc9b8f">
            Onsdagen den 9 december
          </note>
          <note n="352ddfce">
            Kl. 09:00 - 20:13
          </note>
          <note n="124a59ce">
            1 § Justering av protokoll
          </note>
          <note n="d974929f">
            Justerades protokollet för den 3 december.
          </note>
          <note n="11d0830f">
            2 § Beslut om ärenden som slutdebatterats den 3 december
          </note>
          <note n="ae4564bc">
            Punkt 2
          </note>
          <note n="916508fd">
            Punkt 3
          </note>
          <note n="d38689cf">
            Punkt 4
          </note>
          <note n="182859fe">
            Övriga punkter
          </note>
          <note n="ecad7cde">
            Punkt 1
          </note>
          <note n="ae4564bc">
            Punkt 2
          </note>
          <note n="916508fd">
            Punkt 3
          </note>
          <note n="d38689cf">
            Punkt 4
          </note>
          <note n="182859fe">
            Övriga punkter
          </note>
          <note n="ecad7cde">
            Punkt 1
          </note>
          <note n="182859fe">
            Övriga punkter
          </note>
          <note n="d38689cf">
            Punkt 4
          </note>
          <note n="182859fe">
            Övriga punkter
          </note>
          <note n="4c59ed70">
            3 § Hänvisning av ärenden till utskott
          </note>
          <note n="0467b0e6">
            Föredrogs och hänvisades
          </note>
          <note n="2bf9faa8">
            4 § Förnyad bordläggning
          </note>
          <note n="e63a72db">
            Föredrogs och bordlades åter
          </note>
          <note n="c84dee91">
            5 § Fortsatt svenskt deltagande i den internationella Kosovostyrkan
            (Kfor)
          </note>
          <note n="c611263f">
            Föredrogs
          </note>
          <note type="speaker" n="ba75c8b3">
            Anf. 1 BJÖRN VON SYDOW (s):
          </note>
          <u who="bjorn_von_sydow_c2bfb3" xml:id="i-a7c96f699cb0edeb-0" n="6e3ba1ab">
            <seg n="76221b3d">
              Fru talman! Jag skulle vilja ta kammarens uppmärksamhet några
              minuter för att delge kammaren den situation som jag i egenskap
              av rapportör i Kosovo, för Europarådets parlamentariska församling,
              befinner mig i.
            </seg>
            <seg n="b8b30997">
              Syftet med rapportörskapet är att försöka hitta en minsta gemensam
              nämnare bland Europarådets 47 medlemsstater, varav 14 inte erkänner
              Kosovo, med de diplomatiska och politiska svårigheter som det
              innebär.
            </seg>
            <seg n="22ee17b9">
              Motsvarande situation finns inom Europeiska unionen där fem medlemsstater
              inte erkänner Kosovo.
            </seg>
            <seg n="84a2a7e1">
              Mina framgångsvägar syftar till att på ett väldigt praktiskt
              sätt försöka identifiera vilka förhållanden i Kosovo som skulle
              kunna förbättras så att de enskilda människorna får förhållanden
              som svarar mot de europeiska standarderna, mänskliga rättigheter,
              demokrati och laglighet.
            </seg>
            <seg n="3904dab1">
              Jag har besökt Kosovo. Jag har besökt Serbien. Jag har besökt
              Bryssel och EU:s institutioner i flera omgångar. Det finns från
              EU:s institutioner ett starkt intresse av att Europarådet är mer
              engagerat i och kring Kosovo, detta trots de diplomatiska komplikationerna.
            </seg>
            <seg n="b0848f04">
              Den genomgående bedömningen är att dagens Kosovo fortfarande
              saknar begreppet statehood. Fortfarande är de människor som leder
              Kosovo utan tidigare erfarenhet av den offentliga makten. Det
              sammanhänger naturligtvis med att den albanska kosovariska majoriteten
              under den jugoslaviska perioden i många stycken, i verkligheten,
              var utestängd från delaktighet i statsstyrelsen låt vara att det
              under Titotiden var en diktatur.
            </seg>
            <seg n="78973576">
              Mina förhoppningar är att vi ska kunna fokusera mer på några
              punkter än vad som hittills har gjorts.
            </seg>
            <seg n="24f92cf8">
              Det finns ett behov av ett parlamentariskt samarbete för de kosovariska
              politikerna. Det gäller partivis men också mellan parlament inom
              Europa.
            </seg>
            <seg n="a85cd04e">
              Jag tror också att det är viktigt att se att kvinnor generellt
              sett har en ganska utsatt situation men också att de skulle kunna
              vara viktiga för att förbättra rättssäkerheten och för introducerandet
              av ett modernare demokratiskt förhållningssätt. Jag tror och hoppas
              att man skulle kunna lyfta fram kvinnors rättigheter som ett mål
              men faktiskt också som ett medel för att skapa mer av demokrati
              i Kosovo.
            </seg>
            <seg n="7b332278">
              Medierna är en besvikelse. Efter självständighetsförklaringen
              för snart två år sedan har faktiskt regeringen ökat sitt inflytande
              över medierna i Kosovo. Här har utvecklingen gått i oroväckande
              riktning, som kanske den tidigare Helsingforskommittén var först
              med att påpeka.
            </seg>
            <seg n="df4b1b55">
              Korruption är ett problem på hela Balkan och i hela det före
              detta jugoslaviska samhället. Här är korruptionen mycket allvarlig.
              Den gör att det inte finns någon riktig opposition i parlamentet,
              i församlingen, i förhållande till regeringsmakten. Jag vill gå
              så långt att jag vill säga att det finns tecken som pekar på att
              det sker korruption bland annat genom upphandlingar och så vidare.
              Regeringen korrumperar det som skulle kunna vara en parlamentarisk
              opposition i dagens Kosovo.
            </seg>
            <seg n="671c94e9">
              Jag vill avrunda med en frågeställning som vår kommissionär för
              mänskliga rättigheter, Thomas Hammarberg, har lyft fram vid sina
              besök och sina analyser av Kosovo. Han har nyss gjort ett uttalande
              där han säger att både han själv och UNHCR menar att människor
              som flydde från Kosovo fortfarande är utsatta för risker om de
              återvänder.
            </seg>
            <seg n="022c36e3">
              Det handlar om serbiska människor. Det handlar också om albaner,
              kosovarer, som levde i serbdominerade områden. Det gäller romafolket,
              människor i blandade etniska äktenskap och dem som har varit associerade
              med den serbiska makten före självständighetsförklaringen.
            </seg>
            <seg n="c3e53022">
              Det jag har tagit upp och avser att försöka gå vidare med är
              att se den situationen i ögonen och konstatera att det kanske
              inte blir så många människor som avser att återvända till Kosovo.
              Jag vill inrikta en viktig del av Europarådets arbete kring mänskliga
              rättigheter och rule of law med att ta upp frågan om ekonomiska
              kompensationer för de människor som har flytt eller ansett sig
              behöva lämna Kosovo.
            </seg>
            <seg n="9033303a">
              Här sker en intressant rättsutveckling i Europa sedan 15 år.
              Man anser i ökad utsträckning att man när ett samhälle skiftar
              politiskt system eller får en annan etnisk sammansättning inte
              kan lämna åt sidan alla förluster i privata egendomar och privata
              tillgångar som har funnits i det tidigare samhällssystemet.
            </seg>
            <seg n="ef7283ff">
              Fru talman! Det är en viktig sak som är på gång i de europeiska
              förloppen, Kosovos integration i Europa och i världen. Det är
              min förhoppning att man på det här sättet kan lämna bidrag utan
              att för den skull hamna i ständiga diplomatisk-politiska konflikter
              kring principerna: Är Kosovo en självständig stat eller är det
              fortfarande inte det?
            </seg>
            <seg n="f318b7e6">
              Jag har ingen annan åsikt än den som framläggs i det sammansatta
              utskottets betänkande. Jag vill därför passa på att som den ende
              talaren yrka bifall till förslaget i betänkandet.
            </seg>
          </u>
          <note n="72687c6c">
            I detta anförande instämde Kenneth G Forslund (s).
          </note>
          <note n="bec9729e">
            Överläggningen var härmed avslutad.
          </note>
          <note n="f85f19dc">
            6 § Det nya punktskattedirektivet
          </note>
          <note n="c611263f">
            Föredrogs
          </note>
          <note n="c8c7477f">
            Andre vice talmannen konstaterade att ingen talare var anmäld.
          </note>
          <note n="2dadf96f">
            7 § Vissa punktskattefrågor med anledning av budgetpropositionen
            för 2010
          </note>
          <note n="c611263f">
            Föredrogs
          </note>
          <note type="speaker" n="e6df8f49">
            Anf. 2 CHRISTIN HAGBERG (s):
          </note>
          <u who="christin_hagberg_cf139f" xml:id="i-3510b0502159d862-0" n="4f10642c">
            <seg n="c9bc9086">
              Fru talman! Jag vill inleda med att yrka bifall till reservation
              nr 4. Jag står naturligtvis bakom alla våra reservationer, men
              för att vinna tid i kammaren yrkar jag bara på reservation 4.
            </seg>
            <seg n="3763b0ef">
              I måndags inleddes det två veckor långa klimatmötet i Köpenhamn.
              Våra förväntningar på att detta möte ska mynna ut i ett nytt klimatavtal
              är stora. Jag minns 1997 när Kyotoavtalet diskuterades. Det var
              inte enkelt att få till stånd, men man lyckades. Det omfattade
              endast de så kallade i-länderna, och det var ett litet men dock
              ett steg mot att ta tag i utsläppen av växthusgaser.
            </seg>
            <seg n="c34df260">
              Den här gången är förutsättningarna helt annorlunda. I stort
              sett alla världens länder och deras regeringar vet att de måste
              få ett nytt avtal som kan följa efter när Kyotoavtalet går ut
              2012. Vi har ännu några år på oss att vända utvecklingen så att
              det inte blir varmare på jorden.
            </seg>
            <seg n="06d2b22a">
              De stora utsläppsländerna som Kina och USA spelar en avgörande
              roll. Kina har förstått att de inte kan fortsätta att i en rasande
              fart förbruka resurser som de gjort de senaste åren utan att ta
              hänsyn till de konsekvenser som detta för med sig. Vad gäller
              USA försöker den nya administrationen få fram politiska beslut
              som går i rätt riktning, men hittills har senaten fegat ur och
              ser hellre till sin egen vinnings skull än att ta ett gemensamt
              ansvar för utvecklingen i världen.
            </seg>
            <seg n="e0ba0cd2">
              De afrikanska länderna vädjar till i-länderna att ställa upp.
              Öarna i Söderhavet som håller på att försvinna gör detsamma. Vi
              från de industrialiserade länderna har hittills använt 90 procent
              av resurserna trots att vi bara är 10 procent av jordens befolkning.
            </seg>
            <seg n="7318ccee">
              Vi har ett stort gemensamt ansvar att se till att det blir ett
              nytt bindande avtal i Köpenhamn, där vi får ut de stora kraven
              på reducering av utsläppen. Vi måste också se till att det skapas
              finansiering så att u-länderna klarar att införa olika tekniker
              som minimerar utsläppen av växthusgaser.
            </seg>
            <seg n="306f5015">
              Fru talman! Det betänkande som nu ligger på riksdagens bord borde
              vara mer framåtsyftande. Sverige har länge räknats som ett föregångsland
              inom detta område men är det inte längre. I propositionen framkommer
              det klart att man inte avser att fortsätta att ligga i framkant
              när det gäller klimatpolitiken. Vi från oppositionen beklagar
              detta.
            </seg>
            <seg n="f531400e">
              Vi vill att Sverige ska fortsätta omställningen genom att föreslå
              skatteändringar som gör det lönsamt att göra rätt miljöval. Vi
              vill höja koldioxidskatten så att den behåller sin styrande effekt.
              Vi vill göra ändringar inom energiskatteområdet. Vi vill investera
              i ny teknik och forskning. Vi måste se till att det finns pengar
              för att bygga om och energieffektivisera fastigheter som inte
              klarar dagens krav.
            </seg>
            <seg n="0f5db5c7">
              Vi har lagt fram ett stort fordonspaket som bland annat föreslår
              beskattning av fordon som verkar till att vi ska ställa om till
              en fordonspark som släpper ut mindre växthusgaser för att stimulera
              fordonsindustrin att snabbare ställa om till en produktion av
              miljösmarta bilar. Svensk fordonsindustri är fortfarande trots
              sina problem en central del i den svenska ekonomin. Det är av
              stor vikt att vi ger den förutsättningar att vara med i den omställning
              som nu sker världen över mot bilar som går på alternativa drivmedel
              eller drar mycket mindre drivmedel.
            </seg>
            <seg n="3138a317">
              Vad gör då den borgerliga regeringen med finansministern i spetsen?
              Man sänker koldioxidskatten.
            </seg>
            <seg n="60b4ac26">
              När jag läste propositionen insåg jag efter ett tag att denna
              är skriven av ekonomer. Det finns ingen tillstymmelse till miljötänk
              i den. Det är väl de fyras gäng på finansen som har skapat denna
              produkt. Har ni inga ambitioner alls på det här området?
            </seg>
            <seg n="3cd6a8be">
              Ska vi få en omställning av fordonsparken och en minskning av
              utsläppen från transporter måste det göras en hel del. Regeringen
              säger att den vill minska utsläppen i Sverige med 30 procent till
              2020. Det är tio år dit. Hur har ni tänkt göra det?
            </seg>
            <seg n="52b05a69">
              Vi föreslår en höjning utöver den borgerliga regeringens på 6
              öre på koldioxidskatten. Detta motsvarar en höjning av bensinpriset
              på 15 öre. Men detta är bara en början. Samtidigt vill vi göra
              en massa annat till exempel på fordonssidan som syftar till att
              minska utsläppen. Vi har massor av bra förslag från oppositionen.
              Men vad vill ni? Kom med förslagen från talarstolen i dag!
            </seg>
            <seg n="ba62ee72">
              Jag får inte er politik att gå ihop. Ni för en stuprörspolitik
              som gör att miljö-, klimat- och skattepolitik inte går ihop. Varje
              område ligger i ett stuprör utan förbindelser emellan. Det blir
              tydligare för varje dag.
            </seg>
            <seg n="d2bca917">
              Man tar bort förbränningsskatten trots att flera remissinstanser
              menar att den tjänat sitt syfte, nämligen att förbättra återanvändning
              och återvinning som enligt avfallshierarkin är helt korrekt.
            </seg>
            <seg n="22bce4dd">
              Då kommer frågan. Ni har under hela mandatperioden sagt att ni
              vill plocka bort förbränningsskatten. Men varför har ni då inte
              tagit tag i frågan och presenterat andra lösningar så att mer
              kan återanvändas eller återvinnas i stället för att mer nu kommer
              att skickas till förbränning?
            </seg>
            <seg n="4ecc3f1d">
              Under hela mandatperioden har ni inte presenterat någonting på
              avfallsproblematikområdet.
            </seg>
            <seg n="66ed1e8b">
              Ni tycker förstås att det beslut som fattades 2003 var väldigt
              bra. Men det har ju hänt så mycket på detta område sedan dess.
              Eller ska man tolka det så att ni tycker att avfallshierarkin
              är förlegad och att det är bättre att elda upp avfallet?
            </seg>
            <seg n="13ae53a1">
              Jag utgår från att regeringen återkommer med ett förslag, dels
              för att utjämna konkurrensvillkoren mellan de som förbränner avfall
              och de fjärrvärmeverk som använder förnybart material, dels för
              att förbättra den nuvarande politiken inom området totalt sett.
            </seg>
            <seg n="1c9a500f">
              Fru talman! Jag vill avsluta med att beröra borttagandet av skatt
              på handelsgödsel. Detta berör ett annat av de stora miljöproblem
              som vi har att hantera. Regeringen har under denna mandatperiod
              till och med lagt fram en proposition om att förbättra havsmiljön.
              Inte minst den problematik vi har i Östersjön har lyfts fram.
            </seg>
            <seg n="5ce61beb">
              Ett av de riktigt stora problemen ligger i det läckage som sker
              från våra jordar, främst kväve och fosfor. När man då tar bort
              skatten på handelsgödsel som kan leda till att användningen av
              handelsgödsel ökar verkar det som att den ena handen inte vet
              vad den andra gör. Stuprörspolitik igen.
            </seg>
            <seg n="c1a6d5e8">
              Dessutom har pengarna som vi har tagit in på skatten på handelsgödsel
              förts tillbaka till näringen för att man till exempel ska kunna
              arbeta med områden som Greppa näringen som har till syfte att
              informera och vidareutbilda lantbrukare att bli bättre på att
              använda sig av näringstillförsel på ett bra sätt.
            </seg>
            <seg n="4557c88b">
              Nu försvinner de pengarna, och då minskar också arbetet med den
              kompetensutveckling som man har kunnat ge för dessa pengar.
            </seg>
            <seg n="2a801660">
              Fru talman! Det finns naturligtvis en del som är bra i den här
              propositionen också, men helheten ger ett intryck av att miljöpolitiken
              helt sköts av ekonomer som bara ger förslag som går att räkna
              fram.
            </seg>
            <seg n="f852e029">
              Miljöpolitiken är större än så, och det krävs både morötter och
              piskor för att nå resultat. Jag måste säga att jag saknar både
              det gröna miljövänliga Centerpartiet och de gröna liberalerna
              i detta betänkande. Det är bara det blå högerpartiet som gör sin
              stämma hörd.
            </seg>
            <seg n="5a5a6f50">
              Jag vill avsluta med ett ord på vägen: Var inte rädd för att
              ta ett stort steg när det är nödvändigt. Du kan inte ta dig över
              en klyfta med flera små hopp.
            </seg>
            <seg n="4a92a707">
              (Applåder)
            </seg>
          </u>
          <note type="speaker" n="270e8f9f">
            Anf. 3 MARIE ENGSTRÖM (v):
          </note>
          <u who="marie_engstrom_d234fb" xml:id="i-d2ac6af57f08f8de-0" n="524ea3a9">
            <seg n="6e48b180">
              Fru talman! Med klimatmötet i Köpenhamn som inramning är det
              en väldigt viktig debatt vi har här i kammaren i dag. Vi tycker
              att det är viktigt att ställa våra krav högt. Det är mycket som
              ska genomföras och mycket som vi måste tvinga oss till att uppnå.
            </seg>
            <seg n="b9c5ba84">
              De globala utsläppen måste minska med minst 80 procent fram till
              2050, anser vi. Då måste i-länderna stå för den absolut största
              delen. Sveriges utsläpp av växthusgaser anser vi måste reduceras
              med upp till 45 procent till år 2020 och 90 procent i förhållande
              till 1990.
            </seg>
            <seg n="ea8f5a4c">
              Rika länder måste också kunna stödja fattiga länder med ett nytt
              klimatbistånd. Det måste finnas ett bistånd utöver det nuvarande
              biståndet till fattiga länder.
            </seg>
            <seg n="259c91aa">
              Vi som är lagstiftare måste kunna se till att det ska vara lönsamt
              att vara miljövänlig. Genom att låta förorenaren betala premieras
              ju goda miljöval.
            </seg>
            <seg n="9e1ad41f">
              Klimatfrågan handlar också väldigt mycket om rättvisa. Det måste
              också finnas ett jämställdhetsperspektiv. Vi vill gärna prata
              om klimaträttvisa. Det är världens rika länder som utarmar jordens
              resurser och orsakar klimatförändringarna. I Australien till exempel
              är utsläppen av växthusgaser över 20 ton så kallade koldioxidekvivalenter
              per person. I Sverige är det drygt 6 ton och i Bangladesh mindre
              än 1 ton. Detta talar sitt tydliga språk.
            </seg>
            <seg n="35fc2feb">
              Industriländerna har stått för 80 procent av växthusgasutsläppen,
              medan utvecklingsländerna kommer att få bära ca 80 procent av
              de skador som klimatförändringarna förorsakar.
            </seg>
            <seg n="a0eef43d">
              Det finns också ett jämställdhetsperspektiv i den här frågan.
              Män har större klimatpåverkan än kvinnor i både rika och fattiga
              länder. Ett exempel på det är att män oftare väljer bil framför
              kollektivtrafik. Det får ett stort genomslag i statistiken.
            </seg>
            <seg n="3508d331">
              Fru talman! År 2000 inledde vi, nuvarande opposition och dåvarande
              regering med samarbetspartier, en så kallad skatteväxling. Mellan
              2000 och 2006 ökade vi skatten på miljöfarlig verksamhet med ca
              17 miljarder kronor. Samtidigt sänkte vi skatten på arbete genom
              sänkt inkomstskatt och sänkta arbetsgivaravgifter.
            </seg>
            <seg n="ae7d98da">
              Vi var ett av de absolut första länderna som över huvud taget
              gjorde en sådan här skatteväxling. Vi fick väldigt mycket kritik.
              I varenda debatt här i kammaren fick vi hård kritik från nuvarande
              allianspartierna för det vi gjorde, men när vi efter några år
              utvärderade våra höjningar av koldioxidskatt, energiskatt och
              så vidare visade det sig att det hade haft effekt. Det ledde faktiskt
              till en viss omställning, framför allt när det gällde uppvärmning
              och val av miljövänliga alternativ.
            </seg>
            <seg n="15e7f301">
              Fru talman! Under de åren var det kanske i första hand andra
              sektorer än just transportsektorn som vi inriktade oss på. Vi
              gjorde vissa begränsade höjningar av drivmedelsskatter, men skatterna
              höjdes främst på andra områden.
            </seg>
            <seg n="e1212136">
              Vänsterpartiet har en rad reservationer i det här betänkandet,
              och flera av dem rör just därför transportområdet. Vi tycker att
              det finns mycket övrigt att göra där, och vi tycker inte att regeringens
              förslag är tillräckliga. Bland annat föreslår vi en höjning av
              drivmedelsskatter, vilket innebär att bensinpriset skulle höjas
              med 19 öre och dieselpriset med 17 öre nästa år.
            </seg>
            <seg n="592564ef">
              Vi vill också ta in en komponent för att gynna människor som
              bor i glesbygd. Vi vill samtidigt satsa på en utbyggd kollektivtrafik.
            </seg>
            <seg n="4653738f">
              Vi vill också göra fordonsskatten mer miljöinriktad än vad regeringen
              föreslår i propositionen. Vi diskuterar en miljöbaserad försäljningsskatt.
            </seg>
            <seg n="b132dd55">
              Tillsammans med Socialdemokraterna och Miljöpartiet har vi också
              i höstens budgetproposition tagit fram ett gemensamt miljöfordonspaket.
              Det anger också väldigt tydligt inriktningen på vår politik: att
              beskattningen ska vara mer miljöstyrande. Vi vill satsa mer på
              investeringar i ny teknik, både vad gäller fordon, drivmedel och
              bränslen. Vi menar att det också behövs en skrotningspremie.
            </seg>
            <seg n="8d6b5998">
              Med detta, fru talman, yrkar jag bifall till reservation 4, men
              jag står naturligtvis bakom Vänsterpartiets samtliga reservationer
              i betänkandet.
            </seg>
          </u>
          <note type="speaker" n="b42e4dde">
            Anf. 4 HELENA LEANDER (mp):
          </note>
          <u who="helena_leander_3aadf2" xml:id="i-6737b03c31c45853-0" n="1ecb811f">
            <seg n="3b5b9e7d">
              Fru talman! Just nu sitter världens ledare samlade i Köpenhamn
              och ska försöka förhandla fram ett nytt klimatavtal. Det är ingen
              liten uppgift de har. Vi har inte många år på oss för att vända
              den globala utsläppstrenden från ökning till minskning. Lyckas
              vi inte hålla temperaturökningen under 2 grader riskerar vi att
              utlösa självförstärkande återkopplingsmekanismer som får till
              följd skenande klimatförändringar bortom vår kontroll.
            </seg>
            <seg n="fdef32c6">
              Den som inte tycker att det låter illa nog kan fundera lite på
              Sternrapporten. Den kom fram till att kostnaderna för klimatförändringarna,
              om vi inte gör någonting, skulle landa på 5, kanske uppemot 20
              procent, av vårt välstånd årligen för all framtid. Om vi däremot
              vidtar kloka åtgärder kan kostnaderna stanna på 1 procent av världens
              bnp 2050. Det är i och för sig en ansenlig summa, men betydligt
              lägre än om vi inte gör någonting. Valet borde vara enkelt: Vi
              måste agera, och vi måste agera nu.
            </seg>
            <seg n="8ff9ca7e">
              Hur dyra åtgärderna blir beror förstås på vilka åtgärder man
              väljer. Regeringen argumenterar i den här propositionen väldigt
              vackert för att väl avvägda ekonomiska styrmedel kan vara ett
              samhällsekonomiskt effektivt sätt att uppnå klimatmålen. Faktum
              är att det är så vackert skrivet att jag skulle vilja läsa upp
              en liten bit:
            </seg>
            <seg n="afbfb901">
              En viktig utgångspunkt för miljöpolitiska styrmedel är att de,
              i möjligaste mån, ska utformas så att förorenaren betalar för
              sin miljöpåverkan. De ska i största möjliga utsträckning vara
              kostnadseffektiva, teknikneutrala och administrativt enkla. Styrmedlen
              bör utformas med hänsyn till medborgarnas förutsättningar, vilket
              innebär att fördelnings- och övergångseffekter inte ska bli oskäliga.
              Om justeringen av miljöskatter leder till betydande fördelningseffekter
              är det generellt sett bättre att hantera fördelningsproblematiken
              med andra åtgärder än att avstå från att justera miljöskatterna.
              Genom höjda miljöskatter kan det dock skapas ett offentligfinansiellt
              utrymme att sänka andra skatter. En sådan förändring kan mildra
              negativa fördelningseffekter. Utgångspunkten är att ett hushåll
              eller ett företag som belastar miljön förhållandevis mycket också
              betalar förhållandevis mycket i miljöskatter.
            </seg>
            <seg n="ad2c97f4">
              Fru talman! Majoriteten kanske inte är van vid att jag har högläsning
              ur deras propositioner för att lyfta fram det som är bra. Men
              jag tycker att vi som politiker ska kunna vara ärliga och lyfta
              fram när vi tycker att andra politiker gör bra saker. Och sedan
              har jag i ärlighetens namn en liten baktanke.
            </seg>
            <seg n="a0a21eda">
              Det här som jag läste upp och annat som jag inte hinner läsa
              upp är precis samma saker som jag stått och tjatat om när jag
              försökt försvara Miljöpartiets skatteförslag. Det är skatteförslag
              som ni sedan röstat ned. Men nu när ni argumenterar så himla bra
              för våra förslag kan ni väl inte rösta ned dem en gång till?
            </seg>
            <seg n="78b9dbb6">
              Nu hävdar majoriteten kanske att den här fina retoriken är tänkt
              att hänga ihop med de förslag man lägger fram, men jag tycker
              att det haltar en del. Man gör visserligen bra saker. Man strukturerar
              upp energibeskattningen så att den ska svara mot energiinnehållet
              i bränslen, och man minskar på en del nedsättningar som bland
              annat den lätta industrin har. Det enda olyckliga med de här förändringarna
              är att koldioxidskattehöjningen på naturgas och gasol som används
              som drivmedel riskerar att försvåra utbyggnaden av en infrastruktur
              för biogas. Därför skulle det kunna vara klokt att fasa in just
              den klimatskattehöjningen lite långsammare. Däremot ser jag ingen
              anledning till att generellt vara så långsam med att införa klimatskatter
              och de förändringar man pratar om.
            </seg>
            <seg n="2a646009">
              Man föreslår att det ska ske efter nästa val. Det kanske är smart
              väljarstrategiskt, men om vi vill uppnå någonting måste vi agera
              nu. Ärligt talat tror jag inte att eventuella fördelningseffekter
              och omställningseffekter blir så mycket mindre då. Det blir en
              annan regering förhoppningsvis, en rödgrön regering, som får ta
              eventuell kritik. Är det inte lite fegt?
            </seg>
            <seg n="475dc9e1">
              En ännu större feghet är att man inte vågar använda sig av de
              styrmedel man lyfter fram som det mest direkta och träffsäkra
              sättet att minska koldioxidutsläppen, nämligen koldioxidskatten.
              Vi gröna tror visserligen att det kan behövas kompletterande styrmedel
              när internationella aspekter lägger krokben för att fullt ut beskatta
              koldioxidutsläppen, till exempel genom en flygskatt och en kilometerskatt
              på lastbilar. Men i övrigt håller vi helt med om att koldioxidskatten
              har en stor fördel jämfört med andra styrmedel, för att den går
              direkt på grundproblemet, utsläppen av koldioxid. Men i motsats
              till regeringen föreslår vi att vi också ska använda oss av detta
              ypperliga styrmedel. Vi föreslår en höjning på 60 öre de närmaste
              tre åren.
            </seg>
            <seg n="814d5c36">
              Regeringen skriver vidare i propositionen: För att åstadkomma
              en samhällsekonomiskt effektiv klimat- och energipolitik är oftast
              generella ekonomiska styrmedel att föredra framför riktade styrmedel
              i form av subventioner. Nu ser vi att det generella styrmedlet
              koldioxidskatt skulle man inte använda sig av. Däremot ser vi
              subventioner till människor som ska köpa bil. För relativt bränslesnåla
              bilar ska man slippa fordonsskatt i fem år. Och det låter kanske
              som en trevlig uppmuntran, men däremot kan miljönyttan starkt
              ifrågasättas. Bilbranschen själv säger att det inte leder till
              någon ytterligare stimulans till marknaden för miljöbilar. Såväl
              miljöorganisationer som Skatteverket lyfter fram att det här är
              ett förslag som gynnar de relativt sett mer bränsleslukande miljöbilarna
              mer än de relativt snåla. Redan i dag är den fordonsskatt som
              vi har koldioxidrelaterad. Tar man bort den gynnar man de bränsleslukande
              bilarna och inte de smarta som vi vill gynna. Alltså riskerar
              förslaget att rent av bli kontraproduktivt.
            </seg>
            <seg n="105c0ac0">
              Skulle man följa regeringens resonemang om koldioxidskatten fullt
              ut skulle vi inte behöva mixtra med fordonsskatten över huvud
              taget. Nu påpekar regeringen att det kan finnas skäl att komplettera
              koldioxidskatten med styrmedel som verkar direkt vid själva köptillfället.
              Det kan förvisso vara en poäng. Vi kanske inte är så rationella
              som människor som vi enligt ekonomisk teori ska vara. Kanske räknar
              man inte så noga på bränslekostnaden när man ska köpa ny bil.
              Kanske räknar man på det bensinpris som gäller då och inte tänker
              på att bensinpriset kan komma att stiga i framtiden om vi ska
              klara klimatförändringarna, om inte stigande råoljepriser gör
              jobbet åt oss. Det kan kanske behövas ekonomiska drivkrafter som
              verkar just när man står där hos bilhandlaren. Men i så fall finns
              det betydligt bättre idéer än skattesubventioner till bilinköp
              som genom sin utformning riskerar att bli direkt kontraproduktiva.
            </seg>
            <seg n="ce7eb634">
              Norge, Danmark och Finland har lyckats minska koldioxidutsläppen
              från nya bilar genom en koldioxidrelaterad registreringsavgift
              för alla bilar som säljs. I Frankrike har man i stället ett system
              som kombinerar en registreringsavgift och en registreringsbonus.
              Man har en skala av koldioxidutsläppen på bilarna. De bilar som
              släpper ut mycket får betala en avgift, högre ju större utsläppen
              är, och de bilar som har små utsläpp får en bonus som är högre
              ju mindre utsläppen är. På det här sättet har man lyckats förbättra
              bränsleprestandan och miljöprestandan generellt i bilparken.
            </seg>
            <seg n="f840eb28">
              Ett sådant system skulle vi kunna ha i Sverige om vi ville ha
              ett kompletterande styrmedel som verkligen ger till resultat en
              omställning av nya bilar och inte bara gav en image av att vi
              försöker göra något.
            </seg>
            <seg n="39d2cec4">
              Slutligen kan jag inte låta bli att fråga varför man tar bort
              skatten på konstgödsel. Naturvårdsverket, Jordbruksverket, ett
              antal andra myndigheter och miljöorganisationer framhåller vikten
              av gödselskatten för att minska övergödningen genom att minska
              kväveutlakningen från jordbruket. Dessutom ska vi inte förneka
              att gödslingen också har en icke försumbar effekt på klimatet
              dels genom att det går åt mycket energi för att framställa konstgödsel,
              dels genom att riklig kvävetillförsel ökar avgångar av lustgas
              från jordbruket. Lustgas är en väldigt kraftig växthusgas. Särskilt
              konstigt framstår det att man vill ta bort kadmiumdelen av gödselskatten.
              Det är en skatt som har varit effektiv för att minska kadmiumtillförsel
              till jordarna utan att därmed nämnvärt påverka jordbrukets konkurrenskraft.
            </seg>
            <seg n="42bb5c84">
              Regeringen säger att själva poängen med att ta bort gödselskatt
              är att man vill stärka jordbrukets konkurrenskraft och kompensera
              för att man inför andra skatter för jordbruket. Men det blir ingen
              vidare miljöstyrning om man kompenserar höjningar av en miljöskatt
              med sänkningar av en annan. Det finns bättre sätt att lösa fördelningsfrågorna.
            </seg>
            <seg n="8dd2de98">
              Fru talman! Jag hade en liten baktanke med min högläsning i början.
              Jag vill helt enkelt visa att regeringen med sina åtgärder inte
              lever upp till de principer man ställer upp i propositionen. Det
              styrmedel som lyfts fram som det mest effektiva, koldioxidskatten,
              vågar man inte använda sig av. I stället använder man sig av riktade
              subventioner med tveksam miljönytta. Trots att man säger att det
              är bättre att hantera eventuella negativa fördelningseffekter
              med andra åtgärder än att avstå från att använda i övrigt välmotiverade
              styrmedel slopar man skatten på konstgödsel.
            </seg>
            <seg n="f3ee7ec8">
              Fru talman! Trots en många gånger förstklassig retorik hos regeringen
              känner jag mig tvingad att yrka bifall till reservation 3. Där
              föreslår vi det som regeringen bara snackar om.
            </seg>
          </u>
          <note type="speaker" n="40a1660e">
            Anf. 5 LENA ASPLUND (m):
          </note>
          <u who="lena_asplund_9b9b89" xml:id="i-724977d133a4e57b-0" n="d269e6fd">
            <seg n="544a89ce">
              Fru talman! Skatter är ett svårt och komplext område. Därför
              gäller det att lägga dem på en nivå som människor kan förstå och
              acceptera. Det är även viktigt att de är transparenta och inte
              alltför tillkrånglade. När det gäller styrande skatter, som de
              flesta punktskatter är, gäller det att de verkligen blir styrande
              och inte kontraproduktiva eller enbart uppfattas som fiskala.
            </seg>
            <seg n="51f01ad2">
              Vi är alla medvetna om den globala uppvärmningen och hotet om
              vi släpper ut för stora mängder koldioxid. Nästan varje dag kan
              vi läsa reportage från olika delar av världen om hur det till
              exempel förekommer olika former av väderrelaterade katastrofer.
              Många av dessa länder hör inte till de allra rikaste och har inte
              de bästa förutsättningarna att klara de här hoten. Till exempel
              i delar av Vietnam har översvämningar blivit en del vardagen.
              Det är vi i de rika delarna av världen som måste gå före med åtgärder.
              Därför hoppas jag verkligen på att Köpenhamnsmötet kan komma fram
              till något som även USA och Kina kan ställa sig bakom.
            </seg>
            <seg n="c4a90294">
              När man lyssnar på föregående talare skulle man kunna tro att
              Sverige är den som bestämmer och styr allt i världen. Bara vi
              har koldioxidskatterna och går före så fungerar allt, och så sänker
              vi koldioxidutsläppen. Men man får inte glömma att vi står för
              0,2 procent av alla utsläpp. Därför måste vi ha med oss alla.
              Christin, man kan inte ta det där jätteklivet över klyftan. Det
              är väldigt lätt att de andra ramlar ned i klyftan i stället. Då
              har det inte hjälpt alls. Det kanske är bättre om vi är lite försiktiga
              och bygger en bro över klyftan, så att vi kan komma över och hjälpas
              åt allihop.
            </seg>
            <seg n="e90cc139">
              Det finns förvisso de som tvivlar på orsakerna till den globala
              uppvärmningen. Vi har läst om det de senaste dagarna. Men jag
              anser att försiktighetsprincipen gäller här. Skulle det nu mot
              förmodan visa sig att nästan alla experter har fel, då har vi
              inte gjort någon skada. Det vi har gjort är att göra världen lite
              mindre olje- och kolberoende, och det är bara positivt.
            </seg>
            <seg n="a36ed608">
              Jag tänker inte stå här uppe och nämna allting som finns i propositionen,
              som jag tycker är utmärkt, utan ska koncentrera mig på några större
              förändringar.
            </seg>
            <seg n="0666b4c5">
              Fru talman! Personbilar med bättre miljöegenskaper kommer att
              befrias från fordonsskatt under en tidsperiod av fem år från det
              att bilen tagits i bruk. Vad gäller då för att få denna skattebefrielse?
              Jo, de måste uppfylla avgaskraven i miljöklass 2005 eller miljöklass
              El samt ha koldioxidutsläpp som inte överstiger 120 gram per kilometer
              eller ha en begränsad förbrukning av drivmedel eller elektrisk
              energi. Det är inte alls som Helena Leander står här och säger,
              att stora bilar ska kunna släppa ut avgaser och få skattebefrielse.
              Det är inte stora bilar som släpper ut 120 gram per kilometer.
              Mercedes, BMW och de här ligger uppemot 170180 gram. De kommer
              inte att få någon skattebefrielse.
            </seg>
            <seg n="a53002c2">
              Från den 1 januari 2011 måste personbilarna uppfylla de strängare
              avgaskrav inom EG som benämns Euro 5 för att skattebefrias. Skattebefrielsen
              träder i kraft den 1 januari 2010 och de skärpta avgaskraven alltså
              den 1 januari 2011. Skattebefrielsen gäller upplysningsvis för
              bilar som tagits i bruk första gången efter den 1 juli 2009. Det
              är en bra morot för att köpa en miljövänligare bil. Det sporrar
              även fordonsindustrin att satsa på ännu fler miljövänliga bilar.
              Men Miljöpartiet tycker inte om bilar, så det har ingen betydelse.
              Om de släpper ut 0 gram tror jag inte att de tycker om det ändå,
              för alla ska åka kollektivt.
            </seg>
            <seg n="6e895611">
              Vidare innehåller propositionen även en del redan aviserade mindre
              förändringar i beskattningen av dieselbilar. Miljöfaktorn görs
              om till ett fast miljötillägg. Vidare sänks den så kallade bränslefaktorn
              till 2,55 den 1 januari 2011 och till 2,4 den 1 januari 2013.
              Det är definitivt ett steg i rätt riktning, anser jag, eftersom
              fordonsbeskattning ska vara teknikneutral och bara baseras på
              utsläppen.
            </seg>
            <seg n="921c8206">
              Fru talman! Socialdemokraterna och Vänsterpartiet föreslår en
              höjning av skatten på fossilfri el. De vill höja fastighetsskatten
              på vattenkraft och föreslår även en höjning av skatten på termisk
              effekt i kärnkraftverk. Detta föreslås med motiveringen att kraftbolagen
              under lång tid gjort stora vinster.
            </seg>
            <seg n="a9a17721">
              Min fråga till Christin Hagberg och Marie Engström blir: Vilka
              mer företag vill ni belägga med högre skatt för att de gör stora
              vinster? Oppositionen med socialdemokraten Tomas Eneroth i spetsen
              har hela tiden sedan fordonskrisens början slagit på stora trumman
              och menat att regeringen ska gå in med stöd. Staten ska tydligen
              stödja de bolag som gör jätteförluster, men de som gör vinster
              lägger man en straffskatt på. Detta är planekonomi av rent kommunistisk
              kaliber.
            </seg>
            <seg n="6ea5b606">
              Socialdemokraterna skriver i sin motion att de vill använda hälften
              av de skatter de tar in från vattenkraft och kärnkraft till att
              renovera miljonprogramsområdena. Vi ska med andra ord beskatta
              fossilfri el ännu högre för att renovera bostäder som misskötts
              av fastighetsägarna. I de flesta fall är det kommunala bostadsbolag.
            </seg>
            <seg n="d4e88e11">
              Fru talman! Oppositionen vill i sina reservationer höja skatten
              på drivmedel, lite olika mycket dock Socialdemokraterna minst,
              Miljöpartiet mest: med närmare 2 kronor fram till 2012, om jag
              har räknat rätt. Helena nickar, så det stämmer nog. Jag skulle
              vilja att ni förklarar för väljarna: Om olyckan nu skulle vara
              framme och ni vinner valet 2010, hur stora bensin- och dieselskattehöjningar
              kan då svenska folket vänta sig? Är det Socialdemokraternas eller
              Miljöpartiets förslag som ska genomföras? Blir det 2 kronor? Blir
              det 2:50? Blir det 1 krona? Man kanske vill veta förutsättningarna.
            </seg>
            <seg n="4c428af2">
              Hur mycket vi än höjer bensinskatten kommer det inte att hjälpa
              mot den globala uppvärmningen. Vi måste ta det lite försiktigt
              och använda andra medel också. Folk måste kunna åka och handla,
              hämta barn på dagis och ta sig till och från jobbet. Det är viktigt,
              glöm inte det! Ni springer fram alldeles för fort.
            </seg>
            <seg n="ea235217">
              Fru talman! Den 1 juli 2006 infördes på Miljöpartiets initiativ
              en skatt på avfallsförbränning för den fossila delen av hushållsavfallet
              som förbränns. Den fossila delen ansåg man uppgick till 12,5 procent.
              Det har dock visat sig att denna skatt inte haft någon som helst
              miljömässig konsekvens utan varit en rent fiskal skatt som ökat
              hushållens kostnader. Skatten har även medfört regelkrångel och
              ökade administrativa kostnader för berörda företag och Skatteverket.
            </seg>
            <seg n="46d73acc">
              Skatten har beräknats ge staten en inkomst på ca 226 miljoner
              netto. För att kompensera för skattebortfallet höjer vi nu koldioxidskatten
              med 1 öre i stället. Det är en skatt som är mer träffsäker och
              styrande.
            </seg>
            <seg n="399b0e57">
              Det har dessutom visat sig att skatten kan öka transporterna
              på grund av att verksamhetsavfall som inte beskattas många gånger
              transporteras till värmeanläggningar medan hushållsavfall transporteras
              till kraftvärmeanläggningar. Det var väl inte det som var meningen
              att vi skulle transportera avfall på vägarna.
            </seg>
            <seg n="366158ef">
              Det är inte alldeles enkelt med styrmedel i avfallspolitiken.
              Ekonomiska incitament som påverkar volym och vikt kan ge upphov
              till olämplig eller illegal förbränning eller dumpning av avfall.
              En indikation på detta är att där man infört viktbaserade taxor
              i ett villaområde har avfallet minskat med ungefär 20 procent
              utan att övrigt registrerat avfall ökat. Då kan man undra: Vart
              har det tagit vägen?
            </seg>
            <seg n="2d623da4">
              Vi moderater anser att man ska göra det så enkelt som möjligt
              för enskilda människor att göra miljöbra saker. Den enskilda människan
              ska även uppfatta att det de gör har miljömässig påverkan. Därför
              ska miljöskatter verkligen vara miljöpåverkande och inte dolda
              fiskala skatter.
            </seg>
          </u>
          <note type="speaker" n="2467b53f">
            Anf. 6 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-3510b0502159d862-1" n="4f10642c">
            <seg n="6a6b7d38">
              Fru talman! Lena Asplund inleder som vanligt när det gäller Moderaterna
              med att Sverige inte är ensamt i världen. Nej, det är vi inte.
              Det är därför vi har internationella avtal när det gäller klimatfrågan.
              Det inleddes med Riomötet 1992, som följdes av Kyotoavtalet, som
              nu förhoppningsvis följs av Köpenhamnsavtalet. Men vi har också
              ett ansvar. Vi har kunnat visa att man kan sänka koldioxidutsläppen
              och ändå ha en växande ekonomi. Ska vi inte fortsätta på den vägen,
              tycker du? Vad är det du vill ha sagt med det där?
            </seg>
            <seg n="3e49ea58">
              Du säger att man inte ska trilla ned i klyftan och att ni vill
              bygga en bro. Men det är ju det man har gjort. Vi har internationella
              avtal som vi jobbar med stenhårt, vilket jag utgår från att även
              den moderatledda regeringen gör. Jag tycker att det känns lite
              tråkigt att Andreas Carlgren ska sitta på Köpenhamnsmötet och
              försöka förhandla fram ett bra avtal när det gäller klimatet med
              de förutsättningar som ni för fram i argumentationen.
            </seg>
            <seg n="1b8046b2">
              Du ställde ett antal frågor. Jag fick inte svar på mina, men
              jag kan ändå försöka svara på dina om du sedan lovar att återkomma
              till mina frågor.
            </seg>
            <seg n="a93231cb">
              Ja, vi lägger fram ett förslag på att höja skatten för kraftvärmeanläggningar
              och kärnkraftsanläggningar. Pengarna ska användas för ombyggnad.
              Det finns massor av åtaganden, bland annat att rusta upp byggnader
              från miljonprogrammet. De behöver verkligen restaureras och göras
              energieffektiva. Vi behöver bostäder i det här landet.
            </seg>
          </u>
          <note type="speaker" n="c70431b1">
            Anf. 7 LENA ASPLUND (m) replik:
          </note>
          <u who="lena_asplund_9b9b89" xml:id="i-724977d133a4e57b-1" n="d269e6fd">
            <seg n="6a3ffcd5">
              Fru talman! Jag kommer inte ihåg vilka frågor du ställde, Christin
              Hagberg, från talarstolen. Jag är ledsen för det. Du kanske kan
              ta dem en gång till.
            </seg>
            <seg n="f65fe393">
              Visst ska miljonprogrammet rustas upp, men ska vi betala det
              med sådana skattepengar? Är det inte ägarna av bostäderna som
              bör göra upprustningen? Många har faktiskt rustat upp sina bostäder.
              Det finns många bra och stora bostadsområden som är antingen privatägda
              eller kommunalt ägda. Det finns exempel på det i bland annat Alingsås.
              Vid upprustningen har husen gjorts miljövänliga. Ska vi ta dessa
              pengar och hjälpa dem som inte har tagit sitt ansvar? Jag tycker
              att det är viktigt att ta sitt ansvar. Det är en av anledningarna
              till att vi har infört ett ROT-avdrag för bland annat privatpersoner
              så att de kan ta sitt ansvar och rusta upp sina hus.
            </seg>
            <seg n="ff10bd97">
              Under den förra regeringen fanns en fastighetsskatt. Då hade
              ni en straffskatt när man gjorde miljöbra saker på sina hus. Då
              ökade taxeringsvärdet, och då fick man betala ännu mer fastighetsskatt.
              Det var väl inte speciellt miljösmart? Då är det bättre att som
              vi har gjort ta bort fastighetsskatten och införa en fastighetsavgift.
              Då kan man rusta upp sin bostad och göra den miljömässigt bättre
              utan att straffas för det. Det måste vara bättre än era förslag.
            </seg>
          </u>
          <note type="speaker" n="05c6c2f0">
            Anf. 8 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-3510b0502159d862-2" n="4f10642c">
            <seg n="e60c1fe4">
              Fru talman! Jag ska upprepa mina frågor. Varför sänker ni koldioxidskatten?
            </seg>
            <seg n="f79d087f">
              Vi har ett problem framför oss som vi behöver ta tag i. Vi har
              till dags datum drygt 10 procents minskningar av koldioxidutsläppen.
              EU kommer förmodligen att klara sina 8 procent fram till 2012.
            </seg>
            <seg n="8007c63b">
              Ni säger 30 procent, och vi säger 40 procent. Vi behöver inte
              diskutera procentsatsen, utan det handlar om hur vi går vidare.
              Till 2020 har vi sagt att vi ska minska med 30 procent. Det är
              kort tid. Vi har ungefär tio år på oss. Då måste vi ta tag i och
              försöka lösa problemen.
            </seg>
            <seg n="35f691d0">
              Vi vet till exempel att transportsektorn inte har minskat sina
              utsläpp utan att de tvärtom har ökat. Det är klart att vi måste
              lägga fram förslag som ger långtgående effekter. Er argumentation
              går ut på att handeln med utsläppsrätter och koldioxidskatten
              ska lösa alla problem. Varför sänker ni då skatten?
            </seg>
            <seg n="aece4812">
              Hur tänkte ni med handelsgödselskatten? Samtidigt säger ni att
              det är oerhört viktigt att ta tag i frågorna, bland annat se till
              att Östersjön åter blir ett levande hav. Det finns problem med
              algblomning och fiskbestånden. Hur tänkte ni när ni föreslog att
              man skulle ta bort handelsgödselskatten? Man kan läsa sig till
              att det ska vara en kompensation för att koldioxidskatt drabbar
              lantbruket. Inte går det väl att kompensera en miljöåtgärd genom
              att ta bort den på en annan så att miljön förvärras?
            </seg>
          </u>
          <note type="speaker" n="84dd4688">
            Anf. 9 LENA ASPLUND (m) replik:
          </note>
          <u who="lena_asplund_9b9b89" xml:id="i-724977d133a4e57b-2" n="d269e6fd">
            <seg n="d8ccdaed">
              Fru talman! Nu har jag skrivit upp frågorna!
            </seg>
            <seg n="b94de6a5">
              Vi sänker egentligen inte koldioxidskatten. Vi höjer den 1 öre,
              men sedan justeras den genom konsumentprisindex. Eftersom konsumentprisindex
              har gått ned går den biten ned också. I fjol gick konsumentprisindex
              upp, och då höjdes koldioxidskatten. Det är väl okej. Om man har
              sagt att skatten ska följa konsumentprisindex ska den göra det.
              När konsumentprisindex går upp höjs skatten. Men om man inte sänker
              skatten när konsumentprisindex går ned är man inte speciellt konsekvent.
              Vi sänker egentligen inte koldioxidskatten utan den justeras efter
              konsumentprisindex.
            </seg>
            <seg n="fe2561f7">
              Sedan var det frågan om handelsgödseln. Det gjordes en utredning
              under den förra regeringens tid, SOU 2003:9 Skatt på handelsgödsel
              och bekämpningsmedel? , och där uppgavs att priset på handelsgödsel
              inte har stor betydelse för användandet av handelsgödsel. Det
              finns andra anledningar till att handelsgödsel används. Varför
              ska då en skatt läggas på den? Då blir det en fiskal skatt. Då
              blir det inte en styrande skatt eftersom priset inte verkar ha
              någon betydelse. Då kan skatten lika gärna plockas bort och andra
              skatter kan justeras i stället.
            </seg>
            <seg n="35105a06">
              Det var så jag resonerade innan. Det gäller att skatter ska styra
              på rätt sätt och att de har en legitimitet där de finns. Vi kan
              inte ha miljöskatter som är rent fiskala. Då tappar man tron på
              att skatterna är bra. Därför tar vi bort skatten på handelsgödsel
              eftersom den inte har haft någon betydelse.
            </seg>
          </u>
          <note type="speaker" n="1e4a768b">
            Anf. 10 HELENA LEANDER (mp) replik:
          </note>
          <u who="helena_leander_3aadf2" xml:id="i-6737b03c31c45853-1" n="1ecb811f">
            <seg n="864a875b">
              Fru talman! Jag hade haft förhoppningar om att hinna ställa frågor
              till Lena Asplund, men jag är glad om jag hinner bemöta allt.
            </seg>
            <seg n="8d8c1fd8">
              Lena Asplund säger som vanligt att Sveriges utsläpp bara utgör
              0,2 procent av koldioxidutsläppen. Det spelar ingen roll vad vi
              gör här. Nähä, men hur många procent av befolkningen i världen
              utgör vi? Så länge vi i Sverige har koldioxidutsläpp som är bra
              mycket högre än det globala snittet och bra mycket högre än vad
              som är ekologiskt hållbart är det vår förbannade skyldighet att
              minska våra utsläpp.
            </seg>
            <seg n="b22cdbf9">
              Lena Asplund pratar om de stora bilarna. Det här är inget som
              jag hittar på. I remissammanställningen från propositionen framgår
              att Skatteverket, Gröna Bilister, Nature Associates och Naturskyddsföreningen
              pekar på att de miljöbilar som har högst klimatpåverkan gynnas
              mest medan de med lägst påverkan endast gynnas marginellt. Den
              fordonsskattelättnad som ni har valt är alltså tämligen trubbig.
            </seg>
            <seg n="47fc80d8">
              Lena Asplund tar upp frågan om övervinster i kraftindustrin.
              Det är lite intressant. Egentligen skulle det kräva ett ganska
              långt resonemang. Det handlar om en nationalekonomisk term vi
              kallar windfall profits vinster som trillar ned från himlen. I
              det här fallet handlar det om handel med utsläppsrätter som har
              inneburit stora vinster för just vattenkraften och kärnkraften.
              Vad man än kan säga om dem i övrigt har de åtminstone inte några
              direkta koldioxidutsläpp. I en fri marknad brukar det innebära
              att fler aktörer söker sig till de sektorerna, och då får man
              ned vinsterna på normala nivåer. I och med att vi av miljöskäl
              har sagt att vattenkraften och kärnkraften inte ska byggas ut
              ytterligare ni har andra idéer, men det är i alla fall så det
              ser ut i dag innebär det att man kan hålla vinsterna på en konstgjort
              hög nivå. Det är inte rimligt att kraftbolagen utan att egentligen
              ha gjort något skördar vinsterna. Jag tycker då att det är rimligt
              ta ut en lite högre skatt för att kompensera. Det innebär inte
              att det ska vara någon allmän extra vinstbeskattning på företag
              som råkar vara lönsamma.
            </seg>
          </u>
          <note type="speaker" n="9d087d39">
            Anf. 11 LENA ASPLUND (m) replik:
          </note>
          <u who="lena_asplund_9b9b89" xml:id="i-724977d133a4e57b-3" n="d269e6fd">
            <seg n="38e63a53">
              Fru talman! Om jag har läst er reservation på rätt sätt har ni
              inte skrivit något om vinsterna i elkraftsindustrin, det vill
              säga vattenkraft och kärnkraft. Tydligen tog du åt dig ändå, men
              det var inte dig jag gick på. Det var dina kolleger som hade skrivit
              så.
            </seg>
            <seg n="2824e15f">
              Helena Leander säger att jag går tillbaka till hur litet Sverige
              är. Men faktum är att Sverige är det. Det är därför det är så
              viktigt att hjälpa andra länder att sänka koldioxidutsläppen.
              Det är så vi kan komma framåt. Givetvis måste vi visa att Sverige
              gör saker som är bra. Det gör vi hela tiden. Vi gör många bra
              saker, bland annat att sänka fordonsskatten för bilar med lägre
              utsläpp.
            </seg>
            <seg n="0ccc6a19">
              Sedan var det frågan om vad Gröna Bilister och Naturskyddsföreningen
              tycker. Jag kan förstå Gröna Bilister, men jag tänker inte kommentera
              det i kammaren.
            </seg>
            <seg n="e2750c64">
              120 gram är inte speciellt stora utsläpp. Hur ska vi komma framåt?
              Vi måste ta det lite försiktigt så att människor kan ha en vardag
              och kan leva. Jag kommer från Sollefteå. Om man bor i Näsåker
              och jobbar i Sollefteå har man fyra mil till jobbet. Det finns
              inga allmänna kommunikationer. Hur ska man göra då? Ska man gå
              arbetslös i stället? Är det inte bättre att jobba? Vi tycker att
              jobblinjen är viktig, och då måste man få ta sig till jobbet.
            </seg>
            <seg n="43f64589">
              Det hjälper inte om du höjer bensinpriset till 40 kronor per
              liter, för folk kommer att åka ändå. Man måste ju ta sig till
              jobbet.
            </seg>
          </u>
          <note type="speaker" n="588c9036">
            Anf. 12 HELENA LEANDER (mp) replik:
          </note>
          <u who="helena_leander_3aadf2" xml:id="i-6737b03c31c45853-2" n="1ecb811f">
            <seg n="f28aa93c">
              Fru talman! Här återkommer alltså igen detta häpnadsväckande
              påstående att bensinpriserna inte spelar någon som helst roll
              för koldioxidutsläppen och bensinförbrukningen. Det är ett påstående
              som går helt emot all etablerad ekonomisk vetenskap. Det går emot
              era egna expertmyndigheter som till exempel Statens institut för
              kommunikationsanalys, som ändå hittar en priskänslighet vid 0,8,
              och det går emot allt ni skriver i propositionen om att ekonomiska
              styrmedel ger resultat. Ni skriver dessutom i propositionen att
              om man ser negativa fördelningseffekter och det kan man faktiskt
              göra i det här fallet, ute på landet får man lösa det på annat
              sätt.
            </seg>
            <seg n="a8922ca8">
              Miljöpartiet har aldrig hävdat att alla i hela Sverige ska åka
              kollektivt, vilket du påstod tidigare. Om man bor långt ute i
              buskarna är det klart att man inte ska åka i en tom buss, utan
              då är det bättre att man tar sin bil, att man har en miljöeffektiv
              bil som går på någon form av biobränsle som är framställt på ett
              sjyst sätt. Det där kan vi prata jättemycket om. Alla behöver
              inte åka kollektivt. Men vi behöver de ekonomiska styrmedlen för
              en utveckling där vi får de här bättre fordonen och de som har
              möjligheten, till exempel här i Helsingfors, åker kollektivt,
              cyklar, går eller vad man nu gör. Och den negativa fördelningseffekten
              det skriver ni ju själva får man hantera på annat sätt.
            </seg>
            <seg n="86196f26">
              Förra mandatperioden införde vi i den rödgröna majoriteten ett
              glesbygdsavdrag för människor i glesbygd för att kompensera för
              de högre transportkostnaderna för dem som bor långt ute på landet.
              Det skulle man kunna göra. Eller är det så att Lena Asplund inte
              står bakom de principer som hennes egen regering lägger fram i
              den här propositionen?
            </seg>
          </u>
          <note type="speaker" n="60731a70">
            Anf. 13 LENA ASPLUND (m) replik:
          </note>
          <u who="lena_asplund_9b9b89" xml:id="i-724977d133a4e57b-4" n="d269e6fd">
            <seg n="cf61d209">
              Fru talman! Det är klart att jag står bakom dem, men jag försöker
              åskådliggöra att man faktiskt måste kunna ta sig till jobbet.
              De incitament som du använder är rätt trubbiga instrument. Glesbygdsavdraget
              får ju alla. Det har ingen betydelse om du har 50 meter eller
              två kilometer till jobbet och kan gå dit, alla får glesbygdsavdraget,
              så det är ett trubbigt instrument. Man måste hitta ett instrument
              som fungerar bättre, och just nu finns det inget. Det finns också
              de som bor i Helsingfors som måste ta sig i bil till jobbet. Om
              du bor innanför tullarna finns det ingen anledning. Där kan man
              faktiskt gå, åka tunnelbana eller buss. Men om du bor i Helsingforss
              län och har en bit in till stan kanske du måste ta dig till närmaste
              kollektivtrafikmedel. Hur ska du komma dit? Du kanske måste använda
              bilen då också.
            </seg>
            <seg n="b7f574cc">
              Vi måste på något sätt kunna ha en vardag och leva fram till
              dess att vi får bilarna helt fossilfria, för meningen är väl att
              de inte ska släppa ut någonting sedan. Vi ser väl alla framför
              oss bilar med noll utsläpp. Det kan vara elhybrider, olika biobränslen
              och biogas, som vi pratade om innan och som jag också tycker är
              bra om vi kan använda. Nu har vi lite distributionsproblem med
              det i hela landet, men det finns annat.
            </seg>
            <seg n="05f30fe4">
              Det är viktigt att vi tar det här i en takt som människor kan
              klara av, att de känner att det här är okej och sjyst och inte
              att de straffbeskattas bara för att vi ska gå så långt före och
              hoppa över den där klyftan så att alla ramlar ned i den.
            </seg>
          </u>
          <note type="speaker" n="4dd08d31">
            Anf. 14 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-d2ac6af57f08f8de-1" n="524ea3a9">
            <seg n="7014836d">
              Fru talman! Jag ska försöka svara på några av de frågor som Lena
              Asplund ställde i sitt anförande, så kanske jag kan få svar på
              mina frågor sedan.
            </seg>
            <seg n="8a7e971c">
              Du pratar om att vi från oppositionen föreslår höjda drivmedelsskatter.
              Jag tror att det finns en acceptans i dag hos människor för att
              vi måste använda den typen av styrmedel för att ställa om.
            </seg>
            <seg n="0c7d6981">
              Vi menar att det måste finnas sätt att kompensera människor som
              bor i glesbygd. Vi måste också kunna satsa på kollektivtrafik,
              mycket mer utbyggd kollektivtrafik. Det handlar om att fatta modiga
              politiska beslut för att kunna ställa om samhället.
            </seg>
            <seg n="09e16e1d">
              Sedan pratade du om detta med planekonomi. Det är andra som har
              redogjort för detta, att marginalprissättningen på el i dag bidrar
              till stora vinster i de stora elbolagen samtidigt som olika styrmedel,
              till exempel handel med utsläppsrätter, också har bidragit till
              de stora vinsterna. Att då använda pengarna i en viktig miljöomställning
              tycker jag nog är en ganska klok politik.
            </seg>
            <seg n="4a59fce2">
              I mitt anförande hann jag inte ta upp frågan om att skatten på
              handelsgödsel tas bort. Jag måste fråga Lena Asplund: Hur har
              regeringen tänkt minska jordbrukets inverkan på övergödningen
              när man genomför en sådan här åtgärd?
            </seg>
          </u>
          <note type="speaker" n="91d977a5">
            Anf. 15 LENA ASPLUND (m) replik:
          </note>
          <u who="lena_asplund_9b9b89" xml:id="i-724977d133a4e57b-5" n="d269e6fd">
            <seg n="50baa553">
              Fru talman! Jag gav svaret till Christin Hagberg att priset på
              handelsgödsel inte verkar ha någon betydelse för påverkan, och
              då ska man inte ha kvar skatten på det. Man ska ju styra en skatt
              så att den tar som den ska.
            </seg>
            <seg n="9faa9470">
              Kollektivtrafik i glesbygd ja, Marie du kommer ju från Värmland,
              och det är också glesbygd. Jag tror att varken du eller jag kommer
              att uppleva att vi i glesbygden har bussförbindelser med samma
              intervall som i Helsingfors, Göteborg eller Malmö. Kollektivtrafik
              i glesbygd ja, i viss mån kommer det att fungera mellan stora
              orter och där vi får utbyggd järnväg. Jag hoppas att det kommer
              att börja fungera rätt bra i mitt län nu med Botniabanan och Ådalsbanan,
              att vi kommer att kunna få ökade arbetskraftsområden när vi kan
              åka kollektivt. Många föredrar att göra det, speciellt på vintern.
              Då är det väl jättetrevligt att kunna sätta sig på ett tåg i stället
              för att sitta i sin bil och ligga bakom snöröken. Men det kommer
              inte att fungera överallt, och det inser du också. Det är klart
              att det inte kommer att fungera med kollektivtrafik i Junsele,
              Ramsele, Torsby och andra orter i Värmland och även småorter i
              Norrbotten, så vi måste använda bilen.
            </seg>
            <seg n="1afe164f">
              Jag tycker att vi måste ta det lite försiktigt och långsamt så
              att folk hinner ställa om och köpa miljövänliga bilar, annars
              blir det någonting som straffar människor som har lite sämre ekonomi
              och inte har råd att på en gång köpa en ny och dyrare bil som
              ger mindre utsläpp.
            </seg>
          </u>
          <note type="speaker" n="36e73c0b">
            Anf. 16 MARIE ENGSTRÖM (v) replik:
          </note>
          <u who="marie_engstrom_d234fb" xml:id="i-d2ac6af57f08f8de-2" n="524ea3a9">
            <seg n="3ec420b8">
              Fru talman! Nej, man kan naturligtvis inte ersätta bilen med
              kollektivtrafik överallt. Det faller på sin egen orimlighet. Jag
              tycker att det är så självklart att vi inte behöver ha den diskussionen.
              Människor som bor i glesbygd är beroende av bil, punkt slut. Så
              är det naturligtvis. Det är därför vi har lagt fram förslag för
              att kompensera dem för den extrakostnad de kommer att få när vi
              höjer drivmedelsskatten, precis som jag sade. Men hand i hand
              med den åtgärden är det jätteviktigt att satsa också på kollektivtrafik,
              självklart.
            </seg>
            <seg n="ba505bf7">
              Jag märker att Lena Asplund glider undan svaret när det gäller
              skatten på handelsgödsel. Lena Asplund säger bara att den inte
              är verksam, utan att vi måste göra någonting annat. Min fråga
              var: Hur tänker alliansregeringen minska jordbrukets inverkan
              på övergödningen? Ni kan inte bara säga att ni anser att handelsgödselskatten
              inte är bra. Nej visst, ni har tagit bort den. Men vad tänker
              ni göra i stället?
            </seg>
          </u>
          <note type="speaker" n="cb7fa4c4">
            Anf. 17 LENA ASPLUND (m) replik:
          </note>
          <u who="lena_asplund_9b9b89" xml:id="i-724977d133a4e57b-6" n="d269e6fd">
            <seg n="26b86fd1">
              Fru talman! Vi går tillbaka till det här med prissättningen på
              elen. Visst, det handlar om utsläppsrätter och att bolagen gör
              stora vinster. Men tycker man det måste man komma med förslag
              som ändrar på det i stället för att bara säga att de gör så stora
              vinster, så då tar vi ut högre skatt. Det är det resonemanget
              som jag hakar upp mig på, för det är planekonomi. Har man för
              stora vinster i privata bolag, då höjer vi skatten. Då finns det
              ju en bakomliggande orsak, och då ska man ta itu med den i stället
              för att höja skatten.
            </seg>
            <seg n="ccc6625d">
              När det gäller handelsgödsel igen: Det här är skatteutskottets
              betänkande, och vi pratar om skatter och styrande skatter. När
              det i övrigt gäller handelsgödsel måste jag hänvisa till mina
              kolleger i miljö- och jordbruksutskottet. Du får väl ta den diskussionen
              med Sofia Arkelsten, eftersom jag tyvärr inte kan det, annars
              skulle jag gärna ha gjort det. Det har visat sig att skatten inte
              haft någon påverkan, och då tar vi bort den. Eftersom skatten
              inte har haft någon påverkan lär det inte ha någon betydelse för
              övergödningen. Man lär inte köpa mer gödsel nu. Skulle det bli
              så får vi titta på vad man kan göra i stället. Men det vi debatterar
              nu är en skattefråga. Den andra frågan får man diskutera i miljö-
              och jordbruksutskottet.
            </seg>
          </u>
          <note type="speaker" n="c160e49f">
            Anf. 18 KARIN NILSSON (c):
          </note>
          <note n="643c73f6">
            Fru talman! Jag yrkar bifall till förslaget i betänkandet och
            avslag på samtliga reservationer.
          </note>
          <u who="unknown" xml:id="i-56769690cd78693d-0" n="e86db96c">
            <seg n="c7ed9537">
              De miljöutmaningar vi står inför i dag är gränsöverskridande.
              Alliansregeringen har flyttat fram positionerna inom miljöpolitiken
              och då särskilt inom klimatpolitiken. I dagens debatt låter det
              som att det inte finns några styrande klimatskatter, men visst
              innehåller förslaget sådana.
            </seg>
            <seg n="51606719">
              Ambitionen är att Sverige ska vara ledande vad gäller hållbar
              utveckling både på hemmaplan och internationellt. Alliansregeringens
              miljöpolitik grundar sig på internationellt samarbete och på att
              ta vara på de möjligheter som finns till miljöförbättringar. Miljöminister
              Andreas Carlgren sliter just nu med avtalet i Köpenhamn.
            </seg>
            <seg n="9968f0b2">
              I betänkandet finns ett antal förslag till styrande förändringar
              av punktskatter med målsättningen att minska utsläpp av växthusgaser,
              bidra till målen för andelen förnybar energi och uppnå effektivare
              energianvändning. Förslagen ingår i budgetpropositionen för 2010
              och i 2009 års klimatproposition.
            </seg>
            <seg n="a61bda87">
              Betänkandet innehåller den lagtext på skatteområdet som behövs
              för att förverkliga de tidigare beslutade förslagen i budgetpropositionen
              och klimatpropositionen. Punktskatterna är alltså en konsekvens
              av redan fattade beslut.
            </seg>
            <seg n="c82d0cfd">
              Det visar på kompromissviljan och enigheten inom alliansregeringen
              för att åstadkomma en trovärdig politik på miljöskatteområdet.
            </seg>
            <seg n="5ba2dbf4">
              Oppositionens tre partier utgör med sina 13 olika yrkanden ett
              mycket spretigt alternativ. Socialdemokraterna föreslår att koldioxidskatten
              ska höjas 6 öre mer än i regeringens förslag, vilket påverkar
              bensinpriset motsvarande en höjning med 15 öre utöver budgetförslaget
              för 2010. Vänsterpartiet föreslår en skattehöjning på bensin med
              75 öre under tre år och att koldioxidskatten ska höjas med 19
              öre mer än i regeringens förslag, vilket påverkar bensinpriset
              motsvarande en höjning med 57 öre utöver budgetförslaget 2010.
              Lägger man samman det med de 75 örena blir det ungefär 1:30 på
              tre år. Miljöpartiet föreslår att koldioxidskatten höjs med 12
              öre 2010, 43 öre 2011 och 5 öre 2012, vilket innebär en ökning
              av bensinpriset med runt 1:80 till 2012.
            </seg>
            <seg n="adc8c167">
              Att klara ut vad som skiljer regeringens politik från de tre
              olika oppositionspartiernas 13 olika reservationer, som alla var
              för sig innehåller en mängd olika åtgärdsförslag med kronor och
              ören, låter sig inte göras på ett begripligt sätt i ett debattinlägg.
            </seg>
            <seg n="279574e4">
              Fru talman! Jag har ändå valt att belysa en av punkskatterna
              särskilt. Utöver de skatter i betänkandet som har direkt koppling
              till växthusgaserna, koldioxidskatt, energiskatt och fordonsskatt,
              finns ett förslag i betänkandet om att ta bort skatten på handelsgödsel.
              Denna fråga har en indirekt koppling till klimatskatterna.
            </seg>
            <seg n="923ba04b">
              Även här är det en fråga om att se politiken i ett globalt perspektiv.
              Frågan om handelsgödsel hänger samman med frågan om koldioxidskatt.
              Regeringen har som målsättning att använda skatten som styrmedel
              även inom jordbruksnäringen för att påskynda omställningen till
              förnybara drivmedel och komma bort från beroendet av fossila drivmedel
              och utsläpp av växthusgaser. Det anser jag vara en rimlig princip
              att hålla fast vid trots att Sverige redan i dag har högre drivmedelsskatter
              inom jordbruket än konkurrensländerna. Denna omställning är besvärlig
              nog som den är.
            </seg>
            <seg n="54299535">
              Som jag också sade bör handelsgödselfrågan liksom klimatfrågan
              ses i ett globalt perspektiv. Sverige är ett av endast två länder
              i världen som har en beskattning av gödsel. Denna skatt försämrar
              svenska lantbrukares konkurrensvillkor utan att ha någon större
              effekt på användandet av gödselmedel. Svenska bönder har en pressad
              konkurrenssituation och har inte pengar att gödsla med. Gödsel
              innebär pengar även utan en snedvriden beskattning.
            </seg>
            <seg n="8420f1bd">
              Sverige har en strängare miljölagstiftning än många konkurrerande
              länder vad gäller spridning av gödsel och bekämpningsmedel och
              val av grödor. Det är bra; det ska vi fortsätta ha. Men det är
              också viktigt att Sveriges bönder får ekonomiska villkor att producera
              och sälja de livsmedel som vi har stiftat dessa lagar för.
            </seg>
            <seg n="c4417225">
              Sverige har på område efter område en strängare lagstiftning
              än andra länder. Trots grisdebatten kan vi konstatera att vi har
              hårdare bestämmelser än andra. Men hur bra det än är kan allt
              bli bättre. Frågan som alla bör ställa sig är om vi som lagstiftare
              vill se ett svenskt lantbruk. På handelsgödselområdet är det,
              som jag ser det, tämligen enkelt att göra förändringar så att
              svenskt jordbruk stärks.
            </seg>
            <seg n="654290aa">
              Det är meningslöst att ställa hårdare krav på vårt eget jordbruk
              om den svenska konsumenten sedan köper importerade produkter från
              andra länder för att de är billigare. Med lagen om offentlig upphandling
              inom EU, där priset ofta är den avgörande faktorn, kan det innebära
              att kommuner och landsting upphandlar mat till våra skolbarn och
              äldre som transporteras över såväl land och vatten för att nå
              fram. Det är inte så klimatsmart.
            </seg>
            <seg n="7015c1ef">
              Dessutom vill vi se Sverige som ett matland som kan exportera
              livsmedel till kunder utanför Sverige.
            </seg>
            <seg n="ae45cdc6">
              Fru talman! I mitt hemlän Kronoberg har Centerpartiet stort politiskt
              inflytande. Där har landstinget och de flesta kommuner tagit beslut
              om att upphandlingen av livsmedel ska innehålla minst 25 procent
              ekologiska varor. Men även de konventionella jordbruken behövs
              för att förse oss med bra livsmedel och för att hålla landsbygden
              levande. Även om jag gärna ser en utökning av det ekologiska jordbruket
              är Vänsterpartiets inställning i frågan rent hämmande för svensk
              livsmedelsproduktion. Vänsterpartiet förespråkar nämligen i sin
              reservation en höjning av skatten på handelsgödsel och bekämpningsmedel
              med 20 procent. Det handlar alltså inte om att bromsa upp att
              vi vill ta bort denna beskattning, utan Vänsterpartiet vill dessutom
              lägga på ytterligare 20 procent. Ett sådant förslag öppnar för
              mer import av jordbruksprodukter som odlats med gödsel och gifter.
            </seg>
            <seg n="b1dde82d">
              Min uppfattning är att borttagandet av handelsgödselskatten i
              Sverige inte leder till någon nämnvärd ökad miljöpåverkan men
              att frågan om miljöskadliga gödningsämnen och bekämpningsmedel
              i livsmedelsproduktionen i större utsträckning bör vara en global
              fråga som ska behandlas på en internationell politisk arena som
              till exempel EU-parlamentet.
            </seg>
            <seg n="e4930f40">
              Men Vänsterpartiet delar väl inte den åsikten eftersom man är
              det enda parti i Sveriges riksdag som uttalat är motståndare till
              EU.
            </seg>
            <seg n="67976ac5">
              Fru talman! Jag yrkar som sagt bifall till utskottets förslag.
            </seg>
          </u>
          <note type="speaker" n="f226b470">
            Anf. 19 HELENA LEANDER (mp) replik:
          </note>
          <u who="helena_leander_3aadf2" xml:id="i-6737b03c31c45853-3" n="1ecb811f">
            <seg n="ac8dde72">
              Fru talman! Jag tror att vi alla delar uppfattningen att det
              är viktigt att vi har ett livskraftigt och starkt svenskt jordbruk
              som kan producera produkter av hög kvalitet med så låg påverkan
              som möjligt på miljö och djur. Men om vi tar bort alla miljö-
              och djurskyddskrav tappar det svenska jordbruket en av sina starkaste
              konkurrensfördelar. Det är inte den väg vi ska gå. Vi ska behålla
              hårda krav både på miljöstyrning och på djurskydd i det svenska
              jordbruket.
            </seg>
            <seg n="ef1c8d07">
              Gödselskatten är en sådan del. Karin Nilsson tror inte att den
              har någon effekt, men Finansdepartementets egen promemoria säger
              att den har det. Tack vare gödselskatten har vi minskat kväveutsläppet
              med 1 500 ton per år.
            </seg>
            <seg n="be7b67f1">
              Olika remissinstanser framhåller vikten av den här skatten. Sveriges
              lantbruksuniversitet till exempel säger att man tycker att fördelarna
              överväger nackdelarna, och man säger att gödselskatten är ett
              relativt billigt sätt att minska utsläppen av växthusgaser. Det
              handlar ju inte bara om övergödning.
            </seg>
            <seg n="838e4428">
              Det tycks finnas många goda skäl till att gödselskatten har en
              miljöstyrande effekt.
            </seg>
            <seg n="cec87af3">
              Om man känner att man ändå behöver kompensera jordbruket på något
              sätt kanske man ska fundera över om man kan göra det på andra
              sätt. Regeringen skriver ju i propositionen att eventuella fördelningseffekter
              bör kunna hanteras på annat sätt. Skulle någon form av stöd för
              jordbrukare som inte är kopplat till ökad gödselanvändning kunna
              vara en idé?
            </seg>
            <seg n="84352cc4">
              Man kan också undra varför man tar bort kadmiumdelen av gödselskatten.
              Den har i praktiken haft den effekten att man använder sig av
              gödselmedel som har lägre kadmiuminnehåll så att man inte behöver
              betala så mycket av den skatten. Det har egentligen inte påverkat
              jordbrukets konkurrenskraft nämnvärt. Varför tar man bort den
              också när man är i farten?
            </seg>
            <seg n="b2259f37">
              Varför tar man bort skatten på avfallsförbränning? Det är en
              annan skatt som man nu bara plockar bort. Det har förvisso funnits
              problem med utformningen av den, men man kanske skulle börja med
              att titta på utformningen och inte bara säga att den inte har
              fungerat optimalt och att man därför tar bort den. Det är ganska
              slött.
            </seg>
          </u>
          <note type="speaker" n="5bc06389">
            Anf. 20 KARIN NILSSON (c) replik:
          </note>
          <u who="unknown" xml:id="i-10d340b699682d54-0" n="e86db96c">
            <seg n="1f129e0c">
              Fru talman! Vi tar bort alla krav på jordbruket, sade Helena
              Leander. Det handlar definitivt inte om att ta bort alla krav
              på jordbruket. Det här är ett förslag om att ta bort en skatt.
              Det är en skatt som bara ett enda land utöver Sverige har. Av
              det skälet tycker jag definitivt att det är en konkurrenshämmande
              faktor.
            </seg>
            <seg n="5d3b765e">
              Att i stället införa ett stöd till jordbrukare som bara skulle
              omfatta vårt eget land tror jag inte att vi har möjlighet att
              åstadkomma inom en europeisk gemenskap. Då handlar det om något
              som liknar den bilindustri som man stöder på olika håll i världen.
              Jag har svårt att tro att sådana protektionistiska idéer skulle
              vara hållbara när det gäller jordbruket i Sverige.
            </seg>
            <seg n="9f291139">
              Det är tillåtet att införa skatter inom de fristående staterna,
              däremot inte ekonomiska stöd. Genom denna åtgärd skulle vi kunna
              göra det mer jämställt på den konkurrensutsatta marknaden. Det
              tycker jag är en enkel åtgärd för att vårt förhållandevis rena
              jordbruk ska kunna få ut sina produkter på likvärdiga villkor.
            </seg>
          </u>
          <note type="speaker" n="56b9b0de">
            Anf. 21 HELENA LEANDER (mp) replik:
          </note>
          <u who="helena_leander_3aadf2" xml:id="i-6737b03c31c45853-4" n="1ecb811f">
            <seg n="0dcd7f7b">
              Fru talman! Jag tror givetvis inte att ni menar att man ska ta
              bort alla krav på jordbruket. Jag menar bara att om man drar resonemanget
              till sin spets tror jag inte att det får positiva effekter.
            </seg>
            <seg n="a266d961">
              Vi ska arbeta för att svenska livsmedel ska konkurrera genom
              sin goda kvalitet och genom en positiv inverkan på omvärlden,
              inte nödvändigtvis genom att vara billigast i världen för då tror
              jag inte att vi kommer att vinna racet över huvud taget.
            </seg>
            <seg n="e8fc615d">
              Frågan om stöd till jordbruket är intressant. Som Karin Nilsson
              säger kan man ju inte bara pytsa ut stöd hur som helst. Med den
              gödselskatt som man har haft har det funnits ett sätt att återföra
              pengarna till näringen genom något som kallas Greppa näringen.
              Det har inneburit att man har gett stöd på olika sätt för att
              jordbrukare ska kunna minska sin gödselanvändning och kväveutlakning.
              Det har varit positivt för jordbrukare. Om man kan minska gödselanvändningen
              genom att sprida gödsel mer effektivt minskar det ju kostnaderna.
              Om man genom olika åtgärder kan minska utlakningen är det ju också
              positivt. Det är en åtgärd som man kan använda sig av.
            </seg>
            <seg n="5c800a95">
              Jag tycker att man skulle fundera mer på det och inte bara ta
              bort gödselskatten.
            </seg>
            <seg n="f720f473">
              Samma sak gäller avfallsförbränningsskatten, som Karin Nilsson
              inte nämnde i sitt svar. Man kan fundera över utformningen. Nu
              beskattas till exempel träavfall, trots att det egentligen är
              att betrakta som biobränsle, däremot inte industriavfall. Sådana
              saker skulle man kunna rätta till.
            </seg>
            <seg n="8ea9169b">
              Om man är orolig för avfallstransporter kanske man ska fundera
              över att inte ha en energipolitisk styrning i form av differentierade
              skatter beroende på om det förbränns i kraftvärmeverk eller i
              vanliga värmeverk. Man skulle kunna fundera över om det går att
              göra avfallsförbränningsskatten mer effektiv och inte bara ta
              bort den utan att ha någon som helst styrning för hur man vill
              minska avfallsförbränningen och se till att avfallet i större
              utsträckning går till återvinning och biologisk behandling.
            </seg>
          </u>
          <note type="speaker" n="5167053b">
            Anf. 22 KARIN NILSSON (c) replik:
          </note>
          <u who="unknown" xml:id="i-10d340b699682d54-1" n="e86db96c">
            <seg n="c5c256fd">
              Fru talman! Det finns ju regler för gödselhanteringen även utan
              den här beskattningen. Det finns regler för när, hur och var man
              får sprida gödsel till exempel för våtmarker och annat för att
              skydda naturen. Den forskningen har gått framåt och gjort nytta.
            </seg>
            <seg n="9d8158c9">
              Gödselskatten har självklart haft effekt i ett initialt skede.
              Gödsel kostar oavsett om den beskattas eller inte. Man har ju
              inte för mycket pengar så att man tvunget måste sprida ut dem
              på markerna. Man gödslar, som sagt, inte gärna bort sina pengar.
              Det här är en möjlighet att hålla ned priserna på sina varor så
              att man får ut dem på marknaden.
            </seg>
            <seg n="07901ab1">
              När det gäller miljöforskningen och de åtgärder som skatten har
              använts till står det ingenting i förslaget om att den delen ska
              tas bort för att man gör den här förändringen.
            </seg>
            <seg n="8eac4578">
              Avfallsförbränningsskatten går in under koldioxidbeskattningen.
              Därmed finns det en beskattning i en ände. Nu har man haft dubbel
              beskattning man har både beskattat avfallet och koldioxidutsläppet.
            </seg>
            <seg n="acc288f6">
              Det är väl rimligt att man ser över det. Vi tittar också på energiinnehållet
              i beskattningen.
            </seg>
            <seg n="c76e45cd">
              I resonemanget låter det som om vi inte gör någonting från regeringens
              sida. Det är definitivt fel. Det vi tar ställning till i dag är
              ekonomiska styrmedel för en bättre miljö, för en bättre energihushållning
              och för att få en styrande effekt mot de mål vi har inom alliansregeringen
              för att åstadkomma en skillnad i klimatpolitiken.
            </seg>
          </u>
          <note type="speaker" n="eef29ef7">
            Anf. 23 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-3510b0502159d862-3" n="4f10642c">
            <seg n="00ee3316">
              Fru talman! Karin Nilsson och Centerpartiet säger att skatterna
              ska vara styrande. Det är vi naturligtvis helt eniga om. Vi har
              också sagt att det finns en del saker som är bra i propositionen.
            </seg>
            <seg n="956467a5">
              Du ägnar en ganska stor del av ditt anförande åt lantbruket och
              handelsgödsel. Jag har en del frågor om det.
            </seg>
            <seg n="da9630a8">
              Om man tar bort skatten finns en risk för att användandet ökar.
              Det är ni som har lagt fram ett betänkande när det gäller havsmiljöpolitiken
              och framför allt Östersjön.
            </seg>
            <seg n="5d07a43e">
              Om man väljer att ta bort handelsgödselskatten, vilket ni har
              gjort, är det väl rimligt att man i ett annat läge lägger fram
              förslag om hur man ska jobba med frågan för att ytterligare förbättra
              havsmiljön. Jag tycker att det är ett rimligt krav.
            </seg>
            <seg n="3a30b420">
              Vi tycker att handelsgödselskatten har haft en styrande effekt.
              Det får vi stöd för av remissinstanserna, bland annat två tunga,
              nämligen Kemikalieinspektionen och Naturvårdsverket, som tycker
              att skatten har haft en styrande effekt. Man tycker att det är
              olyckligt att den tas bort.
            </seg>
            <seg n="13d46fcb">
              Du får gärna kommentera vad man vill göra i stället.
            </seg>
            <seg n="995f538c">
              Centerpartiet har varit drivande när det gäller avfallsförbränningsskatten.
              I mitt anförande frågade jag vad ni i stället vill göra för att
              minska förbränningen av avfallet och förbättra återanvändning
              och återvinning.
            </seg>
          </u>
          <note type="speaker" n="43a69fe1">
            Anf. 24 KARIN NILSSON (c) replik:
          </note>
          <u who="unknown" xml:id="i-10d340b699682d54-2" n="e86db96c">
            <seg n="5f5f39e5">
              Fru talman! Detta är styrande skatter. Det är också styrande
              skatter när det gäller handelsgödsel. Vi har kommit fram till
              övergripande beslut inom EU när det gäller kemikalieanvändningen
              inom livsmedelsindustrin och andra industrier. Jag hoppas att
              vi ska kunna gå vidare på den vägen för att få likhet i användningen
              av bekämpningsmedel och när det gäller att få en ökad tillväxt
              i jordbruket eller hålla uppe tillväxten i jordbruket. Gödsel
              har givetvis en funktion. Det kan vi inte bortse från.
            </seg>
            <seg n="2671bc06">
              Sedan har vi dem som jobbar inom de alternativa näringarna, inom
              ekojordbruk. På det sättet tillför de näring och binder utsläpp
              på ett annat sätt. Jag hoppas mycket att det ska vara en framtid
              för många. Men det kommer det inte att vara för all verksamhet
              inom jordbruket, så denna problematik återstår.
            </seg>
            <seg n="ce6f6130">
              Samtidigt har vi nu haft en prövotid sedan vi beslutade att införa
              handelsgödselskatter, och det finns givetvis många lantbrukare
              som har dragit lärdom av den period som har varit och ser vilken
              nivå som de kan lägga sig på för att det ska finnas en ekonomi
              i detta utifrån det beslut som vi har fattat. Nu kommer de att
              få en lättnad när det gäller just detta eftersom vi kommer att
              öka kostnaden för deras klimatpåverkande del i fråga om drivmedel
              med energibeskattningen.
            </seg>
            <seg n="ce56489f">
              Vi kan inte bara ha kostnadsökningar i vårt land. Vi har även
              på drivmedelsområdet en betydligt högre skatt för våra jordbruksmaskiner
              än vad man har i konkurrerande länder. Någonstans måste vi lätta
              på trycket. Detta är den enda möjlighet som jag ser om vi ska
              få en styrning i fråga om energi.
            </seg>
          </u>
          <note type="speaker" n="8f5c64df">
            Anf. 25 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-3510b0502159d862-4" n="4f10642c">
            <seg n="d1d41740">
              Fru talman! Vi har reagerat på att detta nog får en helt annan
              effekt. Lantbrukarna får i och med denna proposition kompensation
              för andra åtgärder när man höjer koldoxidskatten. Man tar bort
              handelsgödselskatten för lantbruket som en kompensation.
            </seg>
            <seg n="5ce3702c">
              Jag tycker inte att det hänger ihop. Jag är fortfarande inne
              på att det är en stuprörspolitik. Man ser inte hur det hänger
              ihop.
            </seg>
            <seg n="6c31d1ef">
              En annan problematik som också lyfts fram från remissinstanserna
              är när man höjer koldioxidskatten så att det drabbar exempelvis
              trädgårdsnäringen, det vill säga växthusodlingen. Det innebär
              att vi får ett koldioxidläckage eftersom importen av tomater etcetera
              kommer att öka, och då får vi precis den effekt som man är rädd
              för när jordbruket i andra delar är konkurrensutsatt i och med
              att man betalar handelsgödselskatt.
            </seg>
            <seg n="f5bc1cfa">
              Jag fick inte svar på frågan om avfallsförbränningsskatten. Vad
              vill man göra i stället? Avfallsförbränningsskatten var inte en
              skatt som var tänkt bara för koldioxidutsläppen utan också för
              att jämställa de värmeverk som använder sig av sopförbränning
              eller avfallsförbränning och andra kraftvärmeverk som till exempel
              använder sig av förnybara råvaror. Då måste man också titta på
              hur man skattemässigt eller med andra åtgärder kan göra förbättringar
              så att det inte återigen blir så att avfallsförbränningsbolagen
              tjänar stora pengar på att bränna sopor i stället för att vi återanvänder
              och återvinner dem.
            </seg>
          </u>
          <note type="speaker" n="7724745f">
            Anf. 26 KARIN NILSSON (c) replik:
          </note>
          <u who="unknown" xml:id="i-7bdb5029659cf7ee-1" n="e86db96c">
            <seg n="ce268154">
              Fru talman! Man får ändå säga att avfallsförbränning också är
              någon form av återvinning. Det är en energiåtervinning av något
              som man annars skulle ha varit tvungen att ta hand om. Jag tycker
              därför att det är fel att säga att detta inte är en återvinningsprodukt.
            </seg>
            <seg n="3472b3de">
              Jag vill återvända till frågan om jordbruket. Jag håller envist
              fast vid att vi måste kompensera. Det låter som om Christin Hagberg
              anser att det är fullständigt fel att låta den ena kostnadsökningen
              kompenseras av att man minskar kostnaderna någon annanstans. Men
              om vi inte gör detta lyfter vi ut jordbruket från Sverige och
              säger att vi får tillverka våra livsmedel någon annanstans där
              man kan hålla andra priser och där man kan ha en mindre strikt
              lagstyrd verksamhet. Där kanske man inte sköter sina grisar på
              samma sätt som vi gör här. Jag tror i så fall inte att det skulle
              bli till det bättre.
            </seg>
            <seg n="0eb2ed7b">
              Christin Hagberg säger att koldioxidskatten drabbar växthusnäringen.
              Där skulle man alltså inte öka koldioxidskatten. Jag tycker precis
              tvärtom. Ett växthus står still. Om man jämför det med ett fordon
              som kör runt är det betydligt enklare att växla över till ett
              alternativt uppvärmningssystem i fråga om en värmekälla som kan
              ordnas på en stationär plats. Där har vi stor erfarenhet från
              alla möjliga lösningar med uppvärmning. Där får det verkligen
              en styrande effekt om man höjer koldioxidskatten.
            </seg>
          </u>
          <note n="b5b12833">
            Anf. 27 LENNART SACRÉDEUS (kd):
          </note>
          <note n="8d5cde1d">
            Fru talman! Å Kristdemokraternas vägnar yrkar jag bifall till
            förslaget i utskottets betänkande och avslag på oppositionens
            13 reservationer.
          </note>
          <u who="unknown" xml:id="i-56769690cd78693d-1" n="e86db96c">
            <seg n="cb1e2e2b">
              Sverige och många länder står inför stora utmaningar inom klimat-
              och energiområdet, inte minst med anledning av hotet om en global
              uppvärmning och det överutnyttjande som vi ser av jordens ändliga
              resurser.
            </seg>
            <seg n="206d0d53">
              Dessa utmaningar måste tacklas solidariskt, gemensamt, effektivt
              och utan dröjsmål. Miljöskatter och andra ekonomiska styrmedel
              är därför av central betydelse för att framtida mål på klimat-
              och energiområdet ska kunna nås.
            </seg>
            <seg n="3e74f4e5">
              Olika ekonomiska styrmedel ger olika och varierande effekter
              och incitament för att vara effektiva. Därför måste de samordnas.
              En angelägen utgångspunkt för miljöpolitiska styrmedel är att
              de i möjligaste mån utformas så att förorenaren betalar för sin
              miljöpåverkan.
            </seg>
            <seg n="9bfcf408">
              Fru talman! En av de bärande pelarna i den kristdemokratiska
              ideologin utgörs av förvaltarskapstanken. Den innebär att människan
              och mänskligheten har ett långsiktigt ansvar att bruka, bevara
              och förvalta skapelsen i stället för att slita, slänga, förbruka
              och leva kortsiktigt. Allt vi gör påverkar både samtid och de
              efterkommande. Detta gäller samhällets alla områden, kanske framför
              allt synen på samhällsekonomin och miljön.
            </seg>
            <seg n="5c10839f">
              Kristdemokraterna vänder sig därför mot de avigsidor i konsumtionssamhället
              som lett till en materialistiskt inspirerad slit-och-släng-filosofi
              där det långsiktiga och det själsliga lätt glöms bort. Detta har
              lett till en oansvarig hushållning med förgiftning av luft, vatten
              och mark och ett resursöverutnyttjande som följd.
            </seg>
            <seg n="e1970b07">
              Fru talman! Jag tänkte vara lite personlig och berätta om hur
              man som ledamot i denna kammare kan uppleva hur det är att byta
              en mobiltelefon när man får beskedet att den som man har efter
              tre års innehav är otroligt gammal och att mobiltelefonen bör
              bytas var nionde eller var artonde månad.
            </seg>
            <seg n="b8abd0f0">
              När vi håller våra mer eller mindre retoriskt skickliga tal detta
              tillhör väl de retoriskt mindre skickliga talen i kammaren kan
              vi ändå ställa frågan till oss själva hur vi lever och hur vi
              som riksdagsledamöter lever och om riksdagen på denna punkt med
              ständiga mobiltelefonbyten visar att den är en god förebild eller
              dess motsats.
            </seg>
            <seg n="dc66b893">
              Fru talman! Förvaltarskapsprincipen är en värdefull politisk
              ledstjärna i det politiska arbetet för det gemensammas bästa och
              för ett gott samhälle.
            </seg>
            <seg n="b9edfa6b">
              Jag tänkte nu gå över till det som ärendet handlar om, nämligen
              punktskatter. Vi har dem av två olika skäl. Först och främst ska
              de ge staten och det allmänna inkomster så att alla medborgare
              kan få den vård, omsorg och trygghet som de efterfrågar och så
              att man kan göra de infrastrukturinvesteringar och annat nödvändigt
              som behövs i vårt samhälle. Det kan också kallas den fiskala delen
              av punktskatterna.
            </seg>
            <seg n="9b85dd3a">
              Men vi använder också punktskatterna för att påverka konsumtionen
              av en viss vara i en viss önskvärd riktning. Vi tror eller önskar
              åtminstone från politisk sida att vi kan påverka människors beteendemönster
              inklusive vårt eget.
            </seg>
            <seg n="7d35c47b">
              Den grundläggande kristdemokratiska filosofin baseras på människans
              ofullkomlighet. Ingen är ofelbar. Alla begår vi misstag. Detta
              gäller även politiska partier och regeringsalliansen, likaväl
              som Socialdemokraterna, Miljöpartiet och Vänsterpartiet. Alla
              partier är ofelbara. Det ska vi påminna oss om. Nej jag märker
              att ni reagerar alla partier är inte ofelbara. Alla partier är
              felbara. Inga människor och inga partier är ofelbara. Jag hoppas
              att det blir rätt i protokollet på denna punkt. Det var bra att
              ni signalerade att ni lyssnar på talets innehåll, även ni som
              sitter längst fram här i kammaren.
            </seg>
            <seg n="fc35665f">
              Därför är det av central vikt för oss kristdemokrater att solidariskt
              stötta, hjälpa och ibland faktiskt hindra människor från att skada
              sig själva. Detta kallas ofta för moralism och för överhetssamhälle
              att man ger sig på enskilda människors livsstil. Den kritiken
              är många gånger befogad, men också lika många gånger obefogad.
              Man kan inte bara säga att all beskattning med vilken man försöker
              styra livsstilen är klåfingrig.
            </seg>
            <seg n="1bae3564">
              Fru talman! Regeringen har aviserat vissa strukturella förändringar
              i skattesystemet på klimat- och energiområdet förändringar som
              syftar till någonting gott, till att göra skattesystemet mer träffsäkert
              och mer ändamålsenligt.
            </seg>
            <seg n="3a1017b5">
              Med utgångspunkt i detta har regeringen aviserat ett antal förslag
              till åtgärder som bedöms minska utsläppen av växthusgaser samt
              bidra till att målen för andelen förnybar energi och för en effektivare
              energianvändning kan uppnås.
            </seg>
            <seg n="e32e4dd9">
              En majoritet av remissinstanserna är positiv till syftet i promemorian:
              att öka skatteeffektiviteten på klimat- och energiområdet. Man
              instämmer i de allmänna principer som bör gälla i fråga om att
              utforma effektiva skatter på klimat- och energiområdet.
            </seg>
            <seg n="5b4a47fc">
              Fru talman! Jag tror inte att det undgått någon här i kammaren
              att det län jag representerar, Dalarnas län, är mig kärt. Dock
              kan jag inte tala det vackra tungomål som de som är födda i Dalarna
              talar.
            </seg>
            <seg n="2270bc95">
              Länet är ett turistlän men har också en stor och tung industrisektor.
              Denna är viktig och behövs i framtiden. Samtidigt präglas stora
              delar av Dalarna av glesbygd och landsbygd. Frågan om bilens användning
              är därför självklart en fråga som berör människorna i länet. Befolkningsunderlaget
              är långt ifrån alltid tillräckligt för att etablera en busslinje
              och än mindre spårbunden trafik som räcker till för att de miljövänliga
              kollektiva transportmedlen ska kunna kännas realistiska för alla.
              Länstrafikens blåvitröda bussar är vackra men går kanske två tre
              gånger per dag. För att cykla är avstånden ofta för långa, och
              många gånger är väderförhållandena kärva, så bilen behövs.
            </seg>
            <seg n="5904a855">
              För den som försöker få vardagspusslet att gå ihop spelar därför
              bilen rollen som något som det är svårt att ersätta. Det kan gälla
              resor till jobbet, till dagis, till barnets fotbollsträning, till
              innebandyn, till matbutiken eller till träffar med släkten.
            </seg>
            <seg n="591af0cf">
              Vikten av att kunna överbrygga avstånd och skapa regionförstoringar
              betonas återkommande i den forskning som finns när det gäller
              att skapa möjligheter för jobb på landsbygden. Gemenskapstanken
              är viktig. Människor behöver också kunna vårda sina nära och kära
              och behöver kunna möta släkt och vänner.
            </seg>
            <seg n="e2228056">
              Fru talman! Jag ser att jag är på väg att passera den anmälda
              talartiden. Redan i förväg beklagar jag detta. Jag ska bara kort
              sammanfatta några delar som jag tycker bör lyftas fram i samband
              med det betänkande som vi nu är på väg att anta.
            </seg>
            <seg n="d2d3cc7c">
              Inte minst vill jag lyfta fram att vi föreslår skattebefrielse
              för personbilar med bättre miljöegenskaper. Vidare föreslår vi
              att lätta bussar och husbilar inordnas under den koldioxidrelaterade
              fordonsskatten och att fordonsskatten sänks för tunga elhybridbussar.
            </seg>
            <seg n="a4d76633">
              Jag vill också lyfta fram det som debatterats i denna kammare
              och understödja tidigare argumentering från Moderaternas och Centerpartiets
              sida i fråga om avskaffandet av gödselmedelsskatten.
            </seg>
            <seg n="f5211b27">
              Bedömningen från alliansregeringens sida och från alliansen här
              i kammaren är att gödselmedelsskatten ska avskaffas därför att
              den har inneburit en konkurrensnackdel för vårt svenska lantbruk
              och för de jobb som finns inom jordbruks- och livsmedelssektorn.
              Dessutom har gödselmedelsskatten inte visat sig vara särskilt
              effektiv när det gäller att få en minskad användning av gödselmedel.
            </seg>
            <seg n="00cbfe45">
              Vidare tycker jag och vill gärna lyfta fram att det är positivt
              att vi genom ett skatteavdrag genomför skattefrihet för biogas
              i praktiken blir det på det sättet en skattefrihet.
            </seg>
            <seg n="44f7b1df">
              Allra sist, fru talman, vill jag lyfta fram vår hållning när
              det gäller flygets koldioxidutsläpp. Vi inser att detta måste
              hanteras på Europanivå. Jag förstår dock oppositionens engagemang
              för att få detta snabbare, men vi måste ta det i det europeiska
              sammanhang där det hör hemma, så vi får bida tiden till 2012.
            </seg>
            <seg n="8aceccd3">
              Kanske får en föreningsmänniska som jag också säga att det är
              klokt att inte höja tillbaka lotteriskatten. Att den ligger kvar
              på 35 procent är också viktigt för Föreningssverige.
            </seg>
          </u>
          <note type="speaker" n="7e140b2f">
            Anf. 28 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-4d1bdbe2aad720dc-0" n="4f10642c" next="i-10b7a3c2e8af9355-0">
            <seg n="ef49c114">
              Fru talman! Ibland strular det till sig även för dig, Lennart
              Sacrédeus.
            </seg>
            <seg n="f9988245">
              Du pratar mycket om konsumtionssamhället och om att miljöskatter
              ska vara styrande. När det gäller den typen av skatter finns det
              en enighet från vår sida. Även till dig måste jag få ställa en
              fråga om avfallsförbränningsskatten och dess borttagande.
            </seg>
            <seg n="2e012677">
              Förutom detta med exempelvis plaster och dylikt som eldas upp
              och en form av koldioxidskatt handlar det också om att jämställa
              skatteuttaget för kraftvärmeverk som eldar med annan typ av förnybar
              energi. Kommer man att ta till andra åtgärder?
            </seg>
            <seg n="8ffa2695">
              Föregående talare tyckte att också detta med avfallsförbränningen
              är en miljöåtgärd, och så kan det ju vara. Men i avfallshierarkin
              går återanvändning, återvinning, före. Enligt dem som jobbar med
              den här typen av frågor har man kommit väldigt långt. Då känns
              det lite knepigt att återigen se till att de som nu förbränner
              sitt avfall liksom tjänar pengar två gånger. Dels får vi från
              olika kommuner som skickar hushållsavfall till förbränning betala
              för att man tar emot det. Dessutom får man betalt när energin
              säljs. Nu slipper man ytterligare skatt. Det gör naturligtvis
              att man tycker att det är bättre att vi kör mer till avfallsförbränning,
              för då kan man tjäna mer pengar.
            </seg>
            <seg n="d8842df4">
              Har du, Lennart Sacrédeus, någon kommentar till det, och vad
              kommer ni att göra för att förbättra när det gäller nämnda avfallshierarki?
            </seg>
          </u>
          <note n="513eabb3">
            Anf. 29 LENNART SACRÉDEUS (kd) replik:
          </note>
          <u who="christin_hagberg_cf139f" xml:id="i-10b7a3c2e8af9355-0" n="4f10642c" prev="i-4d1bdbe2aad720dc-0">
            <seg n="d52c69f2">
              Fru talman! Jag får tacka Christin Hagberg för hennes fråga.
            </seg>
            <seg n="3e1d690d">
              Först en kommentar till det här med att tungan slinker. Jag talade
              om ofelbara partier men syftade på felbara partier och människor.
              Men ibland agerar vi, också jag, som om partier och människor
              är ofelbara. Jag syftade alltså på motsatsen till vad jag sade.
            </seg>
            <seg n="0ad75184">
              Jag tackar, som sagt för frågan om avfallsförbränningsskatten.
              Det finns olika politiska bedömningar. Jag hoppas att jag inte
              låter alltför inkännande när jag säger att det självklart finns
              ett engagemang i botten när man kommer till en annan uppfattning.
              Det handlar inte bara om ett opponerande ni befinner er ju i den
              positionen men vi har landat i en annan slutsats. Jag var inte
              ledamot av riksdagen när skatten i fråga infördes. Men min bild
              av det där är att denna skatt redan från början var kontroversiell
              och att den då ifrågasattes.
            </seg>
            <seg n="d9c76dd0">
              Utöver de svar som Lena Asplund och Karin Nilsson gett om denna
              skatt har jag inte så mycket mer att tillägga om den. Självklart
              står det er helt fritt att ihärdigt propagera för dess fortsättning.
              Men min bild är alltså ni får väldigt gärna korrigera mig att
              det redan från början ifrågasatts om denna skatt verkligen är
              miljöeffektiv.
            </seg>
            <seg n="e45c8746">
              Vi har olika ideologiska utgångspunkter. Det är klart att ni
              har en större tilltro till att skatter i sig ursäkta om jag låter
              spefull leder till ett gott beteende, i det här fallet till en
              bättre miljö. Inom alliansen har vi Moderaterna, Kristdemokraterna,
              Folkpartiet och Centern den ideologiska traditionen att miljövänliga
              skatter också kan vara ett svepskäl för att helt enkelt försvåra
              inom en sektor.
            </seg>
            <seg n="e7914411">
              När det gäller de frestelser Lena Asplund nämnde och incitament
              att tjäna mer pengar: Måtte det inte bli som Christin Hagberg
              säger på den punkten.
            </seg>
          </u>
          <note type="speaker" n="b68a58d6">
            Anf. 30 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-4d1bdbe2aad720dc-1" n="4f10642c" next="i-10b7a3c2e8af9355-1">
            <seg n="42cdacc3">
              Fru talman! Återigen har vi i Lennart Sacrédeus svar på min fråga
              förstått att skatt är en målsättning för de borgerliga partierna,
              medan vi har det som ett medel.
            </seg>
            <seg n="c7d501f5">
              Jag har varken försvarat eller förkastat avfallsförbränningsskatten.
              Jag har ställt en fråga, och jag har upprepat den flera gånger
              till er alla. Vad vill ni göra för att förbättra avfallshierarkin,
              det vill säga skapa incitament för att återanvändning och återvinning
              ska gå före förbränning? Det har varit min fråga, och jag har
              fortfarande inte fått svar på den. Nu har du en chans till, och
              när Folkpartiet sedan kommer kanske jag kan få ett svar.
            </seg>
            <seg n="56269b45">
              När det gäller handelsgödselskatten, som vi också har diskuterat
              här, säger Lennart Sacrédeus att det handlar om konkurrensvillkor.
              Det är sant. Men samtidigt höjer ni andra skatter, så vad jag
              förstår blir det i stort sett plus minus noll för lantbruket.
              Då har man ju inte vunnit någonting i frågan.
            </seg>
            <seg n="df598179">
              Jag funderade också över en annan fråga när det gällde handelsgödselskatten,
              men den har jag glömt nu. Du får svara på frågorna.
            </seg>
          </u>
          <note n="e0d46a90">
            Anf. 31 LENNART SACRÉDEUS (kd) replik:
          </note>
          <u who="christin_hagberg_cf139f" xml:id="i-10b7a3c2e8af9355-1" n="4f10642c" prev="i-4d1bdbe2aad720dc-1">
            <seg n="93f31956">
              Herr talman! Det står Christin Hagberg fritt att uppfatta om
              svaret på frågan har givits eller inte. Jag kan tillstå att Christin
              Hagbergs bedömning att hon inte fick svar på frågan inte är ett
              orimligt påstående. Jag hänvisade till andra svar, men vi har
              landat i olika bedömningar. Det är det svar jag kan ge.
            </seg>
            <seg n="3d5cbe86">
              Det kan vara klokt att upprepa en fråga och se om man efter hand
              blir mer belåten med svaret. Christin Hagberg har en del att ta
              igen när det gäller Gunnar Andréns ihärdiga frågande på vilket
              sätt höjda inkomstskatter kommer att leda till fler sålda Volvobilar
              och fler jobb på Volvo i Sverige. Där kan ni två alltså räkna
              pinnar för hur många gånger respektive fråga är ställd. Jag vet
              att Gunnar Andrén fortfarande väntar på svar från socialdemokratiskt
              håll.
            </seg>
            <seg n="efcd477f">
              Jag tycker att det ni lyfter fram med avfallshierarkin är viktigt.
              Det är ett perspektiv man fortsatt ska ha kvar både i den allmänna
              miljöpolitiken och i skattepolitiken. Jag vill faktiskt inför
              denna kammare säga: Samtidigt som det är otroligt viktigt att
              denna hierarki finns kan det naturligtvis tolkas på olika sätt
              hur man ska angripa den problematiken.
            </seg>
            <seg n="1f059a26">
              Avslutningsvis nämnde Christin Hagberg skatten på gödselmedel
              och att jag lyfte fram nackdelarna för lantbruket så länge denna
              skatt har funnits och att det faktiskt blir förbättringar när
              vi nu avskaffar den. Jag uppskattar det erkännandet. Det antyder
              att Socialdemokraterna i framtiden inte kommer att opponera sig
              mot det beslut vi fattar i dag och önska att denna skatt ska återinföras.
              Det välkomnar vi från alliansen och från kristdemokratisk sida.
            </seg>
            <seg n="1f348303">
              Herr talman! Jag vill börja med att uttrycka min stora glädje
              över att så många ledamöter är i kammaren och över det stora mediala
              intresset för vissa punktskattefrågor med anledning av budgetpropositionen
              för 2010. Det är inte alltid vi har så mycket publik i kammaren
              när sådana här frågor diskuteras.
            </seg>
            <seg n="8b6958fe">
              Låt mig svara Socialdemokraterna, som har ställt två frågor om
              skatten på gödselmedel. Det gäller att komma ihåg att dåvarande
              jordbruksministern Margareta Winberg den 28 juni 2001 tillsatte
              en utredning om just detta. Det var kammarrättslagman Curt Rispe
              i Göteborg som gjorde utredningen, och precis som Lena Asplund
              har sagt kom den 2003 fram till att skatten hade liten påverkan.
              Det var det ena svaret. Jag får återkomma till det andra.
            </seg>
            <seg n="74e26304">
              Herr talman! Den svenska miljöpolitiken och punktskatterna är
              i ett internationellt avseende väldigt framgångsrik. Man kan förstora
              skillnaderna mellan partierna, men jag menar att vi vid en internationell
              jämförelse ser att vi i huvudsak har en mycket god miljöpolitik
              i Sverige. Jag tror att de flesta länder skulle avundas oss om
              de såg med vilken effektivitet vi har gått tillväga, till exempel
              genom koldioxidskatter och avgifter.
            </seg>
            <seg n="26c3ec57">
              Allt är dock inte bra, och därför tillsatte ministären Persson
              för ett antal år sedan en stor energiskatteberedning som hette
              Skattenedsättningskommittén. Betänkandet kom 2002 eller möjligen
              2003. Tyvärr ledde det inte någonstans. Den förra regeringen orkade
              inte fullfölja arbetet, och man får väl lov att säga att inte
              heller denna regering har orkat ta tag i dessa frågor. Det mesta
              återstår att göra när det gäller det man kan kalla rättvisa eller
              rationell skattepolitik på energiskatteområdet. Likväl har det
              gjorts ganska mycket.
            </seg>
            <seg n="4596b18e">
              Man kan i gårdagens Svenska Dagbladet läsa en artikel av Johan
              Myrsten om Kinas bilproduktion. Fram till den 1 oktober i år såldes
              12 miljoner bilar. På fyra fem år blir det 6070 miljoner nya bilar
              i Kina. Det är klart att vi i Sverige kan göra väldigt mycket
              åt våra 0,2 procent av växthusgasutsläppen, men om utvecklingen
              på andra håll fortsätter på detta sätt är det bekymmersamt förutom
              det goda det för med sig att Volvo kanske kan sälja väldigt många
              fler bilar i Kina. Det vore ju bra för sysselsättningen i Göteborg,
              och det tycker jag vore en god sak.
            </seg>
            <seg n="bae3f938">
              Samma sak gäller USA. Höjs inte bensinpriset kraftigt där är
              det klart att man inte kommer att kunna göra någonting åt den
              väldiga miljöförstöring som kommunikationerna och privatbilismen
              utgör. Därför är detta centrala delar i hur man ska göra med hela
              energipolitiken, och det kan vi göra lite åt.
            </seg>
            <seg n="af007078">
              Det fanns mycket mer att säga, men låt mig bara säga att hela
              Miljöpartiets energipolitik och miljöpolitik precis som Lena Asplund
              var inne på är avpassad för den som bor vid Stureplan. Man tror
              att det inte bor några människor ute i landet som ska betala de
              jättelika skatter ni lägger på dem. Människorna runt Stureplan
              klarar säkert detta, men hur ska de människor i Näsåker som ska
              pendla in till Sollefteå varje dag klara det? Om Socialdemokraterna
              rakt av skulle genomföra Miljöpartiets miljöpolitik, som visserligen
              har goda ambitioner, skulle sysselsättningen i Sverige slås ut.
            </seg>
          </u>
          <note n="daf2012b">
            Anf. 32 GUNNAR ANDRÉN (fp):
          </note>
          <note type="speaker" n="9e511db2">
            Anf. 33 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-4d1bdbe2aad720dc-2" n="4f10642c" next="i-10b7a3c2e8af9355-2">
            <seg n="4b5b7f5a">
              Herr talman! Det var skönt att även Folkpartiet kom med i debatten.
              Jag blev lite orolig när jag först såg talarlistan.
            </seg>
            <seg n="1258a112">
              När det gäller handelsgödselskatten, Gunnar Andrén, är det så
              att Kemikalieinspektionen och Naturvårdsverket bland annat tycker
              att skatten har varit styrande, och de beklagar att den tas bort.
              Man ser nämligen riskerna att det blir större utsläpp. Jag pratade
              också häromdagen med en person som är aktiv i Gröna Liberaler
              och fick bekräftat att han inte tyckte att det var så väl genomtänkt
              att ta bort handelsgödselskatten. Ur den synpunkten att vi har
              problem inte minst med våra vattendrag och Östersjön är det lite
              kontraproduktivt att ta bort handelsgödselskatten i detta läge.
            </seg>
            <seg n="835aa8c9">
              Den fråga jag har ställt till de andra och som är intressant
              att få svar på gäller avfallsförbränningsskatten. Jag vet att
              de i Folkpartiet som jobbar med miljöfrågor tycker att avfallshierarkin
              är det som ska styra, och det utgår jag ifrån att även Gunnar
              Andrén tycker.
            </seg>
            <seg n="0ce5420b">
              Då återkommer jag till frågan: Hur ska vi kunna styra mot en
              bättre återanvändning och en bättre återvinning i stället för
              en förbränning som förmodligen kommer att öka i det här läget?
            </seg>
          </u>
          <note n="0c52928a">
            Anf. 34 GUNNAR ANDRÉN (fp) replik:
          </note>
          <u who="christin_hagberg_cf139f" xml:id="i-10b7a3c2e8af9355-2" n="4f10642c" prev="i-4d1bdbe2aad720dc-2">
            <seg n="af672b3e">
              Herr talman! Det är alldeles riktigt att Folkpartiet i huvudsak
              har varit med på avfallsförbränningsskatten i motsats till Socialdemokraterna,
              som inte har drivit den här frågan, vilket man kan få intrycket
              av i den här debatten. Hela avfallsförbränningsskatten infördes
              som en eftergift till Miljöpartiet under den förra mandatperioden.
              Ni var i grund och botten emot detta. Därför fick den också en
              utformning som vi inte tycker har varit bra. Därför är vi med
              på de här ändringarna.
            </seg>
            <seg n="f1546dab">
              Jag säger inte att detta är optimalt, men när man ville avskaffa
              den här skatten från början ville man kompensera statskassan med
              högre priser på elektricitet. Är det någonting som jag är emot
              i det här landet, så är det högre priser på elektricitet. Det
              är jag av sysselsättningsskäl. Därför är jag också helt emot förslaget
              om höjd skatt på termisk energi. Är det någonting som ni socialdemokrater
              borde tänka på på den punkten är det att någon ska betala denna
              skatt. Det är jobbarna i de tunga industrierna som gör det. Därför
              är det en livsfarlig skatt. Man kan inte tro att det inte är någon
              som betalar detta. En sådan skatt ska betalas av någon. Den ska
              bland annat betalas av dem som producerar Volvobilar i Göteborg.
              Därför ska vi inte ha någon höjning av den skatten.
            </seg>
            <seg n="6d8b2970">
              Christin Hagberg tog också upp den andra frågan igen, nämligen
              skatten på gödselmedel. Den kan man naturligtvis ha olika åsikter
              om, men om man följer den utredning som Margareta Winberg tillsatte
              och som kom 2003 hade den faktiskt ingen påverkan. Om det visar
              sig att vi har fel, om det blir en väldig övergödning, får man
              väl återinföra den här skatten på något sätt. Jag påstår inte
              att detta är en optimal lösning.
            </seg>
            <seg n="8d037481">
              Jag har däremot inga bra svar på Christin Hagbergs väldigt svåra
              fråga om vad man ska göra i stället när det gäller avfallsförbränningsskatten.
              Jag har inga bra förslag där, men jag vet å andra sidan att ni
              inte hade några förslag alls när den kom till.
            </seg>
          </u>
          <note type="speaker" n="86ca3273">
            Anf. 35 CHRISTIN HAGBERG (s) replik:
          </note>
          <u who="christin_hagberg_cf139f" xml:id="i-4d1bdbe2aad720dc-3" n="4f10642c" next="i-10b7a3c2e8af9355-3">
            <seg n="c44662ba">
              Herr talman! Jag tycker att det är problematiskt. De här punktskatterna
              är till för att bland annat förbättra miljön för att vi ska komma
              framåt i de frågorna. Det är naturligtvis av stor vikt att vi
              löser klimatfrågan, problemen med havsmiljön och minskar, som
              den föregående kollegan från alliansen, Lennart Sacrédeus, var
              inne på, den överkonsumtion som innebär att vi skapar en massa
              avfall som vi sedan ska ta till vara på olika sätt och göra någonting
              av. Det kostar också energi och förvärrar miljöproblemen.
            </seg>
            <seg n="1b160265">
              Jag tycker att det är rimligt att man också för en politik för
              hur vi ska göra i stället. Vi tycker inte att det fungerar bra
              med en handelsgödselskatt. Vi tycker inte att det fungerar bra
              med en avfallsförbränningsskatt. Okej, men då måste man också
              i rimlighetens namn ha andra förslag som gör att man kommer åt
              de problem som de är till för att lösa. Jag tycker att det är
              ett rimligt krav som jag ställer när jag ställer de frågorna.
              Har ni andra förslag? Hur ska vi göra i stället för att ta ut
              den här skatten, så att vi kan lösa de problem som har skapats
              i våra vattendrag, i våra sjöar och i haven? När det gäller förbränningen
              har vi också att ta ställning till den avfallshierarki som är
              beslutad på EU-nivå. Återanvändning och återvinning ska gå före
              förbränning. Då tycker jag att det är rimligt att jag kan ställa
              dessa frågor och få vettiga svar.
            </seg>
          </u>
          <note n="8bab795e">
            Anf. 36 GUNNAR ANDRÉN (fp) replik:
          </note>
          <u who="christin_hagberg_cf139f" xml:id="i-10b7a3c2e8af9355-3" n="4f10642c" prev="i-4d1bdbe2aad720dc-3">
            <seg n="2909b418">
              Herr talman! Jag har svarat på den frågan och sagt att jag inte
              har några bra svar. Jag tror att jag har sagt det två gånger nu.
              Jag säger det en tredje gång. Jag har inga bra svar på den frågan.
            </seg>
            <seg n="2afbf1aa">
              En utredning har konstaterat att skatten på gödselmedel inte
              hade någon sådan påverkan. Jag säger inte att detta är sant. Vi
              har inte prövat det som kommer nu. Det kanske inte är en optimal
              skatt. Men ni har bara ett alternativ, och det är förbud mot handelsgödsel.
              Det är möjligt att ett förbud är alternativet. Det kommer ju ändå
              att förekomma handelsgödsel, men om man förbjuder det blir det
              inte så. Är det ert förslag? Nu ska jag inte ställa den frågan,
              men det blir konsekvensen av detta.
            </seg>
            <seg n="e3cff9ad">
              När det gäller avfallsförbränningsskatten tror jag att man måste
              gå tillbaka till det som Christin Hagberg sade från början. Hon
              sade att vi i den här alliansen bara ser saken i stuprör. Jag
              tycker att det är precis tvärtom. Jag tycker att vi ser en helhet
              i stället. Det är inte stuprör, utan det är en helhet. Avfallsförbränningsskatten
              är ett bra exempel på detta. Vi som var för införandet jag var
              med och införde den har nu sett att det finns en hel del avigsidor
              med den. God ved eldades upp till exempel. Jag tror inte att ni
              socialdemokrater tycker att det är bra. Då får vi se till att
              reformera den här skatten på ett bra sätt så att vi får ut det
              fulla värdet av den goda delen.
            </seg>
            <seg n="1025a3c4">
              Jag tror att vi kan komma tillbaka till det, men då måste vi
              gå tillbaka till den utredning som tog ett brett grepp över alla
              skatter. Jag håller med Göran Person, som tillsatte den här utredningen
              i slutet av 1990-talet, om att det behövs ett mer samlat grepp
              så att man inte råkar ut för det som Christin Hagberg anklagar
              oss för, nämligen att bara se det i stuprörsform. Jag menar att
              vi inte gör det med de här reformerna.
            </seg>
            <seg n="b764f5d7">
              Jag kommer att motsätta mig varje skattehöjning på elektricitet
              i det här landet för jobbens skull. Ni kanske vill ha en annan
              politik, men jag kommer inte att biträda det.
            </seg>
          </u>
          <note type="speaker" n="eb2d60e2">
            Anf. 37 HELENA LEANDER (mp) replik:
          </note>
          <u who="helena_leander_3aadf2" xml:id="i-d1c79c0dee93c584-0" n="1ecb811f" next="i-483bd19d895ec103-0">
            <seg n="28655fd0">
              Herr talman! Jag tycker inte att Gunnar Andrén är helt rättvis
              när han citerar den så kallade HOBS-utredningen som tittade på
              skatten på bekämpningsmedel och handelsgödsel. Man kom förvisso
              fram till att den miljöstyrande effekten inte var fullt så stor
              när det gällde handelsgödsel i och med att det var relativt prisokänsligt,
              men man kom fram till att det sammantaget hade haft en positiv
              effekt. Man föreslog därför inte någon som helst avveckling av
              skatten på handelsgödsel. Det är någonting som ni i regeringen
              har kommit på alldeles själva.
            </seg>
            <seg n="429f87cf">
              Gunnar Andrén lyfter fram att de bygger en massa bilar i Kina
              och att de har ett lågt bensinpris i USA, och därför behöver vi
              inte göra så mycket här. Tror Gunnar Andrén att sannolikheten
              för att USA höjer sina bensinskatter ökar eller minskar om man
              står här i kammaren och argumenterar stenhårt för att höga bensinskatter
              är ett hot mot sysselsättning, välfärd och allt vi håller kärt?
            </seg>
            <seg n="be1710f1">
              Vi i Miljöpartiet har fått höra att vi bara är ett parti för
              storstäderna och inte vet hur verkligheten ser ut utanför dem.
              Nu är vi till och med bara ett parti för Stureplan. Det är fascinerande.
              Jag vill hävda att det finns möjligheter att minska sin bensinanvändning
              även utanför Stureplan, men Gunnar Andrén vill ta ifrån människor
              den tron och säga: Det är ingen idé att ni försöker. Ni bor ju
              inte på Stureplan. Lägg ned det där!
            </seg>
            <seg n="bb048490">
              Det finns givetvis möjligheter att påverka sin bensinanvändning
              runt om i landet, men de möjligheterna ser olika ut. I städerna
              är möjligheterna större. Där är dessutom problemen från bilismen
              större. Därför är det rimligt att vi inte bara använder oss av
              koldioxidbeskattning utan också använder oss av till exempel trängselskatter
              som bara träffar storstäderna. Men vi behöver också koldioxidskatten
              som är basen i våra klimatskatter.
            </seg>
            <seg n="0eb2de00">
              Vi föreslår också åtgärder för att kompensera detta. Vi har till
              exempel förslag på utbyggnad av biogas, konverteringsstöd och
              liknande för att underlätta för människor på landsbygden. Vi har
              tidigare föreslagit, och en tidigare regering har också genomfört
              det, ett glesbygdavdrag som skulle stötta människor som bor ute
              på landet. Nog finns det saker för att komma runt här, men att
              säga att vi över huvud taget inte kan använda oss av koldioxidskatten
              för ju ingenstans.
            </seg>
          </u>
          <note n="6e6b74d3">
            Anf. 38 GUNNAR ANDRÉN (fp) replik:
          </note>
          <u who="helena_leander_3aadf2" xml:id="i-483bd19d895ec103-0" n="1ecb811f" prev="i-d1c79c0dee93c584-0">
            <seg n="8113b56f">
              Herr talman! Jag tycker att det som Helena Leander sade på slutet
              är alldeles lysande. Hon sade att man hade infört ett glesbygdsavdrag.
              Det var Miljöpartiets stora sak. Varför införde man ett glesbygdsavdrag?
              Jo, det var nödvändigt därför att man hade tvingat Socialdemokraterna
              att införa sådana skatter på elektricitet i första hand att det
              blev omöjligt att värma upp husen i hela stödområde A. Det var
              ni som införde detta. Ska vi ha en politik där man hela tiden
              måste kompensera på skattesidan?
            </seg>
            <seg n="0d64a8d6">
              Är det något parti som står för stuprörspolitik är det Miljöpartiet.
              Jag håller med om att ni har mycket goda ambitioner, men om man
              skulle genomföra alltihop på en gång skulle sysselsättningen slås
              ut i hela Norrlands inland. Jag är inte med på det. Människorna
              vid Stureplan och däromkring skulle gå ganska opåverkade ur detta.
              Men mellan Näsåker och Sollefteå skulle bensinpriset stiga med
              10 kronor litern eller något sådant. Det skulle påverka sysselsättningen
              i det området, Helena Leander.
            </seg>
            <seg n="047f5881">
              Vi ska däremot se till att vi för en energipolitik som inte är
              stuprörsmässig. Det innebär säkert att vi också är med och höjer
              bensinpriserna, men vi måste göra det på ett sådant sätt att vi
              inte slår ut sysselsättningen. Det är det primära för min del.
              Men ni struntar i sysselsättningen. Vi vill inte se någon mer
              skatt på termisk energi som slår ut sysselsättningen och som hotar
              alla pappersbruk efter hela Norrlandskusten.
            </seg>
          </u>
          <note type="speaker" n="935e3c6f">
            Anf. 39 HELENA LEANDER (mp) replik:
          </note>
          <u who="helena_leander_3aadf2" xml:id="i-d1c79c0dee93c584-1" n="1ecb811f" next="i-483bd19d895ec103-1">
            <seg n="165b7a63">
              Herr talman! Jag skulle uppskatta lite sans och balans i debatten.
              Nu vill vi tydligen höja bensinpriset med 10 kronor litern och
              slå ut sysselsättningen i hela Norrland. Man baxnar!
            </seg>
            <seg n="1c5de50d">
              Till att börja med motsvarar den höjning av koldioxidskatten
              som vi föreslår för de närmaste tre åren en höjning av bensinpriset
              med 2 kronor. Höjningen av skatten på termisk effekt i kärnkraftsreaktorer
              påverkar över huvud taget inte elpriset. Man har sådana vinstmarginaler
              på grund av den handel med utsläppsrätter som har införts, så
              det kommer inte att vara något problem för sysselsättningen. Jag
              tror att Gunnar Andrén kan skruva ned tonläget lite.
            </seg>
            <seg n="c80a25f3">
              Vi tror att vi med de åtgärder vi genomför tvärtom sätter i gång
              en klimatomställning av samhället som faktiskt ger jobb också.
              Det handlar inte bara om att vi genom skatter stimulerar en utbyggnad
              av smartare fordon. Vi satsar också stort på till exempel infrastrukturutbyggnad
              av järnväg.
            </seg>
            <seg n="0f876cde">
              Det som är mest spännande är att Gunnar Andrén står här och talar
              mot sin egen regering. Man ska inte använda skattepolitiken för
              att lösa miljöproblemen och kompensera det på annat håll om så
              behövs, menar han. Man ska i stället avstå från att använda klimatskatterna.
              Det är det Gunnar Andrén står och säger trots att det regeringen
              säger är precis tvärtom: Vi ska inte avstå från att använda koldioxidskatter
              om så krävs, utan vi får i så fall kompensera det på annat håll.
            </seg>
            <seg n="50f4d3d4">
              Visst vore det trevligt om vi kunde fasa in detta jättelångsamt
              någon gång efter nästa val i nästa århundrade någon gång då i
              alla fall inte vi behöver ta ansvar för det. Men vi har inte den
              tiden. Klimatförändringarna sker nu. Vi kan inte vänta på att
              någon annan ska göra det någon annan gång någon annanstans.
            </seg>
          </u>
          <note n="9cba4f68">
            Anf. 40 GUNNAR ANDRÉN (fp) replik:
          </note>
          <u who="helena_leander_3aadf2" xml:id="i-483bd19d895ec103-1" n="1ecb811f" prev="i-d1c79c0dee93c584-1">
            <seg n="c48c9be5">
              Herr talman! Jag håller med om det sista; det är klart att vi
              måste vidta åtgärder nu. Men med den stuprörspolitik ni för blir
              effekten just den som jag talade om. Helena Leander säger: Vi
              vill inte att sysselsättningen ska påverkas av våra åtgärder.
              Nej, jag förstår att ni inte vill det. Men verkligheten blir en
              annan. Detta kommer att påverka sysselsättningen. Det kommer att
              påverka Obbola och alla möjliga andra om ni höjer priset på energi
              och elektricitet.
            </seg>
            <seg n="aed223d0">
              Jag förstår att ni inte vill detta. Jag är fullständigt övertygad
              om att ni inte vill det. Men någonstans måste man inse att det
              om man vidtar många stuprörsåtgärder bara på miljöområdet kommer
              att få effekter också på sysselsättning och företagande.
            </seg>
            <seg n="1c06cc38">
              Herr talman! Jag måste avsluta med att för kammarens protokolls
              skull tala om vad som över huvud taget menas med termisk energi.
              Det är kärnkraft.
            </seg>
            <seg n="25a2bf24">
              Den här skatten är så utformad att den tas ut på hela kapaciteten
              i kärnkraftverkens reaktorer. Detta har ni drivit fram. Den tas
              inte ut över den verkningsgrad man har. Det gör att elpriset påverkas.
              Om man höjer det fasta priset häftigt kan man tvingas avveckla
              alla reaktorer, men inte för att de är dåliga.
            </seg>
            <seg n="4796d07a">
              Men det är väl det ni vill. Jag ser på Helena Leander att det
              var det ni ville! Ni var ute efter att avveckla kärnkraften och
              elektriciteten och höja priset på elektricitet så mycket att man
              inte kan driva Volvo i Göteborg och andra företag.
            </seg>
          </u>
          <note n="bec9729e">
            Överläggningen var härmed avslutad.
          </note>
          <note n="e2f5bcc4">
            8 § Ändring i reglerna om beskattning av underskottsföretag
          </note>
          <note n="c611263f">
            Föredrogs
          </note>
          <note type="speaker" n="0fdbd15c">
            Anf. 41 ANNICKA ENGBLOM (m):
          </note>
          <u who="annicka_engblom_d23a4d" xml:id="i-d8b7b050121a6dc6-0" n="362f9689">
            <seg n="d56ef549">
              Herr talman! Det spännande med att sitta i skatteutskottet är
              att vi kastar oss mellan olika ämnen. Vi har just diskuterat avfallsskatter
              och gödselskatter. Vi går nu över till någonting som också kanske
              kan uppskattas som Sigurd Kalle Ivar Tore. Det är handel med underskottsföretag
              enbart i syfte att komma åt företagets underskott och kvitta mot
              vinst i stället för att komma åt det som är affärsmässigt motiverat.
            </seg>
            <seg n="20a7be68">
              Alliansregeringen har ägnat betydande kraft och energi åt att
              skärpa lagstiftningen för just skatteflykt vad gäller olika ägarbyten.
              Vi har tidigare här i kammaren behandlat de så kallade räntesnurrorna
              och där också infört en beloppsgräns för beräkningarna av de vinster
              man kan tillgodoräkna sig för att kvitta mot underskott eller
              vice versa där det är affärsmässigt motiverat.
            </seg>
            <seg n="717cc8c2">
              Detta är en ganska delikat balansgång i lagstiftningen. Man vill
              ju inte heller hindra affärsmässigt motiverade ägarbyten. Dock
              har inte de nuvarande reglerna räckt till för att man ska kunna
              undkomma skatteplaneringen. Det som handhas i skatteutskottets
              betänkande 25 är därför just att skärpa reglerna ytterligare.
            </seg>
            <seg n="8fca6e4a">
              Herr talman! Under framtagandet av propositionen har det framkommit
              farhågor från remissinstanserna när det gäller skärpningen i lagstiftningen
              just för innovations- och forskningsföretag. Det är det som har
              föranlett mig att nämna lite grann om hur vi i utskottet för övrigt
              ett enigt sådant har valt att hantera detta.
            </seg>
            <seg n="c06db28b">
              Det yttrande som har kommit in har inte föranlett några andra
              skrivningar än vad som föreskrivs i lagtexten. Men vi har höjt
              ett varningens finger för just den här sortens företag. När man
              gör ett ägarbyte i ett sådant företag kan det vara svårt att tillgodogöra
              sig utvecklingsarbetet i balansräkningen när det gäller verkligt
              och särskilt värde.
            </seg>
            <seg n="04dd26ef">
              Skattemyndigheterna har därför fått i uppdrag att utverka en
              praxis för detta. Vi från skatteutskottet har i vårt betänkande
              också poängterat att regeringen måste följa detta noga så att
              vi inte sätter käppar i hjulet för de företag som har just inriktning
              på innovations- och forskningsområdet. Det är företag som är oerhört
              viktiga. Det är kanske nästa Astra Zeneca eller nästa Ericsson
              vad vet vi?
            </seg>
            <seg n="32e1dc0d">
              Vi vill alltså att regeringen nogsamt följer den praktiska tillämpningen
              av den undantagsregel som uttrycks i propositionstexten så att
              inte affärsmässiga, sjysta och hederliga företagsinköp hindras
              i processen. Jag yrkar bifall till skatteutskottets förslag i
              betänkandet.
            </seg>
          </u>
          <note n="bec9729e">
            Överläggningen var härmed avslutad.
          </note>
          <note n="67c86ad3">
            9 § Kompletterande förändringar i sjukförsäkring, m.m. i samband
            med förstärkta insatser för återgång i arbete
          </note>
          <note n="c611263f">
            Föredrogs
          </note>
          <note type="speaker" n="dbb25145">
            Anf. 42 VERONICA PALM (s):
          </note>
          <u who="veronica_palm_9d5ce6" xml:id="i-5f5bab52c74efbc6-0" n="564795c4">
            <seg n="217d5412">
              Herr talman! I dag debatterar vi det sista steget i regeringens
              utförsäkringskedja. Varje dag ser jag och många andra effekterna
              av den hårda och djupt cyniska politik som regeringen har infört.
            </seg>
            <seg n="2204a9af">
              Det kan till exempel handla om systemvetaren William som efter
              en sjukdom har drabbats av långvarig och allvarlig huvudvärk,
              vilket gör att han sakta men säkert kommer tillbaka till sitt
              arbete som systemvetare vid ett företag. Men han har fortfarande
              inte arbetsförmåga till 100 procent. Han har en anställning på
              100 procent, men behöver lite längre tid för att komma tillbaka.
              Hans arbetsgivare vill gärna ha honom. William är duktig. Men
              de nya reglerna säger till honom: Nej, dina dagar är slut. Du
              måste säga upp dig och söka ett nytt jobb. Då säger William: Men
              jag har ett jobb! Jag har en anställning, men jag behöver lite
              längre tid. Det medges inte med de nya, cyniska och hårda reglerna.
            </seg>
            <seg n="756613f3">
              Det kan också handla om kassabiträdet Birgit som genomgått flera
              behandlingar för bröstcancer. Hon har varit borta från arbetet,
              från den anställning hon har, men sakta men säkert är hon på väg
              tillbaka. Sedan passerar hon gränsen då hon ska prövas mot hela
              arbetsmarknaden, och då säger Försäkringskassan: Nej, du kan inte
              jobba som kassabiträde på 100 procent även om du har en anställning
              på 100 procent. Du kan dock ta något annat jobb någon annanstans
              på arbetsmarknaden om än fiktivt. Därför ska du sluta din anställning,
              gå till Arbetsförmedlingen och där ställa dig sist i kön. Sådan
              är den nuvarande regeringens politik för sjuka. Samtidigt visar
              detta hur regeringen fullständigt misslyckats med jobbpolitiken.
              Det är en arbetslinje som har havererat.
            </seg>
            <seg n="84257539">
              För ett och ett halvt år sedan applåderade de borgerliga ledamöterna
              i kammaren när riksdagen beslutade om försämringar i sjukförsäkringen.
              Flera med mig, och inte bara i denna kammare, tyckte att det var
              rätt obehagligt att höra applåderna. Försämringarna handlade nämligen
              om sänkta ersättningar, minskade resurser till rehabilitering
              och stöd, en sista dag i sjukförsäkringen, en stupstock då det
              inte finns fler dagar för den sjuke att vara sjukskriven på, oavsett
              hur sjuk man är. Det handlar om dogmatiska tidsgränser, ensidigt
              riktade mot den enskilde sjuke, då man prövas mot hela arbetsmarknaden.
            </seg>
            <seg n="70e9f10c">
              Detta hände för ett och ett halvt år sedan. Det var många som
              då varnade för följderna. Låt mig, för att påminna kammaren om
              hur det var för ett och ett halvt år sedan, citera vad några av
              remissinstanserna ansåg.
            </seg>
            <seg n="b9652a2a">
              Sveriges Kommuner och Landsting menade att de föreslagna fasta
              hållpunkterna är alltför snäva och därför inte realistiska.
            </seg>
            <seg n="b70624e5">
              Samhall skrev att de föreslagna tidsgränserna i rehabiliteringskedjan
              är för snävt satta och då med hänsyn till att det finns många
              sjukdomstillstånd och funktionsnedsättningar som kräver både mer
              omfattande och längre rehabiliteringsinsatser.
            </seg>
            <seg n="ac87ca46">
              Statskontoret avstyrkte förslagen med hänvisning till det bristfälliga
              underlag som arbetsgruppen lämnat och den korta tid för införandet
              som föreslogs.
            </seg>
            <seg n="5dc40b24">
              Försäkringskassan påpekade att arbetet med att få ned sjukskrivningstalen
              är långsiktigt, och därför är Försäkringskassan mycket tveksam
              till att nu genomföra omfattande förändringar inom sjukförsäkringen
              utan att ta den tid som krävs för att reda ut otydligheter och
              analysera effekter.
            </seg>
            <seg n="fe4901ed">
              Jag skulle kunna fortsätta länge och berätta vad remissinstanserna
              talade om för denna kammare och för regeringen för ett och ett
              halvt år sedan.
            </seg>
            <seg n="e378a7aa">
              Vi vet att regeringen och den moderatledda majoriteten i kammaren
              inte brydde sig om remissinstanserna. Man genomförde förändringarna.
              Efter de senaste dagarnas diskussion vet vi också att statsrådet
              inte hade tagit del av remissvaren. Regeringen har ganska förvånande,
              kan jag tycka de senaste dagarna gjort ett stort nummer av att
              man under helgen har knåpat ihop ett lagförslag som ska justera
              missförhållandena. Försäkringskassan, som jag träffade i morse
              tillsammans med socialförsäkringsutskottet, säger att det ytterligare
              ökar rättsosäkerheten. Rättspraxis finns inte på området, och
              det sätter handläggarna i en ohållbar situation.
            </seg>
            <seg n="b791fc4c">
              När vi frågar om budget var finns pengarna? säger Moderaterna
              att det inte finns några pengar. Det man knåpat ihop under helgen,
              som enligt uppgift ska rädda människor från att bli utkastade,
              kostar ingenting. Det finns inte budgeterat någonstans. Det finns
              inga pengar. Förklaringarna är två. För det första kommer det
              inte att omfatta speciellt många. För det andra är pengarna redan
              försvunna. Regeringen har sänkt skatterna med 100 miljarder kronor.
              Pengarna är därför borta. Pengarna för att ge sjuka människor
              stöd, inkomstersättning och en möjlighet till återgång till arbetet
              finns inte. De har gått till skattesänkningar, mest till dem som
              har det bäst.
            </seg>
            <seg n="397eaba1">
              När det gäller den moderata medvetna utförsäkringspolitiken som
              vi beslutar om i dag finns det inga tankar på förändring eller
              omprövning eller på att åter gå igenom remissvaren, tvärtom. Det
              riksdagens kammare kommer att göra om några timmar är att stadfästa
              regeringens utförsäkringspolitik. Nästa år kommer tiotusentals
              människor att kastas ut ur försäkringen. Det är följden av ett
              medvetet beslut för ett och ett halvt år sedan. Redan vid årsskiftet
              kommer det att röra sig om 15 000 människor. Den 4 januari kommer
              de att kastas ut ur sjukförsäkringen och i stället stå på trappan
              till Arbetsförmedlingen.
            </seg>
            <seg n="06299e5b">
              Reglerna är emellertid inte på plats. Trots att det är det raka
              resultatet av ett beslut för ett och ett halvt år sedan är reglerna
              inte på plats. Jag anar, misstänker, att problemet är att den
              moderatledda regeringen inte trodde att det skulle bli på detta
              sätt. Jag tror att man utgick från fördomar om att människorna
              som fanns i sjukförsäkringen var lata fuskare och att de, om man
              satte ett stopp för försäkringen, skulle lyfta sig själva i håret,
              gå och klippa sig och skaffa sig ett jobb.
            </seg>
            <seg n="3f7b5f5b">
              Nu, ett och ett halvt år senare, visar det sig att människor
              som var sjukskrivna faktiskt var sjuka. Det är de människorna
              som nu kastas ut, utan att det finns ett regelverk på plats för
              vad man ska göra. Jag tror inte att människor blir friskare för
              att de kastas ut ur välfärdsförsäkringarna. Jag tror att det i
              stället behövs en aktiv politik för stöd, rehabilitering och återgång
              till arbete.
            </seg>
            <seg n="c83f1b53">
              Även om Socialdemokraterna, Miljöpartiet och Vänsterpartiet röstade
              emot har vi nu en sjukförsäkring med en stupstock där man medvetet
              kastar ut sjuka människor. I stället ska dessa ställa sig sist
              i kön på Arbetsförmedlingen. Dessutom har landet en regering som
              inte klarar hantverket, som vägrar lyssna på experter, som trumfar
              igenom dåliga förslag och över en helg hafsar ihop en ny lagstiftning.
            </seg>
            <seg n="56fe2fdd">
              Jag får många frågor från oroliga människor. Det är människor
              som är oroliga såväl för sin försörjning som för vart Sverige
              är på väg. Vart är landet på väg? Man säger att man är beredd
              att betala skatt, men då vill man också få tillbaka via välfärden.
              Man vill bo i ett solidariskt samhälle där den som är sjuk ska
              ha rätt att få sjukpenning och den som kan ska arbeta.
            </seg>
            <seg n="fc9f18b2">
              Några av dessa frågor skulle jag vilja ställa till statsrådet
              Cristina Husmark Pehrsson. Till att börja med undrar jag om statsrådet
              nu har tagit del av de synpunkter som remissinstanserna och experterna
              på området kommit med. Sedan undrar jag när människor som lämnar
              sjukförsäkringen kommer att få sin ersättning. Kommer de att få
              den i tid? Och vad säger statsrådet till de människor som förlorar
              sin ersättning när pengarna nu rycks undan? Hur länge dröjer det
              det är en ganska vanlig fråga som jag brukar få innan regeringen
              hittar på någon ny panikåtgärd?
            </seg>
            <seg n="d442b8d2">
              Mitt förslag är: Ta ett steg tillbaka. Tänk efter. Sluta kasta
              ut sjuka människor ur försäkringen. Gör om och gör rätt!
            </seg>
            <seg n="e707ff3c">
              Socialdemokraterna, Vänsterpartiet och Miljöpartiet avstyrker
              utförsäkringen. Därför vill jag yrka bifall till den gemensamma
              reservation från s, v och mp som finns till dagens betänkande.
            </seg>
            <seg n="a13eacd0">
              Jag vill ha en generell sjukförsäkring som är solidariskt finansierad,
              ger ersättning efter förlorad inkomst samt har en riskspridning
              och en tydlig arbetslinje. Den som är sjuk och inte kan arbeta
              ska känna sig trygg i att man får ersättning och aktivt stöd och
              rehabilitering för att kunna komma tillbaka i arbete. Det är här
              den stora striden står. Här finns den tydliga skillnaden mellan
              den moderatledda regeringen och den rödgröna oppositionen. Hur
              ska fler människor få rätten att göra rätt för sig, rätten att
              få känna glädjen i att arbeta?
            </seg>
            <seg n="d12822af">
              Där den moderatledda regeringen säger att lösningen är att rycka
              undan pengarna för folk och få människor att ställa sig sist i
              kön på Arbetsförmedlingen, tror jag att det är precis tvärtom.
              Varje människa vill arbeta. Människor som är sjuka behöver stöd,
              hjälp och rehabilitering för att komma tillbaka. Där står skillnaden.
              Och det, herr talman, är det vi röstar om i dag. Vi röstar om
              en sjukförsäkring där man stadfäster utkastningen av sjuka människor
              eller den rödgröna gemensamma reservationen där vi säger: aktivt
              stöd tillbaka till arbete. Den som är sjuk och inte kan arbeta
              ska ha rätt till sjukersättning och stöd.
            </seg>
          </u>
          <note n="cc3dac30">
            I detta anförande instämde Marina Pettersson (s).
          </note>
          <note type="speaker" n="2bd680a7">
            Anf. 43 LISELOTTE OLSSON (v):
          </note>
          <u who="liselotte_olsson_2a1f72" xml:id="i-efd6de7b4c9fda51-0" n="5eb586ce">
            <seg n="7b8338a3">
              Herr talman! Kompletterande förändringar i sjukförsäkringen heter
              det här betänkandet, och det är symtomatiskt för det högerregeringen
              sysslar med, symtomatiskt för högerregeringens hantering av hela
              socialförsäkringen och sjukförsäkringen. Kompletteringar och brandkårsutryckningar
              man gör det för att rädda ett i grunden omänskligt och dåligt
              system. Men tyvärr ni lyckas inte. Det blir bara ännu tydligare
              att rehabkedjan inte fungerar. Det blir tydligt att regeringen
              i snabb takt försämrat sjukförsäkringen och att man inte lyssnat
              på kritiken.
            </seg>
            <seg n="740a8432">
              När vi diskuterade och beslutade om rehabkedjan för ganska precis
              ett och ett halvt år sedan efterlyste vi i oppositionen svar på
              frågan: Vad kommer att hända med dem som i och med de nya reglerna
              kommer att utförsäkras 2010? Jag ställde samma fråga i en interpellationsdebatt.
              Ett flertal remissinstanser ifrågasatte, som ni hörde att Veronica
              nämnde, och man beskrev farhågor om vad som skulle hända med den
              här gruppen sjuka. Inga svar fanns att få från högersidan.
            </seg>
            <seg n="dd526f50">
              Jag har varit ute och pratat en hel del om försämringarna i sjukförsäkringen
              under året, och överallt har jag mötts av oroliga människor. Jag
              har pratat med både sjuka och friska, och alla uttrycker oro över
              vad som har hänt sedan borgerligheten kom till makten. De redan
              sjuka pratar om otryggheten, rättsosäkerheten, oron över ekonomin,
              ja, oron över att över huvud taget orka. Och de friska har blivit
              förskräckta när de har förstått att det inte längre finns någon
              garanterad trygghet om man har oturen att bli sjuk. Rehabkedjans
              regler kan nämligen drabba alla, och det enda säkra med den är
              att den skapar oro, är rättsosäker och inte innehåller vare sig
              rehabilitering eller ekonomisk trygghet.
            </seg>
            <seg n="ddfac1cd">
              Nu i dag, 22 dagar innan reglerna ska träda i kraft, debatterar
              vi det vi kan kalla det sista steget i kedjan. Vi diskuterar vad
              som ska hända med de 55 000 människor som har nått vägs ände nästa
              år de som inte längre får finnas kvar i sjukförsäkringen. Det
              är inte på grund av att de har blivit friska utan därför att deras
              dagar har tagit slut. Hör ni inte hur fel det låter? Tror ni att
              alla människor är stöpta i en och samma form? Oavsett sjukdom
              och ålder ska du när dina dagar tagit slut ut på arbetsmarknaden.
              Var finns empatin och förståelsen för att människor behöver tid
              och ro att bli friska? Var finns förståelsen för att vi behöver
              olika mycket för att tillfriskna, trots att vi kanske har samma
              diagnos?
            </seg>
            <seg n="44d1436e">
              Vi ska under dagen besluta om vad som ska hända med de 16 000
              som om 22 dagar utförsäkras från Försäkringskassan och flyttas
              över till Arbetsförmedlingen. Under tre månader ska de delta i
              något som ganska tjusigt kallas introduktionsprogram, men som
              i realiteten är en introduktion till arbetslöshetskön.
            </seg>
            <seg n="303ac558">
              Tre grupper undantas: omfattande vårdbehov i hemmet eller på
              sjukhus, om det är förenat med risk för allvarlig försämring eller
              vid förlust av verklighetsuppfattning.
            </seg>
            <seg n="a1b1b3c9">
              Herr talman! Jag undrar Gunnar Axén, Husmark Pehrsson och ni
              andra om ni tror och tycker att det räcker med de här undantagen.
              Eller kommer ni efter ett tag att upptäcka att det återigen behövs
              kompletteringar, att ni glömde att kolla verkligheten när ni skrev
              det här förslaget?
            </seg>
            <seg n="ed384416">
              Jag ska ge er några exempel på hur människor drabbas av de regler
              som snart är i gång. Exemplen är tagna ur ett nummer av ST Press
              för en tid sedan. Eftersom två tredjedelar av dem som drabbas
              den 1 januari är kvinnor har jag två exempel med kvinnor och ett
              med en man.
            </seg>
            <seg n="aa242368">
              Lena, 42 år, har varit sjuk i många år, och i dag har hon tidsbegränsad
              sjukersättning på 8 560 kronor i månaden. Från den 1 januari ska
              hon vara med i Arbetsförmedlingens introduktionsprogram och får
              då 4 900 kronor i månaden i aktivitetsstöd. Men när programperioden
              är över bedöms hon sakna arbetsförmåga. Lena kan inte få någon
              sjukersättning då Försäkringskassan inte bedömer att hennes arbetsförmåga
              är stadigvarande nedsatt. Hon saknar SGI, sjukpenninggrundande
              inkomst, och kan inte få någon sjukpenning. Lena får 0 kronor
              i ersättning.
            </seg>
            <seg n="f224be71">
              Vad säger ni till Lena, som inte får någon sjukpenning över huvud
              taget och måste söka socialbidrag, med allt vad det innebär, för
              att klara sig? Vad är hennes brott? Jo, hon har haft en tidsbegränsad
              sjukersättning, som ni har tagit bort.
            </seg>
            <seg n="1ad26988">
              Det andra exemplet är Selma, 45 år, och hon har i dag sjukpenning
              med 14 700 i månaden. Hon har varit sjuk i många år och orkar
              inte delta i Arbetsförmedlingens introduktionsprogram. Men hon
              ligger inte på sjukhus, och hon uppfyller inte heller något av
              de andra kriterierna för att undantas. Selma blir utan ersättning
              i 87 dagar, någonting som kallas karenstid. Därefter kan hon söka
              och begära sjukpenning på nytt.
            </seg>
            <seg n="12ee0c28">
              Hur ska ni förklara för Selma att hon ska vara utan ersättning
              i 87 dagar? Varför straffas hon? Jo, hennes brott är att hon har
              mage att vara sjuk längre än högerregeringen tillåter.
            </seg>
            <seg n="78bf8e70">
              Det tredje exemplet är mannen. Han har varit sjuk och bara haft
              kortare anställningar sedan han slutade skolan. I dag har han
              en tidsbegränsad sjukersättning och får 8 560 kronor i månaden.
              I januari ska han börja på introduktionsprogrammet och får då,
              som har nämnts tidigare, 4 900 kronor. Han förlorar 3 660 kronor
              i månaden.
            </seg>
            <seg n="3e481a06">
              Hur ska ni förklara för Peter att han ska tvingas leva på 3 660
              kronor mindre i månaden?
            </seg>
            <seg n="ddb058e5">
              Jag tycker att de exempel som jag läste upp visar på det vansinniga
              i det hela. Det är inte nog med att sjuka ska tvingas ut på en
              arbetsmarknad som egentligen inte finns för långvarigt sjuka.
              Vem anställer en långtidssjuk när det kryllar av friska arbetslösa?
              Långvarigt sjuka kommer dessutom att hamna i ett verkligt ekonomiskt
              utanförskap.
            </seg>
            <seg n="f95120e5">
              Herr talman! Jag läste en tidning i går, en tidning som jag inte
              brukar läsa så ofta. Huvudnyheten på första sidan var: Det kan
              skapa ett nytt klassamhälle. I ledaren skrev man: Färre sjukskrivningar
              får inte ske på de svagas bekostnad. Ryck inte undan mattan för
              de sjuka. Nej, det var inte Flamman jag läste. Det var Dagen.
              I tidningen fanns en artikel med rubriken I Visby domkyrka fortsätter
              kampen mot sjukskrivningsreglerna.
            </seg>
            <seg n="83cf71b0">
              Jag hoppas att ni nu har förstått att det inte är vi i oppositionen
              som oroar folk i onödan. Jag hoppas att ni har förstått och tagit
              till er att det finns en väldigt utbredd förtvivlan och oro över
              vart vi är på väg, när människor inte längre ska få rätt att vara
              sjuka tills de har blivit friska. Vilket samhälle har vi då?
            </seg>
            <seg n="7c918c0e">
              Det jag är glad för är att fler och fler reagerar på det här,
              om än sent bättre sent än aldrig. Fler står upp för att vi inte
              kan ha det här samhället. Vi vill inte ha det här samhället längre.
            </seg>
            <seg n="d3c7521c">
              Herr talman! Jag ska ta ett annat exempel som visar hur illa
              genomtänkta de nya reglerna är. En fjärdedel av de försäkringslösa
              nästa år är sjukskrivna på deltid. Med de kompletteringar som
              vi diskuterar i dag krävs att den deltidssjukskrivne skriver in
              sig som arbetssökande hos Arbetsförmedlingen trots att han eller
              hon har ett jobb. Annars förlorar den individen aktivitetsstöd.
              Då måste personen dessutom begära tjänstledighet på deltid från
              arbetsgivaren.
            </seg>
            <seg n="338a3e77">
              Men nu är det så att det inte finns någon laglig rättighet för
              den utförsäkrade att få tjänstledighet beviljad för att bli inskriven
              på Arbetsförmedlingen. Det kan alltså bli så att personer blir
              sparkade från sina arbeten för att de inte orkar arbeta heltid
              och inte får partiell tjänstledighet beviljad av arbetsgivaren
              för att delta i Arbetsförmedlingens program.
            </seg>
            <seg n="c811c683">
              Därför ska jag ge er ett tips på en ny komplettering: Inför en
              laglig rätt till tjänstledighet när man tvingas delta i introduktionsprogram.
            </seg>
            <seg n="cfd5ff15">
              Vänsterpartiet menar att det ska gå att ta vara på den arbetsförmåga
              en individ har och att även ett deltidsjobb är värdefullt. Personer
              som har långvariga sjukdomar ska ha möjlighet att vara sjukskrivna
              på deltid även om sjukskrivningen varat längre än den maxgräns
              som regeringen har infört.
            </seg>
            <seg n="c645a904">
              Vi måste återigen se till att varje individ ges möjlighet att
              bli frisk utifrån sina möjligheter. Under den tid som krävs för
              att bli frisk ska man ha en garanterad ekonomisk trygghet. Ingen
              blir friskare av fattigdom. Nej, tvärtom riskerar den som utsätts
              för ekonomisk stress att bli sjuk.
            </seg>
            <seg n="bee95481">
              Jag vädjar därför till er i högeralliansen: Ryck inte undan mattan
              för de sjuka människorna. Besinna er, stanna upp, riv upp och
              gör om, så slipper vi det elände som er rehabiliteringskedja innebär.
            </seg>
            <seg n="9c615efb">
              Jag yrkar bifall till vår gemensamma reservation 1. Det innebär
              ett avslag på hela förslaget i betänkandet och ett bifall för
              vår motion i frågan.
            </seg>
          </u>
          <note n="eb6b243d">
            I detta anförande instämde Marianne Berg och Lena Olsson (båda
            v).
          </note>
          <note type="speaker" n="85ad5821">
            Anf. 44 GUNVOR G ERICSON (mp):
          </note>
          <u who="unknown" xml:id="i-aca74aadc3a30d4c-0" n="e86db96c">
            <seg n="70c010cf">
              Herr talman! Jag börjar med att yrka bifall till den rödgröna
              reservationen och yrka avslag på detta regeringens hafsverk för
              att jag inte ska glömma bort det.
            </seg>
            <seg n="732a2b53">
              Att minska ohälsotalet kan låta trevligt i regeringens retorik.
              Men dess praktiska konsekvenser i verkligheten är förfärliga.
              Det räcker nu, regeringen. Er politik slår undan benen för folkhälsoarbete
              och tvingar ut svårt sjuka på arbetsmarknaden att slåss om jobb
              med dem som nyligen blivit varslade i lågkonjunkturen.
            </seg>
            <seg n="7303e0f8">
              Försäkringskassan bedömer dessutom att en stor andel av dessa
              snart kommer åter. Två tredjedelar av de personer som nu blir
              försäkringslösa och kastas över till Arbetsförmedlingen är kvinnor.
              Snacka om jämställdhetspolitisk!
            </seg>
            <seg n="4067fa87">
              Det handlar om kroniskt sjuka, till exempel reumatiker. Det handlar
              om psykiskt sjuka. Av dem som utförsäkras har 37 procent psykiatriska
              diagnoser, och många av dem är dessutom unga. Det handlar om njursjuka
              som behöver dialys. Det handlar om ms-patienter och andra med
              neurologiska sjukdomar och likaså om cancerpatienter som drabbas
              hårt.
            </seg>
            <seg n="11e8dbfd">
              Vi kan inte sätta grupper mot varandra. Vi måste se till individen
              och inte bara till diagnosen. Det hänger också ihop med att vi
              är olika. Människor är olika även om de har samma diagnos.
            </seg>
            <seg n="b7c8a362">
              LiseLotte Olsson och Veronica Palm belyste ett flertal talande
              fall. LiseLotte beskrev också att det ibland blir moment 22. Människor
              får inte någon rätt till ersättning över huvud taget. Så är det
              för många unga som inte ens har kommit in på arbetsmarknaden och
              inte har fått något jobb. De har en SGI som är noll. Alltså får
              de ingen ersättning, eftersom de inte har någon sjukpenninggrundande
              inkomst.
            </seg>
            <seg n="456e912f">
              Att det skulle bli så här problematiskt var det många tunga remissinstanser
              som pekade på när beslutet fattades den 5 juni 2008. Vi har hört
              Veronica Palm nämna och citera några av de remissinstanserna.
              Men även om det är så verkar inte alla har läst vad de sagt, eller
              i varje fall brytt sig. Jag tycker att man borde tänka om.
            </seg>
            <seg n="2a988f62">
              Jag vill inte ha den hårda kalla attityd som breder ut sig gentemot
              de svaga och sjuka. Det handlar förmodligen om ideologi. Den 5
              juni 2008 var det kort tid tills beslutet skulle träda i kraft
              den 1 juli. Då liksom nu ska beslut fattas med kort varsel mindre
              än en månad innan det ska träda i kraft. Det är slarvigt, fort
              och fel, och det har präglat hela processen med införandet av
              rehabkedjan.
            </seg>
            <seg n="0dec4ea6">
              I dag ska vi debattera det sista steget. Fast man kan också se
              det som akutåtgärd 1 för att mildra effekterna när rehabkedjan
              slår igenom fullt ut från årsskiftet. Men hoppsan, det räckte
              visst inte riktigt. Stormen blev för svår, så över helgen knåpade
              man ihop ett förslag.
            </seg>
            <seg n="8e0c58a6">
              I går lade den borgerliga majoriteten i utskottet fram ett förslag
              till akutåtgärd 2. Den ska vi egentligen inte debattera i dag.
              Nu är det bara akutåtgärd 1 eller krisåtgärd 1 som vi får ta upp.
              Den handlar om att människor ska till Arbetsförmedlingen på introduktionsprogram
              trots att de har jobb.
            </seg>
            <seg n="6678de41">
              Många har hört av sig till mig och berättat hur tokigt reglerna
              slår. De är de regler som den borgerliga regeringen har infört
              men som man försöker skylla på handläggare hos Försäkringskassan.
              Stå upp för den politik som ni har genomfört!
            </seg>
            <seg n="9a6b04ba">
              Psykiskt sjuka nämns inte alls bland de grupper som regeringen
              ser som allvarligt sjuka och som man vill göra undantag för i
              den så kallade akutåtgärd 2. Många är unga och har aldrig fått
              något jobb, som jag nämnde förut, och har heller inte någon möjlighet
              att komma in på arbetsmarknaden.
            </seg>
            <seg n="33ccfa0f">
              Ett annat exempel är njursjuka där vissa som är beroende av dialys
              med nuvarande regler får förlängd sjukpenning medan andra inte
              får det. Det hänger ihop med att det i de tidigare reglerna, det
              vill säga de nu gällande reglerna, står: Som allvarlig sjukdom
              räknas vissa tumörsjukdomar, neurologiska sjukdomar såsom ALS
              eller om man väntar på en transplantation av ett vitalt organ.
            </seg>
            <seg n="7adda6a0">
              Även njursjuka som har dialysbehandling måste ingå i gruppen
              av patienter som har en allvarlig sjukdom oavsett om de väntar
              på transplantation eller ej. Man kan faktiskt vara så sjuk att
              man inte har möjlighet att genomgå en transplantation. Om de nu
              kommer att omfattas av de nya reglerna eller inte är oklart eftersom
              det återigen handlar om en bedömning.
            </seg>
            <seg n="71e6995b">
              Den senaste tiden har rapporteringen om det kaos som regeringen
              skapat i sjukförsäkringen varit intensiv. Det som jag kallar akutåtgärd
              2 liknar en glidning mot en diagnosbaserad sjukförsäkring i stället
              för, som vi rödgröna vill ha, en individuell prövning av varje
              människa.
            </seg>
            <seg n="6721854b">
              Redan i Moderaternas vårmotion 2003 fanns det förslag om att
              ersättningen i a-kassan, sjukförsäkringen och föräldraförsäkringen
              skulle sänkas till 75 procent. I en senare budgetmotion föreslås
              dessutom att ersättningar efter ett års sjukskrivning bör sänkas
              ytterligare för att förhindra att frånvaro permanentas i förtidspension.
            </seg>
            <seg n="96bd1613">
              Förslaget möttes dock av skarp kritik inte minst från handikapprörelsen
              och enskilda sjuka. Moderaterna slog då snabbt till reträtt. Alla
              skulle inte få sänkt ersättning, sade man nu. Enligt Moderaternas
              motion skulle de med kroniska sjukdomar undantas.
            </seg>
            <seg n="5b0ae466">
              I Moderaternas budgetmotion hösten 2004 talar man om en lista
              som skulle ange vilka som skulle drabbas och vilka som skulle
              undantas. Men det ledde till mycket läkarkritik, och Moderaterna
              backade.
            </seg>
            <seg n="da05a298">
              Den 7 april 2005 sade Per Westerberg, som då var talesperson
              i socialförsäkringsfrågor, till TT: Partiet har tittat noga på
              möjligheten att göra undantag, men många försäkringsläkare anser
              att sjukdomar måste bedömas från fall till fall. Cancersjuka kan
              ibland må bra av att arbeta.
            </seg>
            <seg n="cef9d732">
              Den borgerliga regeringens förändringar i sjukförsäkringen styrs
              av ideologi. Att samhällsförändringar måste få ta tid och beredas
              i god tid är inget som präglar denna regering. Alldeles för sent
              har borgarna ändå förstått att man behöver vidta åtgärder.
            </seg>
            <seg n="87f932d7">
              Reglerna börjar tillämpas vid årsskiftet. Förslagen med anknytning
              till utförsäkringen har kommit till riksdagen så sent att beslut
              kommer att fattas bara några veckor innan ikraftträdandet. Det
              har skett fort, hastigt och slarvigt.
            </seg>
            <seg n="e242ee31">
              Dessa kompletterande regler som dagens proposition handlar om
              kan man kalla akutåtgärd 1. Miljöpartiet röstade emot 180-dagarsreglen
              för den så kallade rehabkedjan när den beslutades sommaren 2004.
              Den var lika fel då som nu. Det handlar mer om moderat ideologi
              än att göra det som är bra. Den är i grunden en slarvig position.
              Upphäv dessa regler, gör om och gör rätt!
            </seg>
            <seg n="36c9d2d0">
              Sjuka ska inte kastas ut i försäkringslöshet. Det är inte värdigt
              ett välfärdsland som Sverige. Tänk om, tänk nytt och sluta att
              lappa och laga i ett i grunden sjukt system!
            </seg>
            <seg n="9fdf154c">
              Börja i en helt annan ände! Sluta jaga enskilda individer som
              om alla vore fuskare! Arbeta hälsofrämjande i stället, och stärk
              arbetsmiljöarbetet i stället för att montera ned det som ni har
              gjort denna mandatperiod. Prioritera hälsofrämjande arbetsplatser
              och det som får människor att må bra! Se till att underlätta för
              människor att jobba och att arbetsplatser tar vara på människors
              förmåga även om det bara är på deltid. Låt unga med psykiska funktionshinder
              få jobba även om det bara är några timmar per vecka.
            </seg>
            <seg n="03042546">
              Underlätta för fysisk aktivitet i vardagen, för det är också
              hälsofrämjande! De korta bilresorna under fem kilometer står för
              hälften av alla bilresor totalt i Sverige, och i tätorter står
              de för ungefär 80 procent av resorna. Sjukdomar relaterade till
              trenden med alltmer stillasittande liv ökar och ställer dessutom
              krav på ökade resurser i vården. Det är resurser som skulle kunna
              användas till rehabilitering.
            </seg>
            <seg n="00e1d31f">
              Att skapa en psykisk och ekonomisk press är inte hälsofrämjande.
              Tvärtom! Det borde socialförsäkringsministern som liksom jag är
              sjuksköterska ta hänsyn till.
            </seg>
            <seg n="f96dd41b">
              När det gäller bemötande minskar det psykiska välmåendet, och
              läkningsprocessen försämras av att gång på gång bli ifrågasatt.
              Att stress och press och hård attityd försämrar möjligheten att
              återfå hälsan gäller både vid somatiska, det vill säga kroppsliga,
              sjukdomar och vid psykiska sjukdomar. Men vid vissa sjukdomar,
              som till exempel MS, kan det rent av vara skadligt och förvärra
              sjukdomen.
            </seg>
            <seg n="9777609b">
              Gör om! Upphäv reglerna som kastar ut människor! Tänk nytt!
            </seg>
            <seg n="0a191933">
              Miljöpartiet vill se en modern trygghetsförsäkring. Vi anser
              att trygghetssystemet inte får bygga på misstro mot människor
              utan tvärtom bör utgå från att människor är ansvarstagande. Vårt
              förslag om framtidens arbetslivstrygghet innebär att arbetslöshetsförsäkringen
              och sjukförsäkringen slås ihop. Du vänder dig till en och samma
              myndighet oavsett om du är sjuk eller arbetslös. Det blir skräddarsydda
              insatser för alla som behöver stöd. Vi tar hänsyn till dig som
              individ och inte bara till din diagnos.
            </seg>
            <seg n="433655ac">
              Arbetslöshetsersättning ska vara allmän och solidariskt skattefinansierad,
              precis som sjukförsäkringen. Ersättningsnivåerna för sjuka och
              arbetslösa ska ligga på samma nivå. Och försörjningsstödet, eller
              de så kallade socialbidragen, ska flyttas från kommunerna till
              den nya statliga organisation som vi vill ha och som dessutom
              ska ha ett kontor i varje kommun. Vi gröna har enats om det här
              med en dörr in så att människor ska slippa bollas mellan olika
              myndigheter.
            </seg>
            <seg n="78c92e3b">
              Miljöpartiet var också kritiska till den tidigare socialförsäkringspolitiken.
              Men den lilla människan ställdes åtminstone inte på bar backe.
              Att tro på människors initiativförmåga är bra, men att som regeringen
              slå om 180 grader och släppa ned människor mellan maskorna i skyddsnätet
              är djupt ansvarslöst. Vi är övertygade om att alla i grunden vill
              och kan arbeta. Alla vill känna att de bidrar till samhället och
              ingår i ett sammanhang. Men den som inte har möjlighet eller förmåga
              att arbeta ska aldrig någonsin få degraderas till en andra klassens
              medborgare.
            </seg>
            <seg n="7f5fdf2c">
              Ett av de allvarligaste felen med dagens trygghetssystem är att
              det inte är begripligt. Det är först när personer hamnar i utsatta
              situationer som de får klarhet om vad som gäller, och då kommer
              beskeden som en chock för många.
            </seg>
            <seg n="0b9f3bd7">
              Lägg prestigen åt sidan, Husmark Pehrsson! Erkänn att er politik
              har kollapsat! Se till att få i gång ett brett parlamentariskt
              samtal om hur vi kan forma en ny, trygg och modern socialförsäkring!
              Gör om och gör rätt!
            </seg>
          </u>
          <note n="c8307b9b" type="speaker">
            Anf. 45 GUNNAR AXÉN (m):
          </note>
          <u who="gunnar_axen_cbd501" xml:id="i-d8cf67bab66281c0-0" next="i-416073e60f3b0511-0" n="dab36f1e">
            <seg n="3c798ce0"/>
            <seg n="aa5a077a">
              Herr talman! Jag upplevde att Försäkringskassan ville dra in
              min sjukpenning bara för att uppnå regeringens mål att halvera
              antalet sjukpenningdagar. Det säger Nina Öhlund i en artikel i
              Svenska Dagbladet. Sedan beskriver hon hur hon tvingades kämpa
              emot Försäkringskassan för att inte tvingas in i förtidspension.
              Nina ville arbeta. Försäkringskassan ville förtidspensionera.
            </seg>
            <seg n="4facfa0e">
              Låt mig citera ur tidningen Fokus: Hon fick en chock när beskedet
              om förtidspension damp ner i brevlådan. Då hade hon i många år
              kämpat för att komma tillbaka till sitt arbete som förskollärare,
              men med förtidspensioneringen försvann alla möjligheter till rehabilitering
              eller omskolning. Det handlar om Catharina Magnusson, som fortsätter:
              Försäkringskassan sa bara att det här kommer aldrig att fungera
              och sedan dess är jag uträknad i deras ögon.
            </seg>
            <seg n="624379d7">
              Låt mig fortsätta med att läsa ur Sydsvenskan: Vid ett rehabiliteringsmöte
              för några veckor sedan kom kallduschen. Försäkringskassan vill
              se garantier för att Margareta Melin-Higgins är frisk inom ett
              år. Annars måste hon gå från sjukpenning till sjukersättning.
              Det vill säga: Gå i förtidspension.
            </seg>
            <seg n="b8fe9de3">
              Jag började nästan att gråta. Jag blev bara iskall, säger Margareta
              Melin-Higgins.
            </seg>
            <seg n="665f4fd7">
              Vi går vidare till Aftonbladet. När hon var 18 år hörde hennes
              mamma talas om aktivitetsersättning. Petra ansökte om och beviljades
              bidraget på grund av sin psykiska ohälsa. Ingenting har hänt på
              tre år. Hon hade precis blivit vuxen när hon blev förtidspensionär.
            </seg>
            <seg n="385f65dc">
              I ännu en tidning står det om ensamstående tvåbarnsmamman Marlene
              Rindå. Hon berättar att hon inte fick någon rehabilitering alls
              och att hon snart gått sjukskriven i fyra år när artikeln skrevs.
            </seg>
            <seg n="2cf7871b">
              Slutligen citerar jag ur en annan artikel i Aftonbladet. Aron
              Eriksson var bara 20 år när han erbjöds förtidspension. Det kändes
              overkligt. Jag avfärdade det direkt, säger han.
            </seg>
            <seg n="d6342738">
              Det här är fem kvinnors och en mans beskrivningar av hur människor
              fastnade i långa, passiva sjukskrivningar och tvingades ut i förtidspension
              och ett permanent utanförskap av Socialdemokraterna. Alla de beskrivna
              livsödena är från tiden före alliansregeringen.
            </seg>
            <seg n="98af1a04">
              Jag kan säga att det finns många fler exempel. Om Veronica Palm
              och andra företrädare för de andra vänsterpartierna vill läsa
              för att friska upp sitt minne ska jag gladeligen ge er dessa artiklar!
              Det verkar som att det kunde vara på sin plats.
            </seg>
            <seg n="4301fb07">
              Hur var det ni socialdemokrater sade? Alla ska vara med, så enkelt
              är det! Men ni lämnade många bakom er. Otaliga människor utlämnades
              åt sig själva. Det var en cynisk politik. Förtidspensionering
              leder ofta till en försämrad hälsa. Utanförskapets biverkningar
              är förlorad självkänsla, tappat självförtroende, social isolering,
              depression och missbruk och i förlängningen ett förkortat liv.
            </seg>
            <seg n="852b0444">
              Jag undrar hur många år av liv som gick till spillo på grund
              av Socialdemokraternas passiviserande sjukförsäkringspolitik.
            </seg>
            <seg n="de7da811">
              Ställ de tidigare nämnda exemplen på hur Socialdemokraterna fördärvade
              människors liv mot till exempel den artikel som vi kunde läsa
              i dagens Svenska Dagbladet där Pia Lundgren nu berättar att hon
              ser en chans att återvända till yrkeslivet.
            </seg>
          </u>
          <note n="7381df55">
            Anf. 46 TALMANNEN:
          </note>
          <u who="gunnar_axen_cbd501" xml:id="i-416073e60f3b0511-0" n="dab36f1e" prev="i-d8cf67bab66281c0-0">
            <seg n="a76f57fb">
              Det finns inga rättigheter att göra några åsiktsyttringar från
              åhörarläktaren. Var vänlig lämna lokalen!
            </seg>
            <seg n="b3bb6e70">
              Som jag sade, herr talman: Ställ mina tidigare nämnda exempel
              mot Pia Lundgren, som i dag i Svenska Dagbladet beskriver att
              hon nu ser en chans att återvända till yrkeslivet. Att hon nu
              slussas från sjukförsäkringen till Arbetsförmedlingen ser hon
              som en stor möjlighet att komma tillbaka.
            </seg>
            <seg n="2396ba02">
              Det är skillnad mellan vänsterns politik och vår politik. Det
              är helt klart.
            </seg>
            <seg n="fb54edd9">
              När vi tillträdde kunde vi konstatera att vi hade världens mest
              sjukfrånvarande befolkning samtidigt som vi hade en av världens
              friskaste befolkningar. Det var självklart en helt orimlig och
              ohållbar situation. Vi var tvungna att stoppa den socialdemokratiska
              utsorteringspolitiken. 140 personer om dagen förtidspensionerades
              som ett resultat av den passiva sjukförsäkringspolitiken.
            </seg>
            <seg n="bdd5680f">
              Alliansens mål är att hjälpa tillbaka alla som kan. Alla ska
              ges möjligheten att med rätt hjälp och stöd komma tillbaka från
              sjukfrånvaro till arbetsgemenskap.
            </seg>
            <seg n="0e3ad208">
              Sjukförsäkringsreformen handlar om att skapa en kortare väg till
              ett friskare liv, och det gör vi genom att ersätta långa, passiva
              sjukskrivningar med tidiga, aktiva rehabiliteringsinsatser. Satsningarna
              på medicinsk rehabilitering har varit omfattande i form av till
              exempel rehabiliteringsgarantin, sjukvårdsmiljarden och psykiatrisatsningen.
              Från årsskiftet genomför vi den största satsningen på arbetslivsinriktad
              rehabilitering någonsin: 17 miljarder kronor under tre år.
            </seg>
            <seg n="90c7438b">
              Rehabiliteringskedjans sista steg, som vi faktiskt debatterar
              i dag även om vänsterpartierna har svårt att hålla sig till ämnet,
              handlar om dem som har varit långtidssjukskrivna under längre
              tid och om att ge dem en möjlighet att ta del av denna omfattande
              rehabiliteringssatsning och precis som Pia komma tillbaka till
              arbetslivet. Efter att ha varit sjukskriven i 914 dagar eller
              två och ett halvt år, eller efter att den tidsbegränsade sjukförsäkringen
              har löpt ut, omförsäkras man till aktivitetsstöd och får ersättning
              därifrån. Man erbjuds ett individuellt utformat introduktionsprogram
              på Arbetsförmedlingen om man inte kan återgå i arbete hos sin
              vanliga arbetsgivare.
            </seg>
            <seg n="c8bddf05">
              Efter det individuella programmet, där man ska kartlägga personens
              behov av stöd och insatser det ska vara individuellt utformat
              kan man ta del av alla de program och åtgärder som Arbetsförmedlingen
              förfogar över, till exempel arbetsträning, arbetspraktik, offentligt
              skyddat arbete, lönebidragsanställning, jobb- och utvecklingsgaranti
              eller en anställning på samma ställe, för att bara nämna några
              exempel. Nyfriskjobb är givetvis också en möjlighet för alla dessa.
            </seg>
            <seg n="eb1a91c5">
              Försäkringskassan gör bedömningen att sju av tio som omförsäkras
              med de här insatserna kommer att kunna återgå i arbetslivet och
              hitta tillbaka till arbetsgemenskapen. Tre av tio kommer att återvända
              till sjukförsäkringen, och den ska de då kunna känna sig trygga
              med.
            </seg>
            <seg n="1e1397ae">
              Det här betyder att detta kan leda till en nystart för tusentals
              människor under de kommande åren, precis som Pia Lundgren hoppas
              i Svenska Dagbladet i dag.
            </seg>
            <seg n="4eeee916">
              En del personer kommer inte att omförsäkras och få ersättning
              från aktivitetsstödet efter att ha prövats för detta. Det handlar
              till exempel om dem som varaktigt saknar arbetsförmåga. De ska
              givetvis vara berättigade till sjukersättning. Så ska det självklart
              vara för dem som inte kan arbeta. Då ska man känna sig trygg med
              att kunna få sin sjukersättning.
            </seg>
            <seg n="f97875bf">
              En del undantas också från omförsäkringen och stannar kvar i
              sjukförsäkringen. Det gäller till exempel för dem som vårdas på
              sjukhus eller får annan omfattande vård eller om man har en sådan
              förlust av verklighetsuppfattning och förmågan att orientera sig
              att man inte kan tillgodogöra sig information. Inte heller omförsäkras
              man om deltagandet i en arbetslivsinriktad rehabilitering skulle
              kunna medföra en risk för försämring av den försäkrades sjukdom.
            </seg>
            <seg n="aa564709">
              De som ingår i dessa grupper kommer även i fortsättningen att
              få sin ersättning från sjukförsäkringen. De andra omförsäkras
              och får sitt stöd från aktivitetsstödet.
            </seg>
            <seg n="1f5396cd">
              Jag är mycket glad och stolt över att vi nu kan erbjuda möjligheten
              till arbetslivsinriktad rehabilitering för så många människor
              en möjlighet till en nystart på livet och en möjlighet att hitta
              tillbaka till arbetsgemenskapen.
            </seg>
            <seg n="bc2b52bc">
              Herr talman! Jag yrkar därmed bifall till utskottets förslag,
              men jag är inte riktigt klar än. Oppositionen och vänsterpartierna
              har ju diskuterat en del annat också. Jag har länge efterlyst
              Socialdemokraternas alternativ. Vad är det egentligen man vill
              konkret? Det vi hör mest i dag är övergripande, allmänna ordalag
              om att det ska vara en allmän, offentligt finansierad sjukförsäkring,
              och det håller jag fullständigt med om. Men hur vill man ha den
              utformad?
            </seg>
            <seg n="68ce5ef2">
              I dag är det bara allmänna ord och mest skrämselpropaganda, i
              synnerhet från Veronica Palm. Varje gång hon öppnar munnen blir
              tusentals människor oroade fullständigt i onödan. Det är cynisk
              politik.
            </seg>
            <seg n="81341bfc">
              Jag har sökt efter svaret på frågan vad Socialdemokraterna egentligen
              vill. Jag har hittat några korta skrivningar. Den första är från
              Socialdemokraternas budgetmotion som väcktes för några månader
              sedan. Där står det: Är man inte längre sjuk är det självklart
              att man ska återgå i arbete eller söka ett nytt arbete men det
              ska gälla redan från första dagens sjukskrivning.
            </seg>
            <seg n="06f03cd4">
              I rapporten Investera i vår välfärd , från Välfärdsrådslaget,
              skriver man: Vi vill införa en konsekvent arbetslinje i alla socialförsäkringssystem.
              Vi är övertygade om att alla bör och kan delta i någon form av
              arbetsinsats, om så bara en timme per vecka.
            </seg>
            <seg n="59bae930">
              Jag vill fråga Veronica Palm: Menar ni verkligen att man ska
              göra en arbetsförmågebedömning redan från första sjukdagen och
              mot hela arbetsmarknaden? Vad menar ni egentligen med att alla
              bör delta i någon form av arbetsinsats, om så bara en timme per
              vecka?
            </seg>
            <seg n="8b546abc">
              Om människor saknar arbetsförmåga helt och hållet på grund av
              sjukdom eller skada ska de väl ha möjlighet att ha sin sjukpeng
              på heltid och inte av Socialdemokraterna tvingas i väg på arbete
              en timme i veckan? Jag undrar vad de andra vänsterpartierna i
              den brokiga kartellen har för uppfattning om detta.
            </seg>
            <seg n="6a715fdf">
              Slutligen har jag en fråga till, riktad till Socialdemokraterna.
              Hur kan ni nu i efterhand låta så kritiska till sjukförsäkringsreformen
              när ni har accepterat alla delar i den utom det vi har uppe för
              debatt i dag, nämligen vad som ska hända efter 914 dagars sjukskrivning?
              Jag räknar med att få svar på mina frågor.
            </seg>
          </u>
          <note n="fc0a4688">
            Anf. 47 GUNNAR AXÉN (m):
          </note>
          <note type="speaker" n="13d5d1df">
            Anf. 48 VERONICA PALM (s) replik:
          </note>
          <u who="veronica_palm_9d5ce6" xml:id="i-da5b935ab3e2b94f-0" n="564795c4" next="i-181f7bfe4e83a0e0-0">
            <seg n="e0ab1f11">
              Herr talman! Jag ska göra mitt absolut bästa för att det här
              inte ska blir så där politikertjafsigt som Gunnar Axén har spelat
              upp det för.
            </seg>
            <seg n="e66e3ac4">
              Den som vill läsa om socialdemokratisk politik kan göra det i
              våra budgetreservationer, i vår skuggbudget och i resultatet från
              vår partikongress. Där är det tydligt att vi har omprövat vår
              politik. Vi vill ha en tydligare arbetslinje. Alla som kan ska
              arbeta. De som är sjuka ska ha rätt till sjukpeng när de inte
              kan arbeta. Det är tydligt.
            </seg>
            <seg n="8807f72b">
              Om man nu ändå rabblar nästan tio år gamla siffror det är inte
              första gången Gunnar Axén gör det i den här talarstolen skulle
              jag vilja erinra om att 100 000 människor har förlorat jobbet
              det här året. 274 människor om dagen förlorar jobbet i Moderaternas
              Sverige. Det är inte en arbetslinje som jag vill ha. Det är ytterligare
              ett bevis på att moderat politik inte funkar. Moderat politik
              ökar klyftorna. Moderat politik är inte en jobbskapande politik.
            </seg>
            <seg n="779eb42a">
              Då kommer jag tillbaka till mina frågor. Det är det som det här
              replikskiftet är till för, att jag ska ställa frågor.
            </seg>
            <seg n="735717cd">
              Den stora skillnaden är om det handlar om att rycka undan pengar
              för folk eller inte. Då vill jag fråga: Tror Gunnar Axén på riktigt
              att människor blir bättre rehabiliterade genom att man börjar
              med att ta undan deras försörjning och sedan ger rehabilitering?
              Det är den första frågan.
            </seg>
            <seg n="9f6f2517">
              Den andra frågan är: Hur ser den här rehabiliteringen ut? Man
              har minskat resurserna när det gäller Försäkringskassans köp av
              rehabiliteringstjänster. Man har inte fått den förstärkta företagshälsovården
              på plats. Man har inte fått en rehabgaranti. Min fråga är då:
              Var är rehabiliteringen när man väl har ryckt undan pengarna för
              folk, som man tror är rätt väg?
            </seg>
          </u>
          <note n="350d95ad">
            Anf. 49 GUNNAR AXÉN (m) replik:
          </note>
          <u who="veronica_palm_9d5ce6" xml:id="i-181f7bfe4e83a0e0-0" n="564795c4" prev="i-da5b935ab3e2b94f-0">
            <seg n="d55af27c">
              Herr talman! Som Veronica Palm sade går det att läsa om Socialdemokraternas
              politik i olika socialdemokratiska dokument. Jag valde att läsa
              ur en rapport från Socialdemokraternas välfärdsråd och den budgetmotion
              som Socialdemokraterna presenterade här i riksdagen för ett par
              månader sedan.
            </seg>
            <seg n="c474776e">
              Jag fick inte svar på frågan. Menar Socialdemokraterna att man
              ska pröva arbetsförmågan mot hela arbetsmarknaden redan den första
              sjukskrivningsdagen, till skillnad från hur det är i dag när den
              prövas efter sex månader mot hela arbetsmarknaden? Och vad menar
              Socialdemokraterna när man skriver att alla bör delta i någon
              form av arbetsinsats om så bara en timme per vecka? Det är de
              frågor jag vill ha svar på.
            </seg>
            <seg n="36b4b8ea">
              Sedan skulle jag gärna vilja ha svar på hur man kan låta så upprörd
              och så kritisk när man bevisligen det går också att utläsa av
              Socialdemokraternas budgetmotion som väl inte har passerat bäst-före-datum
              än, för den är bara ett par månader gammal har accepterat i princip
              hela sjukförsäkringsreformen, förutom det vi diskuterar i dag,
              det vill säga vad som ska hända när personer har varit sjukskrivna
              i 914 dagar.
            </seg>
            <seg n="55b07b20">
              Veronica Palm lyckades i sin replik återigen göra några tusen
              människor oroliga när hon använde begrepp som ta undan deras försörjning.
            </seg>
            <seg n="f1c3a8ae">
              Människor går över till Arbetsförmedlingen. De omförsäkras från
              sjukförsäkringen till aktivitetsstöd och får sin ersättning därifrån.
              Rehabiliteringen, som Veronica Palm efterfrågar, utförs av Arbetsförmedlingen.
              Här tillför man 17 miljarder, totalt, under tre år för att genomföra
              den största satsningen på arbetslivsinriktad rehabilitering i
              Sverige någonsin.
            </seg>
          </u>
          <note type="speaker" n="06d04d83">
            Anf. 50 VERONICA PALM (s) replik:
          </note>
          <u who="veronica_palm_9d5ce6" xml:id="i-da5b935ab3e2b94f-1" n="564795c4" next="i-181f7bfe4e83a0e0-1">
            <seg n="c74e63d4">
              Herr talman! Om jag i min förra replik var upprörd över politisk
              tjafsighet är jag rejält upprörd när Gunnar Axén medvetet ljuger
              för den parlamentariska församlingen i riksdagens kammare. Det
              tycker jag inte är tillständigt i en sådan här debatt.
            </seg>
            <seg n="d51e0007">
              Den socialdemokratiska politiken är tydlig i vår budgetproposition
              och i våra kongressförslag. Där säger vi nej till stupstock och
              nej till dogmatiska tidsgränser som är ensigt riktade till den
              enskilde. Vi säger ja till aktivt stöd tillbaka, ja till att varje
              människa behövs och ja till en annan människosyn än den som Moderaterna
              har. Vi säger ja till 10 000 extra lönebidrag riktade till kultursektorn
              och fritidssektorn, just för att varje människa, om så bara en
              timme, har rätt att göra rätt för sig. Om det så bara är en timme
              med lönebidrag handlar det om människosyn.
            </seg>
            <seg n="64fbd298">
              Tror man att lösningen är att rycka undan pengarna? Det är nämligen
              det man gör. Man tar bort välfärdsförsäkringen för människor och
              ställer dem i en annan kö, Arbetsförmedlingens. De ställs längst
              bak i kön, och man tar bort ersättningen.
            </seg>
            <seg n="4798fd0a">
              Eller tror man att människor faktiskt vill arbeta, vill göra
              rätt för sig och vill vara en aktiv del av det här samhället?
              Det tror jag. Därför tycker jag att det är så viktigt med arbetslinje
              och rehabilitering.
            </seg>
            <seg n="f0257ee8">
              Jag undrar om det inte är så att Gunnar Axén har räknat på det
              där med de 17 miljarderna. 17 miljarder, säger du. Vi har frågat
              riksdagens utredningstjänst. De hittar dem inte. Vi har försökt
              fråga departementet. De kan inte redogöra för var de finns. Efter
              mycket om och men har en av de remissinstanser som Gunnar Axén
              inte är intresserad av att lyssna på i andra sammanhang kommit
              fram till att de 17 miljarderna, som fördelas på tre år, mestadels
              är ersättning, kontant ersättning för att man kastar ut människor
              ur sjukförsäkringen.
            </seg>
            <seg n="ab956eb3">
              Det är ersättning. Lite grann går till budgetstöd för att man
              ska anställa handläggare på Arbetsförmedlingen. Det är ingenting
              till medicinsk rehabilitering. Det är en bluff.
            </seg>
            <seg n="fa0ee604">
              Det enda ni gör är att rycka undan pengarna för enskilda människor.
              Det är en ersättning som är bra mycket lägre. Och det kallar ni
              för rehabiliteringssatsning. Det är en bluff.
            </seg>
            <seg n="cb57b43b">
              Den här politiken handlar bara om att öka klyftorna och kasta
              ut människor ur välfärdsförsäkringen. Det är inte jag som oroar.
              Det är Gunnar Axéns politik som oroar människor.
            </seg>
          </u>
          <note n="b3859e4f">
            Anf. 51 TALMANNEN:
          </note>
          <u who="veronica_palm_9d5ce6" xml:id="i-181f7bfe4e83a0e0-1" n="564795c4" prev="i-da5b935ab3e2b94f-1">
            <seg n="be208043">
              Jag vill bara påpeka att vi brukar försöka undvika att använda
              ordet ljuga, och vi brukar försöka vara varsamma med orden. Jag
              vill bara påpeka detta inför den fortsatta replikväxlingen.
            </seg>
            <seg n="3e2bd1cb">
              Herr talman! Veronica Palm har stått här i talarstolen och sagt
              att vi rycker undan ersättningar för människor. Människor kastas
              ut ur försäkringen. Hon har undrat hur man gör människor friskare
              genom att göra dem fattigare.
            </seg>
            <seg n="6f4c9a4c">
              Jag sade att vi satsar 17 miljarder kronor på arbetslivsinriktad
              rehabilitering. Och jag fick exakt det klargörande svar som jag
              ville ha från Veronica Palm. Hon klargjorde att merparten av de
              pengarna går till de personer som omförsäkras, som går från sjukförsäkringen
              till aktivitetsstödet, det vill säga de kommer att fortsätta att
              få en ersättning, om än från en annan försäkring.
            </seg>
            <seg n="1556bf01">
              Av de 17 miljarderna går 4,7 miljarder, för att vara exakt, till
              direkta insatser i arbetslivsinritad rehabilitering som utförs
              av Arbetsförmedlingen.
            </seg>
            <seg n="cd8f5a16">
              Sedan återgår jag till det som jag sade tidigare. Jag konstaterar
              att Socialdemokraterna i sin budgetmotion har accepterat hela
              sjukförsäkringsreformen med undantag av det vi diskuterar här
              i dag, det vill säga vad som ska hända när man varit sjukskriven
              i 914 dagar.
            </seg>
            <seg n="cc4d13e8">
              Jag är beredd att sätta mig ned med Veronica Palm och nagelfara
              Socialdemokraternas budgetmotion och peka ut exakt vilka siffror
              som borde stå var, om ni faktiskt skulle vara emot den reform
              som vi har genomfört.
            </seg>
            <seg n="19969417">
              Ni har accepterat den, och förr eller senare hinner sanningen
              i fatt även Veronica Palm.
            </seg>
          </u>
          <note n="9970a200">
            Anf. 52 GUNNAR AXÉN (m) replik:
          </note>
          <note type="speaker" n="9d6c51e3">
            Anf. 53 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-d01d246efc678c11-0" n="5eb586ce" next="i-673b26871a7f39e7-0">
            <seg n="fc9d5d89">
              Herr talman! Jag vill börja med att vara tydlig med att jag och
              Vänsterpartiet inte var nöjda med det som var tidigare. I debatten
              framställs det nämligen som att vi var med och tyckte att det
              som hände var bra. Det var inte bra, men det är hundra gånger
              värre i dag.
            </seg>
            <seg n="12b137e9">
              Jag kan också hålla med om att det är skillnad på högerns och
              vänsterns politik absolut. Det är jag jätteglad för att det är.
              Tack och lov att det är skillnad på vår politik!
            </seg>
            <seg n="733045c6">
              I Vänsterns Sverige finns det plats även för dem som haft oturen
              att bli sjuka. De ska få hjälp. Det finns plats för en verklig
              rehabilitering, anpassad för individen. Det är en rehabilitering
              som även innebär en ekonomisk trygghet. I Vänsterns Sverige kommer
              sjuka att ges tid, ekonomisk trygghet och möjlighet att bli friska.
            </seg>
            <seg n="26e150bd">
              Jag vill bara klargöra detta och tala om att det absolut är skillnad
              mellan höger och vänster.
            </seg>
            <seg n="562cb566">
              Sedan vill jag fråga Gunnar Axén: Vad anser du att Selma i det
              exempel som jag läste upp ska leva på under sin 87-dagarskarens?
            </seg>
            <seg n="6b83b942">
              Under 87 dagar, nästan tre månader, får hon 0 kronor i ersättning.
              Vad ska hon leva på? Och hur kan en person som får leva på 0 kronor
              i tre månader bli hjälpt till en nystart?
            </seg>
            <seg n="ac091d13">
              Jag skulle gärna vilja ha ett klargörande från högersidan kring
              de här frågorna.
            </seg>
            <seg n="1e65773c">
              Det knyter an till det du sade till Veronica, att det är vi som
              skrämmer och oroar dem som lyssnar på det här. Så är det inte.
              Det är er politik som skrämmer och oroar.
            </seg>
            <seg n="230256db">
              Vi hade en förtvivlad man på läktaren. Ingen kunde missa hans
              förtvivlan. Han talade om sanningen. Människor begår självmord
              på grund av era beslut. Så är det.
            </seg>
            <seg n="3076acb5">
              Ni tar undan deras försörjning. Det är precis det ni gör, 0 kronor
              för en del, 3 900 för en del. Det kallar jag att dra undan en
              försörjning. Det är inga pengar som en vanlig människa kan leva
              på. Hur kan ni försvara det?
            </seg>
          </u>
          <note n="76ff25b6">
            Anf. 54 GUNNAR AXÉN (m) replik:
          </note>
          <u who="liselotte_olsson_2a1f72" xml:id="i-673b26871a7f39e7-0" n="5eb586ce" prev="i-d01d246efc678c11-0">
            <seg n="13a50fe4">
              Herr talman! Jag kommer inte ihåg detaljerna i det exempel som
              LiseLotte Olsson tog upp tidigare. Men har man varit sjukskriven
              i 914 dagar eller om man har en tidsbegränsad sjukersättning som
              går ut omförsäkras man och får sin ersättning från aktivitetsstödet.
              Man får det på en nivå som motsvarar vad man skulle ha haft om
              man hade varit arbetslös om man inte omfattas av några av de olika
              undantag som innebär att man även fortsättningsvis kan få sin
              sjukpeng. Blir man sjuk under tiden man deltar i introduktionsprogrammet
              kan man under en månads tid få sin ersättning från aktivitetsstödet.
            </seg>
            <seg n="06f35307">
              Det här är en omfattande satsning för att hjälpa människor tillbaks.
              Jag är lite förvånad över att Vänstern inte bejakar att vi nu
              tillför 4,7 miljarder i den största satsningen på arbetslivsinriktad
              rehabilitering som någonsin har genomförts i Sverige.
            </seg>
            <seg n="ab9f1ac1">
              Jag tror att man ska vara lite försiktig med sina ord när man
              påstår sådant som att människor begår självmord på grund av en
              politik. Det tycker jag är att ta i från riksdagens talarstol.
              Man bör gå varsamt fram och beakta att vi diskuterar människor
              som befinner sig i utsatta situationer, människor som kan vara
              bräckliga, och inte i onödan skrämma upp dem.
            </seg>
          </u>
          <note type="speaker" n="fdae0a42">
            Anf. 55 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-efd6de7b4c9fda51-1" n="5eb586ce">
            <seg n="eb09afea">
              Herr talman! Då fick vi höra igen att vi skrämmer upp människor
              i onödan. I dag kl. 14 är det en manifestation på Medborgarplatsen.
              Det är de sjuka människorna som organiserar den. Jag råder dig,
              Gunnar Axén, att försöka ta dig tid och möjlighet att gå dit och
              träffa dem. Då får du höra vad de tycker om det här, om de tycker
              att jag har skrämt upp dem i onödan.
            </seg>
            <seg n="506f02dd">
              De finns i verkligheten. De vet hur det är. Det är precis som
              jag sade i mitt förra inlägg. Jag tror att ni varken vill, vågar
              eller kan ta till er den verkligheten. Det skulle vara fruktansvärt
              att veta att man har bestämt en politik där människor far så fruktansvärt
              illa som de gör. Jag skulle inte kunna sova på nätterna.
            </seg>
            <seg n="f4fa4384">
              Jag tog upp ett exempel med en kvinna som skulle få 0 kronor
              i ersättning. Hon skulle prova att delta i introduktionsprogrammet.
              Det är det vi diskuterar i dag. Hon klarar inte av det, men Försäkringskassan
              bedömer att hon ska göra det. Hon blir fråntagen sin SGI och får
              0 kronor i ersättning i 87 dagar.
            </seg>
            <seg n="dce09460">
              Du kan inte förneka att det är så. I 87 dagar kan man stå utan
              ersättning under något som kallas en karenstid: 87 dagar, tre
              månader, med 0 kronor. Vem blir friskare av det?
            </seg>
          </u>
          <note n="e04f3eff" type="speaker">
            Anf. 56 GUNNAR AXÉN (m) replik:
          </note>
          <u who="gunnar_axen_cbd501" xml:id="i-d8cf67bab66281c0-1" n="dab36f1e">
            <seg n="3c798ce0"/>
            <seg n="899c93d4">
              Herr talman! Då fick vi klargjort en annan sak som inte brukar
              framgå när vänsterpolitiker debatterar den här sjukförsäkringsreformen,
              det vill säga efter en karenstid kan man återgå i sjukförsäkringen
              igen. Från Vänsterns håll har man ofta gjort gällande att det
              är ut ur försäkringen. Det har låtit som att man aldrig skulle
              kunna komma tillbaks igen i sjukförsäkringen. Det skulle man möjligen
              kunna uppfatta som ett sätt att skrämma och oroa människor.
            </seg>
            <seg n="d32540be">
              Att ha en bortre tidsgräns i en sjukförsäkring är inget ovanligt.
              Det finns inget annat jämförbart land som inte har en tidsgräns
              i sin sjukförsäkring.
            </seg>
            <seg n="353ea15c">
              Vi har två och ett halvt år. Frankrike och Portugal har tre år.
              Det är de enda som har en längre tidsperiod än vad vi har i Sverige.
              Våra nordiska grannländer ligger på några olika varianter mellan
              ett och två år. Vi ligger fortfarande i den mest generösa delen
              när det gäller hur länge man kan vara med i sjukförsäkringen.
            </seg>
            <seg n="acd4d680">
              Vi har genomfört den här reformen bland annat med tanke på Pia
              Lundgren som i dag i Svenska Dagbladet ser den här reformen och
              satsningen på arbetslivsinriktad rehabilitering som en möjlig
              väg tillbaks till arbetslivet. Jag tycker att det är positivt.
              Pia och förhoppningsvis tusentals andra människor kommer att få
              nya chanser här i livet, få en nystart och kunna komma tillbaks.
              Det är jag nöjd med.
            </seg>
          </u>
          <note type="speaker" n="b61c2fd8">
            Anf. 57 GUNVOR G ERICSON (mp) replik:
          </note>
          <u who="unknown" xml:id="i-aca74aadc3a30d4c-1" n="e86db96c">
            <seg n="90e3520f">
              Herr talman! Jag vill börja med att påminna om att Miljöpartiet
              är ett grönt parti. Jag vet att färgblinda kan ha svårt att skilja
              mellan rött och grönt, men vi är ett grönt parti.
            </seg>
            <seg n="54677b77">
              När det gäller rehabkedjan talas det mycket om rehabilitering.
              Men hur gick det med satsningen på företagshälsovården som det
              pratades så varmt om för ett och ett halvt år sedan? Var är de
              aktiva insatserna?
            </seg>
            <seg n="faefad1b">
              Jag får många mejl från förtvivlade människor som inte upplever
              att de har fått någon rehabilitering. Jag vill också påminna om
              att sjukvårdsmiljarden infördes under förra mandatperioden. Det
              är bra att regeringen har fortsatt med den.
            </seg>
            <seg n="7842ee28">
              I nästa debatt kommer vi att debattera budgeten för utgiftsområde
              10 som det heter i riksdagen. Det är sjukförsäkringsområdet.
            </seg>
            <seg n="bcb8b7c1">
              Miljöpartiet har fört till 500 miljoner extra för rehabilitering,
              men vi har valt att lägga det på anslaget mitt emellan, det vill
              säga anslag 14. Det kommer jag att ta upp mer i nästa debatt,
              men jag vill påpeka att det behövs extra insatser för rehabilitering.
            </seg>
            <seg n="96dc0983">
              Regeringen gör inga extra insatser för rehabilitering för alla
              dem som nu kommer att kastas ut ur försäkringen. Det som Gunnar
              Axén kallar omförsäkring innebär en karenstid som LiseLotte Olsson
              så förtjänstfullt lyfte fram. Det glömde Gunnar Axén att nämna.
            </seg>
            <seg n="308ebaad">
              Om man inte klarar att gå introduktionen får man sedan a-kassa.
              Då gäller begränsningsregeln att man inte kan återgå till sin
              SGI. Man får alltså inte komma till högre ersättning. Eller tänker
              ni ändra på den regeln?
            </seg>
          </u>
          <note n="d574f4d3">
            Anf. 58 GUNNAR AXÉN (m) replik:
          </note>
          <u who="unknown" xml:id="i-416073e60f3b0511-1" n="e86db96c">
            <seg n="9728a132">
              Herr talman! Jag är väl medveten om att Gunvor G Ericson en gång
              i tiden representerade ett grönt parti, men i dag är det ett vänsterparti.
              Har man gett sig i lag med Vänsterpartiet och Socialdemokraterna
              har man tydligt placerat in sig på högervänster-skalan.
            </seg>
            <seg n="41b82b98">
              Jag beklagar detta, för det har funnits mycket annat. Nu riskerar
              det att bli utplånat i samarbetet på vänsterskalan, men det har
              tidigare funnits mycket som jag har uppskattat hos Miljöpartiet.
              Vi får väl se vad av detta som blir kvar i samarbetet.
            </seg>
            <seg n="7e8a1205">
              Gunvor G Ericson efterlyste de aktiva insatserna. Låt mig då
              ta det igen. Först och främst har vi vår satsning på rehabiliteringsgarantin,
              inriktad till de absolut största diagnosgrupperna som omfattar
              två tredjedelar av de sjukskrivna, två diagnosgrupper där kvinnor
              dominerar.
            </seg>
            <seg n="6bf14333">
              I år beräknas 36 000 personer få behandlingar för psykiska problem
              eller problem med rörelseorganen. Det är 36 000 personer som kommer
              att få insatser som de annars inte hade fått. Sjukvårdsmiljarden
              som Gunvor G Ericson nämner fanns även tidigare, det stämmer,
              men den var tillfällig och skulle avslutas. Vi såg till att den
              förlängdes och finns kvar i dag.
            </seg>
            <seg n="3224314f">
              Gunvor G Ericson nämnde inte psykiatrireformen som innebär den
              största satsningen på utbyggd psykiatri i hela landet som vi har
              genomfört. Det är ytterligare en miljard kronor årligen som tillförs
              för att vi ska få en fullgod psykiatrivård, och den var, vilket
              är allom bekant, ytterst eftersatt när vi tog över regeringsmakten
              för tre år sedan.
            </seg>
          </u>
          <note type="speaker" n="d7ac5e2e">
            Anf. 59 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-0" n="e86db96c">
            <seg n="4d21a7f5">
              Herr talman! Tänk om det vore så enkelt att alla de åtgärder
              som Gunnar Axén räknar upp gav effekt! Satsningen på företagshälsovården
              har blivit en flopp. Inte ett enda landsting har tecknat avtal
              om det som skulle vara en rejäl satsning. I stället har man kommit
              med påbud uppifrån om vårdval och lagstiftande regler om hur man
              ska göra ett vårdval, i stället för att varje landsting faktiskt
              skulle kunna få bestämma det.
            </seg>
            <seg n="7e8fc82b">
              Jag förstår att landstingen inte har haft möjlighet att se över
              det här med kopplingen till företagshälsovården, men man kanske
              skulle kunna ha gjort på något annat sätt. Det verkar inte finnas
              den ödmjukheten hos Gunnar Axén att tänka om, att börja om på
              nytt att göra om och göra rätt.
            </seg>
            <seg n="29a1cd73">
              När det gäller rehabiliteringen handlar det också om att lappa
              och laga ett i grunden sjukt system. Tror ni att de som nu flyttas
              till Arbetsförmedlingen kommer att få möjlighet att komma tillbaka,
              att de blir så friska på tre månader? Handläggare på Försäkringskassan
              uttrycker en stark oro för att dessa individer snart kommer att
              vara tillbaka i sjukförsäkringen igen. Det innebär tre månader
              i karenstid som varje individ får ta.
            </seg>
            <seg n="54cc5ab9">
              I hearingen i utskottet inför det här sade Försäkringskassan
              att 10 procent av dem som nu kastas ut kommer att mista sin sjukpenningsgrundande
              inkomst. Det innebär att de inte får någon ersättning över huvud
              taget, men det kanske är det som är Moderaternas politik att man
              ska piska ännu mer för att man ska gå tillbaka i stället för att
              se till att ordna arbetsplatser som kan ta till vara människors
              energi.
            </seg>
            <seg n="fc2c4110">
              Till psykiatrin har Miljöpartiet föreslagit ytterligare 600 miljoner
              att satsa på elevhälsan, för trots den satsning som är gjord mår
              unga i dag psykiskt ännu sämre än vad de har gjort tidigare.
            </seg>
          </u>
          <note n="0a549be7" type="speaker">
            Anf. 60 GUNNAR AXÉN (m) replik:
          </note>
          <u who="gunnar_axen_cbd501" xml:id="i-d8cf67bab66281c0-2" n="dab36f1e">
            <seg n="3c798ce0"/>
            <seg n="11c21ac1">
              Herr talman! Gunvor G Ericson efterlyste aktiva insatser, och
              jag nämnde den rehabiliteringsgaranti som bara i år omfattar 36
              000 personer, sjukvårdsmiljarden och den omfattande satsningen
              på att bygga ut psykiatrin i hela landet. Gunvor G Ericson nämnde
              inte dessa insatser i sin andra replik, så jag uppfattar det som
              att hon är väldigt nöjd med dessa satsningar.
            </seg>
            <seg n="a9713fce">
              Sedan har vi företagshälsovården där landstingen inte har velat
              vara med. Det var en partsfinansierad utbyggnad av företagshälsovården,
              och det har inte landstingen velat medverka till. Jag tror att
              det finns all anledning att komma tillbaka och kanske hitta andra
              lösningar för hur företagshälsovården ska kunna spela en viktig
              och aktiv roll i rehabilitering av sjukskrivna.
            </seg>
            <seg n="380ca459">
              Vad jag inte hann nämna tidigare var satsningen på arbetslivsinriktad
              rehabilitering, det vill säga de 4,7 miljarder som nu går till
              Arbetsförmedlingen för satsningar på arbetsträning, arbetspraktik,
              lönebidragsanställningar med mera. Det handlar också inte minst
              om introduktionsprogrammet för den enskilda individen.
            </seg>
            <seg n="30c92264">
              Gunvor G Ericson frågar vilken möjlighet vi tror att man har
              att komma tillbaka efter att ha varit med i introduktionsprogrammet.
              Tanken är ju att man sedan ska kunna gå vidare också via olika
              former av insatser som arbetsträning, arbetspraktik och lönebidragsarbete.
            </seg>
            <seg n="26a508ee">
              Försäkringskassan har gjort en bedömning, och jag tror att de
              är bäst på att göra den bedömningen, som säger att sju av tio
              kommer att kunna hitta en väg tillbaka till arbetsmarknaden via
              de här insatserna. Tre av tio kommer att behöva återgå i sjukförsäkringen.
            </seg>
            <seg n="e164d964">
              Detta betyder ändå att tusentals människor kan hitta en ny framtid
              i en arbetsgemenskap tack vare den satsning vi nu gör. Jag hoppas
              verkligen att det kommer att falla väl ut för Pia Lundgren som
              inget hellre vill än att komma tillbaka till arbetslivet.
            </seg>
          </u>
          <note type="speaker" n="4273053d">
            Anf. 61 SOLVEIG ZANDER (c):
          </note>
          <u who="solveig_zander_bb1f11" xml:id="i-fd33fa1fee75ead7-0" n="41f8dd4e">
            <seg n="80fc7404">
              Herr talman! Det betänkande vi nu ska behandla har en väldigt
              lång och formell titel. Men vi kan kalla det för introduktionsprogrammet,
              för det är det som det handlar om: introduktionsprogrammet till
              Arbetsförmedlingen som är den sista delen i rehabiliteringskedjan,
              som vi nyss hörde.
            </seg>
            <seg n="56a3435b">
              När vi här i kammaren våren 2008 röstade igenom den nya sjukförsäkringsreformen
              sade vi i alliansen tydligt och klart att vi skulle återkomma
              med vissa delar som då ännu inte var klara. En av de delarna är
              det vi ska prata om nu, men det stod också tydligt och klart våren
              2008 att det fanns en bortre gräns för sjukskrivningen den gräns
              som vi nu har nått.
            </seg>
            <seg n="a63d0c15">
              Vi kommer ihåg hur det var tidigare. Alla dessa människor som
              under många år, det kunde vara sex, åtta, tio år, haft tidsbegränsade
              sjukersättningar som varje år eller vartannat år skulle omprövas.
              Hur var det med dem? Hade man sjukpenning, och det kunde man också
              ha i många år, kunde det ständigt och jämt ifrågasättas. Ingen
              av de här personerna som hade tidsbegränsade sjukersättningar
              eller sjukpenning vågade pröva ett annat jobb av rädsla för att
              deras ersättningar skulle ifrågasättas.
            </seg>
            <seg n="79f0bd57">
              Det är de här personerna som vänsterkartellen har kallat de svaga,
              vilket vi har hört i debatten hittills.
            </seg>
            <seg n="8583c5cc">
              Som kurator, och det är inte mer än tre och ett halvt år sedan
              jag faktiskt jobbade som det, träffade jag personer som skulle
              få omprövade sjukersättningar. De visste inte vad som skulle hända.
            </seg>
            <seg n="b40ddbd0">
              I somras träffade jag en tjej, eller rättare sagt en dam i min
              egen ålder, som hade sjukersättning. Hon hade haft det i åtta
              år. Hon sade: Vet du vad, Solveig? Nu efter semestern ska jag
              få möjlighet att via Arbetsförmedlingen pröva om jag kan hitta
              ett jobb.
            </seg>
            <seg n="bbdf9738">
              Men de här personerna som omprövades levde alltså i en oviss
              framtid. De kände en oro och en stress. De var helt enkelt bortglömda.
            </seg>
            <seg n="e77c39a5">
              För mig och för Centerpartiet var inte det människovärdigt. Vi
              måste ge alla människor, var och en, en chans att komma tillbaka
              till arbetslivet, till en gemenskap, till en bättre ekonomi, till
              att veta vad de har att rätta sig efter. De ska inte vara satta
              åt sidan, precis som om de inte vore värda något.
            </seg>
            <seg n="88be7ae3">
              Arbetsgivarna kunde ha personer sjukskrivna i många år och dessutom
              ha vikarier på vikarier för en eventuell tjänst om den över huvud
              taget fanns kvar. Den kanske var omgjord för länge sedan.
            </seg>
            <seg n="fb26cd44">
              Sådant är inte klokt, eller hur?
            </seg>
            <seg n="c9e00410">
              När Försäkringskassan gick igenom alla de personer som hade permanent
              sjukersättning förra året uppgav mer än 60 procent av dem att
              de kunde jobba om de bara fick ett arbete som var anpassat efter
              deras möjligheter. Men de människorna hade dittills inte haft
              en chans.
            </seg>
            <seg n="7f11f47d">
              Nu kommer rehabiliteringskedjan att ändra på detta. Vi visar
              att varje enskild människa ska få en chans, ska få ett personligt
              stöd, ska få hjälp och rehabilitering. Med rehabilitering menas
              inte bara den medicinska, fysiska rehabiliteringen utan också
              den praktiska som innebär en arbetsprövning. Arbetsgivarna får
              tydliga och klara spelregler. Den enskilda personen får tydliga
              och klara spelregler för vad som ska gälla och vad samhällets
              ansvar innebär. Av det skälet har vi genomfört reformen där de
              tidsbegränsade sjukskrivningarna ska upphöra och det finns en
              bortre gräns.
            </seg>
            <seg n="0a3210d7">
              Regelverket var känt av Försäkringskassan som har informerat
              den ena personen efter den andra om vad som kommer att hända när
              deras ersättning upphör. De som nu har haft en väldigt lång övergångsperiod
              för att pröva återinträdet på arbetsmarknaden är ju de som från
              den 1 januari ska överföras från Arbetsförmedlingen till Försäkringskassan
              och omförsäkras. Det är alltså de som ska ingå i det introduktionsprogram
              som vi nu pratar om.
            </seg>
            <seg n="c9ef66de">
              Jag måste erkänna för alla människor som lyssnar att jag självklart
              förstår att de är oroliga för vad som ska hända när de inte har
              varit med om det tidigare, när de får lov att byta myndighet.
              De är ju vana vid att ha haft kontakt med Försäkringskassan. Helt
              plötsligt kommer en ny myndighet. Självklart är inte det lätt
              för människor. Men man behöver inte spela upp det som om det vore
              något förskräckligt.
            </seg>
            <seg n="5fe740b3">
              Hävdar Socialdemokraterna och vänsterkartellen att sjukförsäkringen
              i grunden försämras är det fel. Inget kunde vara sämre än det
              som var tidigare. Ingen vill ha tillbaka det system som var tidigare,
              inte ens Socialdemokraterna och vänsterkartellen, har vi hört.
            </seg>
            <seg n="8d60834a">
              Hävdar oppositionen att det som nu har skett har skett utan dialog
              med de personer det rör undrar jag vad alla de muntliga samtal
              och skriftliga handlingar som varje person har fått sig till del
              från Försäkringskassan har inneburit.
            </seg>
            <seg n="7b6cbc08">
              Hävdar Socialdemokraterna och vänsterkartellen också att myndigheten
              inte har blivit informerad om vad som ska hända från och med den
              1 januari undrar jag vad man har jobbat med i ett och ett halvt
              år.
            </seg>
            <seg n="46350a01">
              Man har bokstavligt talat överlämnat personer till Arbetsförmedlingen.
              Man har gett människor möjligheter att följa med till Arbetsförmedlingen
              för att överföra dem dit.
            </seg>
            <seg n="55693e7d">
              Jag måste också fråga vad Socialdemokraterna och vänsterkartellen
              menar när ni i er reservation till det här betänkandet har skrivit
              en sjukförsäkring som ger människor hjälp och stöd att snabbt
              komma tillbaka till arbete och ekonomisk trygghet. Ni skriver
              också ett arbetsliv där alla människors vilja och förmåga till
              arbete tas till vara.
            </seg>
            <seg n="1c479c4f">
              Har ni inte läst vad det här betänkandet och introduktionsprogrammet
              innebär och vad Arbetsförmedlingen kommer att göra med varje människa?
              Man ska ge varje enskild person ett stöd, en introduktion på tre
              månader som innebär att man kartlägger vilket arbete personen
              skulle kunna tänka sig, på vilket sätt han eller hon skulle kunna
              jobba och vad som behövs för att kunna göra detta. Det är utifrån
              de här personliga samtalen som man sedan ska forma det som ska
              göra att premisserna uppfylls.
            </seg>
            <seg n="d849a866">
              Ingen kastas ut. Jag hävdar att det är skrämselpropaganda, precis
              som det var när vi genomförde socialförsäkringsreformen för ett
              och ett halvt år sedan. Då sades det att 70 000 personer skulle
              hamna hos socialförvaltningarna därför att de skulle mista sitt
              stöd. Hur många blev det? Det blev knappt några tusen.
            </seg>
            <seg n="71a9a1f2">
              När det gäller personligt bemötande, möjligheter att ge människor
              hjälp och stöd att komma tillbaka till arbetslivet och ekonomisk
              trygghet undrar jag var skillnaden ligger mellan betänkandet och
              den reservation som Socialdemokraterna och vänsterkartellen har
              avgett.
            </seg>
            <seg n="2268101c">
              Det handlar, mina vänner, om att vi har ett systemskifte, en
              annan människosyn. Vi vill se till den friska delen av människan
              och vi vill hjälpa dessa människor.
            </seg>
          </u>
          <note n="d206c26a">
            Med det, herr talman, vill jag yrka bifall till förslaget i betänkandet
            och avslag på reservationen.
          </note>
          <note type="speaker" n="5353f076">
            Anf. 62 ULF NILSSON (fp):
          </note>
          <u who="ulf_nilsson_b08371" xml:id="i-10d340b699682d54-3" n="84af051e">
            <seg n="8070b90c">
              Herr talman! År 2008 beslutade vi genom alliansregeringens förslag
              om rehabiliteringskedjan, en kedja av insatser för att hjälpa
              människor som var sjukskrivna. Det innebar en stor satsning på
              sjukvård, rehabilitering, arbetsträning och företagshälsovård.
            </seg>
            <seg n="7fa464b7">
              Jag funderade före den här debatten lite grann på hur jag tänkte
              efter det att vi hade varit med och vunnit valet 2006 och diskussionerna
              kom upp om en ny och mänskligare sjukförsäkring. Jag hittade gamla
              klipp. Det kan ibland vara bra att gå tillbaka några år och titta
              på hur det var i det gamla systemet.
            </seg>
            <seg n="25de1791">
              År 2005 tror jag att det var, eller 2004, hade den socialdemokratiska
              regeringen bestämt sig för att halvera sjukskrivningarna. Det
              ledde till att 75 000 människor förtidspensionerades på ett år.
              Jag försökte när jag läste i klippen att också se på hur enskilda
              människor hade drabbats. Jag har några klipp här som jag hade
              sparat.
            </seg>
            <seg n="b0434a1e">
              Britt-Marie till exempel, som hade cancersjukdomen sarkom, genomgick
              en behandling med goda prognoser om ett positivt resultat och
              ville inget hellre än att komma tillbaka till arbete. Mitt under
              pågående behandling fick hon beslut om att hon skulle ha sjukersättning
              från Försäkringskassan, alltså förtidspensionering. Hon upplevde
              det som kränkande. Hade jag inte fått förtidspensioneringen kanske
              jag hade kunnat jobba åtminstone 25 procent. Nu har det tagit
              en väldig massa energi att drabbas av detta kränkande beteende,
              sade hon.
            </seg>
            <seg n="5de22e2d">
              Ett annat exempel är Elinor, sjukskriven på grund av utbrändhet.
              Hon fick på ett väldigt tidigt stadium reda på att hon måste bestämma
              sig, antingen arbeta eller också bli förtidspensionerad. Hon kände
              att man måste ha en viss tid på sig för att pröva och att man
              måste pröva i den takt man klarar av. Hon blev förtidspensionerad.
              Hon fick sjukersättning.
            </seg>
            <seg n="d48a5487">
              Samma år året före valet, 2005 gjorde SVT:s Uppdrag granskning
              en intressant undersökning där man konstaterade att olika försäkringskassor
              hade som mål att förtidspensionera minst tre personer i månaden
              och att det på vissa lokala försäkringskassor utgick bonus, extra
              betalt, med 700 kronor om man lyckades förtidspensionera fyra
              personer.
            </seg>
            <seg n="40f6c992">
              Det här är naturligtvis en bakgrund som gör att vi när vi får
              del av oppositionens skräckmålningar ställer oss frågan: Hur många
              människor fick i det gamla systemet, på grund av de dåliga sjukförsäkringsrutinerna,
              ett sämre och ohälsosammare liv därför att de tidigt kom bort
              från ett aktivt arbetsliv?
            </seg>
            <seg n="1c7a5b68">
              Någon exakt siffra finns inte, men statistiken är klar. Människor
              som förpassas till ett passivt liv utanför arbetsgemenskap får
              fler sjukdomar och lever i snitt ett kortare liv.
            </seg>
            <seg n="f9d7dbf3">
              Sedan 2007 har antalet sjukdagar successivt minskat, och kraftigt
              under det senaste året då det nya systemet började slå igenom.
              Allt tyder på att idéerna om tydliga tidsgränser i sjukförsäkringen
              var bra och att det stimulerar till aktiva åtgärder.
            </seg>
            <seg n="d5a5007d">
              Åter en sista tillbakablick: Regeringen tillsatte en utredning
              som sjukförsäkringen där den mycket kompetenta Anna Hedborg var
              huvudutredare. Hon föreslår och utredningen talar om att det kan
              vara mycket bra med tydliga tidsgränser. Jag råkade hitta en LO-rapport
              från 2007, alltså efter valet, som heter Sjukas rätt till stöd
              En idéskrift om morgondagens sjukförsäkring . Jag citerar LO-reportern
              som skriver: En tidsgräns skulle kunna bidra till att markera
              det temporära med sjukskrivning och betona att återgång till arbete
              måste vara målet.
            </seg>
            <seg n="4242c640">
              Fru talman! Utom de här tidsgränserna med avstämning och ny prövning
              efter tre, sex och tolv månader och möjlighet att i normalfallet
              sammanlagt vara försäkrad i 914 dagar eller två och ett halvt
              år har det hela tiden sedan systemet infördes funnits möjlighet
              för svårt sjuka till en obegränsad tid med sjukpenning på högsta
              procentnivå. Sedan systemet infördes har antalet sjukfall gått
              ned kraftigt, och antalet förtidspensionärer i Sverige har minskat
              med 50 000. Färre blir förtidspensionerade.
            </seg>
            <seg n="5073dc3b">
              När beslutet fattades 2008 lovade regeringen att man skulle återkomma
              med mer detaljerade förslag om vad som skulle hända efter två
              och ett halvt år med dem som fortfarande var sjukskrivna. Det
              är den propositionen med förslag som vi nu diskuterar. Vad händer
              efter 914 dagar?
            </seg>
            <seg n="72e98667">
              Vi pratar om människor som har varit borta från arbetsmarknaden
              länge. Jag tror att alla som har träffat människor som har drabbats
              av en lång sjukskrivning vet hur svårt det kan vara att komma
              tillbaka. Redan efter någon månad hemma känner många rädsla och
              psykiskt motstånd mot att gå till jobbet. Jag jobbade själv för
              ett antal år sedan som lärare på olika typer av arbetsträning,
              och jag har stor förståelse för det här. Det är svårt att ta steget
              tillbaka till ett aktivt arbetsliv när man har varit borta länge.
              Därför är det viktigt med tidig rehabilitering. Men de som inte
              kom in i det nya systemet, som gällt bara sedan sommaren 2008,
              och de som av olika skäl är kvar i långtidssjukskrivning behöver
              naturligtvis på ett sätt som passar individen prövas i arbetsinriktad
              rehabilitering. Det får inte upprepas att människor rutinmässigt
              föses undan ur systemen och sitter hemma och lever på en låg sjukersättning.
            </seg>
            <seg n="e263ee48">
              Det här förslaget klargör, fru talman, principerna för vad som
              händer efter två och ett halvt års sjukskrivning. Socialdemokraterna
              och hela oppositionen säger nej. I princip uppfattar jag det som
              att de visserligen inte har några förslag och att Socialdemokraterna
              inte avstyrker huvuddragen i förslaget om rehabiliteringskedjan
              men säger ändå nej och vill införa något slags moratorium så att
              folk ska fortsätta att vara sjukskrivna utan att någon rehabilitering
              sker. I någon mening är det en försvarsattityd där man aldrig
              riktigt har gjort upp med och försökt komma med egna förslag till
              vad som ska ersätta det gamla system som vi hade före 2006. Man
              har inte gjort upp med det. Veronica Palm brukar säga att det
              ska erkännas att allt inte var bra på Socialdemokraternas tid.
              Det tycker jag är en underdrift när det gäller sjukförsäkringen,
              men jag har inte hört henne eller andra socialdemokrater säga
              hur de skulle vilja ha en aktiv sjukförsäkring, som i motsats
              till tidigare hjälper människor tillbaka till arbetslivet.
            </seg>
            <seg n="22e9e8e2">
              I dagens beslut i frågan slår vi alltså fast att den som har
              fått sjukpeng i två och ett halvt år kan få fortsatt sjukpeng
              om det handlar om fysisk eller psykisk sjukdom och om arbetet
              skulle försämra hälsan. Det vi gör för dem som har någon form
              av arbetsförmåga, stor eller liten, är viktigt när de varit borta
              från arbetet så länge. Har man som sagt varit borta så länge behöver
              man hjälp.
            </seg>
            <seg n="27a4b1c6">
              Därför blir det nu en introduktion i tre månader med olika förmedlingsinsatser,
              individuell hjälp, arbetsträning och praktik, och observera, i
              den omfattning som individen orkar. Alla som nu lämnar sjukförsäkringen
              för att omförsäkras till arbetsrehabilitering erbjuds detta. Efter
              dessa tre månader, om det inte har gått så fort att vederbörande
              redan kommit till ett arbete, gör man en kartläggning, för en
              dialog om anställningsbarhet, för en diskussion med arbetsgivare
              och gör en plan för fortsatta insatser. Samtidigt pågår hela tiden
              försök att hitta ett lämpligt arbete. I det som kallas fas 3 blir
              det sysselsättning hos någon anordnare som Arbetsförmedlingen
              förmedlar, i den utsträckning som personen i fråga orkar.
            </seg>
            <seg n="d56770d9">
              Som sagt kommer inte alla att komma tillbaka, men de förväntade
              siffrorna, som vi politiker inte har hittat på utan som vi har
              fått redovisade från Försäkringskassan och Arbetsförmedlingen,
              är att ca 70 procent kan komma tillbaka till ett aktivt arbetsliv.
              Det hade de inte fått möjlighet till om vi inte hade infört rehabiliteringskedjan.
            </seg>
            <seg n="c7e14ee4">
              Avslutningsvis, fru talman! Oppositionen tycker alltså att det
              är hjärtlöst att säga att människor med arbetsförmåga ska hjälpas
              tillbaka till arbetsmarknaden. Då frågar jag igen, för femtioelfte
              gången: Vore det då bättre att hälften i stället blev förtidspensionerade
              med en mycket låg ersättning? Eller tänker ni att sjukskrivning
              ska börja användas igen, bara för att hitta en bidragsform för
              arbetslösa? Så tycker inte jag att sjukskrivningspengarna ska
              användas. Arbetslösa behöver inte sjukskrivning, men de behöver
              hitta vägar tillbaka till arbetslivet. Och vägar tillbaka till
              arbetslivet får vi genom arbetsmarknadsinsatser och hjälp till
              individen men också genom en politik som skapar jobb.
            </seg>
          </u>
          <note n="21434733">
            Med de orden yrkar jag bifall till förslaget i betänkandet och
            därmed till regeringens proposition.
          </note>
          <note type="speaker" n="95f33310">
            Anf. 63 LARS GUSTAFSSON (kd):
          </note>
          <u who="lars_gustafsson_079038" xml:id="i-8ee738cd7d9a0caf-0" n="2593c207" next="i-48d9e2efe9319154-0">
            <seg n="3a32c2ae">
              Fru talman! Jag ska hålla mig till svenska i dag. Det är lite
              som fem i tolv, att man kommer som ett förband till ministern,
              och det känns lite konstigt när det har varit så mycket debatt
              innan. Det som slår en när man sitter och lyssnar på er är logiken
              i vad som framförs. För att hårdra det skulle man kunna säga att
              detta innebär att Försäkringskassan skulle anställa en massa Securitasvakter
              för att kasta ut människor. Det tror jag inte riktigt är syftet,
              men det är den bild som man skapar när man använder sådan vokabulär
              som använts här.
            </seg>
            <seg n="31db2597">
              Det betänkande som vi nu debatterar handlar om övergången i det
              tredje steget i rehabiliteringskedjan i kombination med jobb-
              och utvecklingsgarantins steg 3. Grundtanken är att det måste
              finnas en definierad gräns för när olika åtgärder sätts in och
              när en sjukskrivningsperiod ska övergå till andra insatser eller
              åtgärder. Jag tycker att det är rimligt att man efter två och
              ett halvt år ska försöka finna långsiktiga lösningar för den försäkrade.
              I de allra flesta fall kan en bedömning om hälsotillstånd och
              arbetsförmåga göras och lämpliga åtgärder vidtas. Förlängd sjukpenning
              kommer att utgå i vissa fall. Därutöver finns det möjlighet för
              personer utan arbetsförmåga att erhålla permanent sjukersättning.
              Alliansen har lagt fram förslag om utvidgade undantagsmöjligheter
              för allvarligt sjuka personer. Detta kommer vi att debattera i
              kammaren om några dagar.
            </seg>
            <seg n="77570679">
              Det har skapats felaktiga uppfattningar av det så kallade introduktionsprogrammet,
              som egentligen är en utvärdering och kvalificerad undersökning
              för att fastställa befintlig hälsostatus, arbetsförmåga och vilka
              eventuella rehabiliteringsåtgärder som ska initieras. Om man blir
              sjuk under programtiden ges dessutom möjlighet till max en månads
              sjukskrivning.
            </seg>
            <seg n="b45a1862">
              Som vi hört tidigare kommer ersättningar att utgå för de allra
              flesta beroende på olika kriterier vad gäller a-kassenivå och
              sjukpenninggrundande inkomst. Det kommer också att satsas 17 miljarder
              kronor under tre år. Ca 5 miljarder av dem går till rehabilitering,
              som vi hört.
            </seg>
            <seg n="67c595c7">
              Fru talman! När man inför nyordningar uppstår ofta turbulens,
              där missförstånd lätt kan uppkomma. Det gäller särskilt de tekniska
              detaljerna, som kan upplevas som blockerande och oroande när påståenden
              framförs i den politiska debatten. Det ligger självfallet i sakens
              natur att oppositionen fokuserar på att kritisera förslag som
              man ogillar eller vill ha förändringar av. För allmänheten och
              berörda uppstår då en förvirring och oro, som ofta saknar grund.
            </seg>
            <seg n="9074e01c">
              Det borde vara enkelt att skapa samförstånd kring att alla försäkringar
              någon gång måste komma till en punkt där man utvärderar situationen
              och finner bestående lösningar för individen. De som protesterar
              mot detta måste också i konsekvensens namn yrka på att inga former
              av sjuk- och aktivitetsersättningar längre ska beviljas och att
              endast sjukpenning ska vara den försäkringsform som gäller. Att
              så inte är fallet, och inte har varit fallet, bevisas av de 550
              000 personer med sjuk- och aktivitetsersättningar som fanns när
              alliansregeringen tillträdde. Jag undrar vem som såg till de individerna.
              Vad var det för människosyn? Jag ogillar starkt när man ifrågasätter
              människosynen hos andra representanter i kammaren, eftersom jag
              tror att ingen människa är fullkomlig. Det duger inte att slira
              med fakta när man gör framställningar och utmåla alliansen i uppenbart
              genomskinliga färger. I detta fall är det bara för oppositionen
              att gå hem och göra sin hemläxa innan man kommer med nya friserade
              förslag.
            </seg>
            <seg n="4e952191">
              Vid årsskiftet övergår personer till omförsäkring via Arbetsförmedlingen
              för att om möjligt återgå till något arbete. Man tror att det
              kanske kan vara 70 procent. Ett omfattande program ska erbjudas
              dem som omförsäkras för att utvärdera arbetsförmågan. Det ska
              leda till ett arbete i någon form. Om man har en pågående rehabilitering
              behöver denna inte, som ibland påstås, avbrytas. Man kan gå på
              deltid in i introduktionsprogrammet. Programmet ska pågå i maximalt
              tre månader. Därefter ska man i normalfallet kunna hänvisa personen
              till Arbetsförmedlingens ordinarie insatser, såsom arbetsinriktad
              rehabilitering, jobb- och utvecklingsgarantin, lönebidragsanställning
              eller eget arbetssökande, om detta bedöms möjligt.
            </seg>
            <seg n="96d52b8f">
              Fru talman! Jag vill i sammanhanget påtala vikten av en fungerande
              hälso- och sjukvård som i tid kan hjälpa människor med insatser
              vilka kommer att minska risken för att personer blir inlåsta i
              långa sjukskrivningsperioder. Den skärpta nationella vårdgarantin
              kommer här att vara ett bra stöd för vårdbehövande. Rehabiliteringskedjans
              mål är att människor inte ska vänta i åratal på att insatser görs
              i efterhand, när det är svårt att återföra människor till egen
              försörjning.
            </seg>
            <seg n="cc68bbf2">
              Att den nya rehabiliteringskedjan redan haft avsedd verkan kan
              avläsas i det positiva utfallet i statistiken som nu finns. Inget
              system är dock ofelbart, oavsett hur välformulerat detta är. Därför
              måste man också ha ett prestigelöst förhållande till detaljer
              i lagstiftningen och vara beredd på eventuella justeringar om
              det skulle visa sig krävas när systemet har varit i funktion en
              tid.
            </seg>
          </u>
          <note n="f9244f68">
            Fru talman! Jag yrkar bifall till förslaget i utskottets betänkande
            och avslag på motionerna.
          </note>
          <u who="lars_gustafsson_079038" xml:id="i-48d9e2efe9319154-0" n="2593c207" prev="i-8ee738cd7d9a0caf-0">
            <seg n="4a92a707">
              (Applåder)
            </seg>
          </u>
          <note type="speaker" n="d66b42ed">
            Anf. 64 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-4afb1d8279a1126c-0" n="01644847">
            <seg n="368cca81">
              Fru talman! Låt mig med tanke på debatten som har förts börja
              med att klargöra att regeringens ambition är att vi ska ha en
              trygg och säker sjukförsäkring som omfattar alla. Den ska ge ett
              gott skydd när vi är sjuka och inte kan arbeta, vilket kan drabba
              oss alla. Om detta ska inte råda något tvivel.
            </seg>
            <seg n="ae25cd5d">
              Det är också mot den bakgrunden som vi under den senaste veckan
              genom ett initiativ i utskottet har kompletterat och förtydligat
              regelverket. Den delen återkommer om möjligt i ett betänkande
              till debatt i kammaren inom kort.
            </seg>
            <seg n="d45a32a9">
              Vi kommer självklart fortsättningsvis att följa utvecklingen
              mycket noga. Att göra nödvändiga reformer av sjukförsäkringen
              är svårt, inte minst eftersom problemen varit så stora och så
              uppenbara. Den som väljer att inte göra något riskerar heller
              inte att göra fel. Men man gör också ett aktivt val när man väljer
              att förhålla sig passivt även om bekymren och problemen är mycket
              stora.
            </seg>
            <seg n="b61d4b7d">
              Att det är svårt och komplicerat får dock inte hindra oss från
              att göra förändringar som är nödvändiga. Jag utesluter inte att
              det kanske också kan behövas ytterligare insatser för att möta
              eventuella problem och rätta till oklarheter som kan uppkomma.
              Avsikten med lagen är dock solklar. Vi ska värna dem som är sjuka
              och ge hjälp och stöd tillbaka till arbete för dem som orkar och
              kan. Vi behöver reformera och förändra efter decennier av försummelser.
              Men för mig och regeringen, fru talman, är det viktigt att människor
              ska känna sig trygga i denna förändring.
            </seg>
            <seg n="b4d889b6">
              När jag tillträdde som socialförsäkringsminister var det nödvändigt
              att ta krafttag för en mer aktiv sjukförsäkring och för att säkerställa
              rehabilitering, så att sjuka personer får ett bättre omhändertagande.
            </seg>
            <seg n="56095b4e">
              Vi får inte glömma bort att för fyra år sedan var 770 000 personer
              sjukskrivna eller förtidspensionerade. Detta var resultatet av
              decennier av försummelser där problemen doldes och människor glömdes
              bort. Det är något som vi blev påminda om senast i går i Aktuellts
              21-sändning. För mig och regeringen har det därför varit viktigt
              att göra dessa nödvändiga förändringar.
            </seg>
            <seg n="4984025e">
              Fru talman! Det vi debatterar i dag är den sista delen i rehabiliteringskedjan.
              För att få en bild av hur denna rehabiliteringskedja hänger ihop
              behöver jag göra en tillbakablick.
            </seg>
            <seg n="69d7c33a">
              Något av det första som jag fick på mitt bord under hösten 2006
              var slutbetänkandet från Socialförsäkringsutredningen och dess
              utredare Anna Hedborg. Analysen i denna utredning talade om sjukförsäkringen
              som en parkeringsplats för sådant som den inte var avsedd för.
              Det är lätt att raljera över ordvalet, men jag tänker inte göra
              det, för det är människor det handlar om, människor som inte blev
              sedda, människor som gick år efter år utan att någon frågade efter
              dem, utan stöd, utan rehabilitering och utan möjlighet att komma
              tillbaka till arbete.
            </seg>
            <seg n="23242f4e">
              Under många år i sjukvården har jag sett och upplevt hur många
              gav upp i väntan på insatser som aldrig gavs. När sedan beslut
              kom om förtidspension kunde det till och med för några upplevas
              som en lättnad, även om man inte ville detta.
            </seg>
            <seg n="40e980f2">
              Lisa, 34 år, sitter på mitt kontor och säger: Nu har jag slutat
              svara i telefon när det är dolt nummer. Jag är rädd att det är
              Försäkringskassan som ska förtidspensionera mig mot min vilja.
            </seg>
            <seg n="d71affdc">
              Utförsäkringen skedde före 2006, i själva verket redan efter
              ett år. Man förtidspensionerades mot sin vilja. 550 000 personer
              ställdes efter ett år mot sin vilja utan sjukpenning med 64 procent
              i ersättning, utan arbetslivsinriktad rehabilitering och utan
              arbetsmarknadspolitiska åtgärder. Det värsta av allt var att det
              var ett sakligt skäl för uppsägning. Efter ett år tvingades många
              lämna sjukförsäkringen.
            </seg>
            <seg n="a1d728e6">
              Fru talman! För att komma till rätta med de tidigare tillkortakommandena
              har alliansen genomfört den största reformen i sjukförsäkringen
              någonsin och infört en rehabiliteringskedja. Vi har lämnat en
              passiv sjukförsäkring bakom oss, och vi har infört en tydlig sjukskrivningsprocess
              där vi ser människors arbetsförmåga, inte deras arbetsoförmåga.
            </seg>
            <seg n="4782ab1f">
              Tidigare lämnades människor ensamma i långvarig sjukdom. Rehabilitering
              saknades, och människor fick vänta orimligt länge på vård och
              behandling. I många fall behöver personer som har varit sjuka
              rehabiliteringsinsatser för att komma tillbaka till arbete. Det
              gäller särskilt dem som har varit borta länge och som har tappat
              kontakten med arbetslivet.
            </seg>
            <seg n="90f418de">
              Därför har jag och alliansregeringen även infört en rehabiliteringsgaranti.
              Vi satsar 1,6 miljarder kronor under två år för att förstärka
              den medicinska rehabiliteringen, som ändå är sjukvårdshuvudmännens
              uppdrag. I år beräknas 30 000 personer få del av den rehabiliteringsgarantin.
              Det är en jämställdhetssatsning eftersom det är många fler kvinnor
              som är sjukskrivna eller förtidspensionerade. Vi vänder oss särskilt
              till de diagnoser som rör kvinnor, nämligen lättare psykisk ohälsa
              och smärtor i kroppen. Till 65 procent är det de diagnoserna som
              dessa kvinnor har på sina intyg.
            </seg>
            <seg n="f5be09d8">
              Tidiga och arbetsplatsnära insatser är viktiga för att människor
              ska komma tillbaka till sitt arbete efter sjukdom eller skada.
              För att öka möjligheten till detta har regeringen genomfört en
              satsning på en förstärkt företagshälsovård, som också har varit
              efterfrågad inte bara av många anställda utan också av fack- och
              arbetsgivarorganisationer.
            </seg>
            <seg n="794b8cee">
              Satsningen på en förstärkt företagshälsovård kommer att öka arbetstagarnas
              möjlighet att återgå i arbete. Företagshälsovården har en unik
              möjlighet att komma in tidigt i sjukfallen tack vare sin koppling
              till arbetsplatsen. Regeringens satsning på företagshälsovård
              kommer att leda till ökade möjligheter att förebygga, utreda och
              behandla både arbetsrelaterade och icke arbetsrelaterade skador
              och sjukdomar.
            </seg>
            <seg n="e41cf8dc">
              Fru talman! För ett år sedan ville samma opposition som i dag
              införa ett moratorium. Oppositionens krav handlade om att skjuta
              upp införandet av en förstärkt rehabilitering och ett ökat stöd
              inom arbetsmarknadspolitiken tills konjunkturen vänder. Att vänta
              på att konjunkturen vänder och då öppna dörren och välkomna människor
              som inte har fått rehabilitering, inte har fått arbetsträning,
              inte fått stöd och hjälp, kanske med lönebidrag eller på Samhall,
              finner jag helt omöjligt. Jag vill inte medverka till att vi fortsatt
              låser in människor i en sjukförsäkring och öppnar dörren när högkonjunkturen
              är här utan att dessa människor har fått stöd och hjälp på vägen
              och kan hitta sin plats i tillvaron. Det är ett cyniskt sätt att
              tänka på.
            </seg>
            <seg n="18f9de5e">
              Jag gav svaret då, och jag upprepar det i dag, att jag aldrig
              kommer att ge upp hoppet att alla kan bidra, att alla behövs och
              att alla ska få en andra chans.
            </seg>
            <seg n="43954472">
              Jag och regeringen har infört en aktiv socialförsäkringspolitik
              för alla. Vi tänker inte, fru talman, göra om samma misstag en
              gång till och använda sjukförsäkringspolitiken som en arbetsmarknadspolitisk
              åtgärd. Förra gången slutade det med att en halv miljon människor
              hamnade i förtidspension.
            </seg>
            <seg n="eba15cb5">
              Fru talman! Vi har nu en debatt om en fråga där många känner
              oro. Jag förstår det. Det är en ny sjukförsäkringspolitik. Det
              är mycket som ska hända. Jag hoppas att vi alla kan vara strukturerade
              och klara i denna debatt.
            </seg>
            <seg n="d7b430e8">
              Vi måste dock vara ödmjuka det är jag, fru talman angående förändringar
              i trygghetssystemen. De har varit nödvändiga, men samtidigt är
              det många som undrar: Var finns jag och hur drabbar detta mig?
            </seg>
            <seg n="77984e9f">
              Jag vill upprepa vad jag har sagt tidigare. Jag och regeringen
              kommer att följa utvecklingen noggrant för att säkerställa att
              regeringens avsikter med en aktiv och trygg sjukförsäkring också
              kan levereras.
            </seg>
            <seg n="01fd503d">
              Detta får inte undanskymma det faktum att det finns en ökad insikt
              om behovet av reformer. Jag välkomnar den insikten. Jag ser ingen
              anledning i dag att recensera vad oppositionspartierna har gjort,
              tyckt tidigare eller vad de anser i dag. Men jag välkomnar att
              Socialdemokraterna i stora delar accepterar rehabiliteringskedjan
              och att vi delar viljan att avskaffa den passiva tidsbegränsade
              förtidspensionen. Jag hoppas att Miljöpartiet och Vänsterpartiet
              också kommer att ansluta sig till denna uppfattning.
            </seg>
            <seg n="642b643c">
              Det är en styrka om vi kan uppnå en grundläggande enighet om
              en trygg och säker sjukförsäkring som bidrar till att få människor
              tillbaka genom en aktiv rehabilitering där så är möjligt.
            </seg>
            <seg n="4a07f268">
              För att ge alla en andra chans efter kanske många år i sjukförsäkringen
              har regeringen avlämnat denna proposition, som har lett till det
              betänkande som diskuteras i dag. Syftet med förslagen i propositionen,
              och andra förslag som är kopplade till denna, är att skapa en
              bro mellan sjukförsäkringen och arbetsmarknadspolitiken. Det ska
              vara en bro mellan Försäkringskassan och Arbetsförmedlingen så
              att jag inte hamnar i diket eller att jag som svag och sjuk ska
              behöva gå mellan myndigheter och ständigt upprepa min situation
              och ständigt bli hänvisad vidare.
            </seg>
            <seg n="600109a2">
              För alla dem som har varit sjukskrivna under flera år kommer
              nu aktiviteter inom Arbetsförmedlingens verksamheter att erbjudas
              i form av arbetslivsrelaterad rehabilitering. För den som har
              ett arbete att gå tillbaka till faller självklart ansvaret på
              arbetsgivaren att se till att arbetsmiljön och arbetsuppgifterna
              anpassas så att även den som har varit sjuk länge känner sig behövd
              och välkomnad tillbaka till sin arbetsplats.
            </seg>
            <seg n="0a55bbf4">
              För den som är deltidssjukskriven är det möjligt att vara tjänstledig
              och delta vid Arbetsförmedlingens verksamheter med aktivitetsstöd
              under den tjänstlediga tiden. För den som inte har ett arbete
              har Arbetsförmedlingen en viktig del att fylla. Arbetsförmedlingen
              har mångåriga erfarenheter av att hjälpa människor med nedsatt
              arbetsförmåga att hitta vägar tillbaka till ett aktivt arbetsliv.
            </seg>
            <seg n="e66cf14b">
              Därför inför regeringen från årsskiftet ett arbetsmarknadspolitiskt
              introduktionsprogram som syftar till att fånga upp den långtidssjukskrivnes
              förutsättningar och behov av stöd. Innehållet i introduktionen
              är individuellt anpassat. Deltagandet sker på den tid som passar
              personens förmåga. Introduktionen är till för att hitta deltagarens
              behov och vidta åtgärder för att möjliggöra en väg tillbaka till
              arbetslivet.
            </seg>
            <seg n="3a94a16a">
              Jag besöker många försäkringskassor. I dag är det inte bara Försäkringskassans
              personal som finns på plats när jag kommer. Också Arbetsförmedlingens
              personal sluter upp. De vill visa kraft och enighet. Senast var
              jag på Försäkringskassan i Flen. Där beskrev Arbetsförmedlingen
              hur personer på ett överlämningsmöte kommer till Arbetsförmedlingen.
              De har avsatt tid för att i lugn och ro förklara. Men tack vare
              insatsen på information från Försäkringskassans sida för alla
              dem som kommer att överlämnas inom en rimlig tid till Arbetsförmedlingen
              framkommer nu att dessa personer inte behöver all den tid som
              har avsatts. Personerna i fråga är väl informerade, och många
              känner iver och glädje över att få den andra chansen. Under tiden
              som en person deltar i ett sådant introduktionsprogram och andra
              arbetsmarknadspolitiska program utbetalas aktivitetsstöd på vanligt
              sätt.
            </seg>
            <seg n="b9effdf8">
              Fru talman! Det är viktigt att ge alla som kan möjligheten att
              tillsammans med Arbetsförmedlingen gå igenom vad de kan klara
              av. Den som på grund av sjukdom uppenbarligen inte kan gå tillbaka
              till sin anställning och inte kan delta i ett introduktionsprogram
              ska få förutsättningar att fortsatt få sjukpenning från sjukförsäkringen.
              Detta kan till exempel gälla om personen får omfattande vård i
              behandling eller är på sjukhus. Det gäller vidare för personer
              som på grund av sitt psykiska tillstånd inte kan delta i introduktionsprogrammet,
              eller om återgång i arbete eller deltagande i ett arbetsmarknadspolitiskt
              program medför risk för försämring av personens sjukdom.
            </seg>
            <seg n="1c3320f1">
              I dessa fall anser regeringen att förlängd sjukpenning ska kunna
              betalas ut också efter 30 månaders sjukskrivning.
            </seg>
            <seg n="1052406f">
              Regeringen tycker att det är viktigt att alla som kan delta i
              ett introduktionsprogram också får möjlighet att göra det. Personer
              som tar del av de arbetsmarknadspolitiska insatserna står alltid
              ett steg närmare arbetsmarknaden än om de hade varit kvar i en
              passiv sjukskrivning.
            </seg>
            <seg n="75be03e8">
              Fru talman! Jag har i en insändare i Vestmanlands Läns Tidning
              i september månad kunnat läsa om Anna Björk som tackar för alla
              insatser. Hon tackar för Försäkringskassan, hon tackar Arbetsförmedlingen
              och hon tackar många andra aktörer runt henne. Hon säger: Samverkan
              fungerar. Jag har fått ett busskort. Jag känner yrkesglädje och
              stolthet. Innan var jag sjukskriven i sju år. Jag hade depression
              och social ångest. Nu har jag fått hjälp och stöd att komma tillbaka.
              Hon riktar ett stort tack. Men hon riktar också detta positiva
              budskap till alla dem som är oroliga och som inte riktigt tror
              på vad som komma skall. Hoppas att ni också, precis som jag i
              dag, vaknar upp med ett leende och säger till er själva: Jag har
              nu ett jobb att gå till.
            </seg>
          </u>
          <note n="a8cc1aed">
            I detta anförande instämde Hillevi Engström (m).
          </note>
          <note type="speaker" n="d8ed5221">
            Anf. 65 VERONICA PALM (s) replik:
          </note>
          <u who="veronica_palm_9d5ce6" xml:id="i-5f5bab52c74efbc6-1" n="564795c4">
            <seg n="db5612fa">
              Fru talman! För ett och ett halvt år sedan beslutade den här
              kammaren om den politik som nu blir verklighet. Man kastar ut
              människor ur välfärdsförsäkringen.
            </seg>
            <seg n="19770e63">
              Vi har nu sett det hända. Vi har också sett en hel del kaos med
              människor som får sin arbetsförmåga prövad mot hela arbetsmarknaden
              och blir tvungna att säga upp sig från sina jobb, därför att de
              tvingas av de nya reglerna att ställa sig längst bak i kön på
              Arbetsförmedlingen. Vi har under veckan också förstått att regeringen
              nog är de enda i det här landet som inte har förstått vad effekterna
              av politiken skulle bli. Då måste jag ställa frågan: Varför är
              det så viktigt att medvetet kasta ut sjuka människor ur sjukförsäkringen?
            </seg>
            <seg n="0a1725ae">
              Jag skulle verkligen önska det kanske är en from förhoppning
              men ändå en vädjan att regeringen kunde släppa på prestigen. Släpp
              prestigen, ta ett steg tillbaka, tänk efter, gör om och gör rätt,
              för det är inte rimligt så som det är i dag. Det är inte rimligt
              att sjuka människor kastas ut ur välfärdsförsäkringen till ingenting.
              När till och med regeringen Reinfeldt ser effekterna av sin egen
              politik, vore det då inte lämpligt att backa tillbaka och sluta
              utförsäkra människor?
            </seg>
            <seg n="c6734299">
              Jag skulle vilja citera en tidigare medlem av den här kammaren
              som sade att politik är att vilja. Och det är uppenbart att regeringen
              Reinfeldt vill en hel del. Men citatet fortsätter med att socialdemokratisk
              politik är att vilja förändring och förbättring.
            </seg>
            <seg n="11ea4811">
              Jag tycker att det som vi har i dag är en dålig politik. Den
              behöver förändras och den behöver förbättras. Människor som är
              sjuka ska ha rätt till en trygg ersättning och trygghet i att
              komma tillbaka till arbete.
            </seg>
          </u>
          <note type="speaker" n="8d35a8dd">
            Anf. 66 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_de719d" xml:id="i-4afb1d8279a1126c-1" n="01644847">
            <seg n="89d674aa">
              Fru talman! Vi får höra här att vi kastar ut personer, men det
              är precis det vi inte gör. Förr när man fick nej till sjukpenning
              eller nej till fortsatt tidsbegränsad förtidspension återstod
              inget. Man fick ingen ersättning, man fick ingen hjälp tillbaka
              till arbetet, det fanns nästan ingen arbetslivsinriktad rehabilitering
              och så vidare.
            </seg>
            <seg n="a57d9ace">
              När människor nu kommer att lämna sjukförsäkringen har de en
              bro över till Arbetsförmedlingen. Ett av de allra första samtalen
              jag fick var från Uddevalla där en kvinna sade till mig: Nu säger
              Försäkringskassan att jag inte ska ha fortsatt sjukpenning. Vart
              ska jag ta vägen? Jag är inte välkommen på Arbetsförmedlingen.
              Det är som att ramla mellan stolarna.
            </seg>
            <seg n="2e92cff5">
              Vi ska inte glömma bort att här bygger vi en bro som många vill
              ha för att man ska ha ett bra samarbete mellan Arbetsförmedlingen
              och Försäkringskassan. Det här sker efter två och ett halvt år.
              Men med Socialdemokraterna skedde överlämnandet, som så att säga
              inte fanns, efter ett år. Man fick förtidspension efter ett år
              fast man inte ville. Resultatet var 550 000 personer. Och vad
              gjorde Socialdemokraterna då? Jo, de införde ett Pilaprojekt som
              kostade 1 miljard kronor och som rörde upp känslorna hos 150 000
              personer. Det gav inte någonting mer än oro i ledet. I stället
              för Pilaprojektet för dem med tidsbegränsad förtidspension, som
              ni införde, säger vi: Ni ska få komma över hit och få stöd och
              hjälp.
            </seg>
            <seg n="b8a8cb20">
              Ni lämnade dem helt utanför utan vare sig ekonomisk stötta eller
              någon väg tillbaka. Det är den stora skillnaden, Veronica Palm.
            </seg>
          </u>
          <note type="speaker" n="27ff63f1">
            Anf. 67 VERONICA PALM (s) replik:
          </note>
          <u who="veronica_palm_9d5ce6" xml:id="i-5f5bab52c74efbc6-2" n="564795c4">
            <seg n="7150658e">
              Fru talman! Jag hör till de politiker som tycker att sanningen
              är ett ganska underskattat politiskt vapen. Därför försöker jag
              hålla mig till sanningen när jag debatterar politiskt.
            </seg>
            <seg n="79276602">
              Cristina Husmark Pehrsson talar om en bro, men det är ett faktum
              att försäkringen upphör. Det är inte en bro från sjukförsäkringen
              över till Arbetsförmedlingen. Det är en rutschkana ned i en mycket
              lägre ersättning, ett sätt för regeringen att vältra över kostnader
              på kommunerna. Sveriges Kommuner och Landsting säger att även
              med den tillfälliga ersättningen, som är bra mycket lägre, tvingas
              människor att söka socialbidrag, med det stigma som det innebär.
              Det är inte en bro. Det är en rutschkana ut från sjukförsäkringen.
            </seg>
            <seg n="88cf6572">
              När det gäller sanningen är sanningen den att både jag och Cristina
              Husmark Pehrsson talar om vikten och behovet av rehabilitering,
              stöd och möjligheter att komma in på arbetsmarknaden. Cristina
              Husmark Pehrsson har möjlighet att påverka detta genom att lägga
              fram en statsbudget. Det finns inte mer stöd till rehabilitering.
              Det finns inte mer resurser till Försäkringskassans köp av rehabiliteringstjänster.
              Det finns inte en förstärkt företagshälsovård som har kommit på
              plats. Det finns inte ökade lönebidrag utifrån det behov som finns.
            </seg>
            <seg n="8fb6c09b">
              Jag har möjlighet att lägga fram förslag, och gör det, om mer
              lönebidrag, mer av aktivt rehabiliteringsstöd både på Arbetsförmedlingen
              och på Försäkringskassan. Där är vi eniga i talet, men det är
              bara tomma ord från regeringen.
            </seg>
            <seg n="75806eef">
              Jag ska försöka reda ut det här för den som lyssnar. Det som
              är den tydliga skillnaden mellan en moderatledd och en socialdemokratiskt
              ledd regering är synen på människor. Är det så att man blir mer
              och lättare rehabiliterad för att man först blir av med sin försäkring,
              att pengar först rycks undan?
            </seg>
            <seg n="0d7ffb27">
              Jag måste ställa frågan till statsrådet: Varför måste man rycka
              undan försäkringen för människor innan de får rehabilitering?
              Tror statsrådet att folk blir friskare för att de blir fattigare?
            </seg>
          </u>
          <note type="speaker" n="39e18c52">
            Anf. 68 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_de719d" xml:id="i-4afb1d8279a1126c-2" n="01644847">
            <seg n="1c2cf8d8">
              Fru talman! 1,6 miljarder kronor satsar vi på en rehabiliteringsgaranti
              för tidiga insatser under sjukskrivningsprocessen. 30 000 människor
              får nu hjälp av denna.
            </seg>
            <seg n="6183f98c">
              Det är lite lustigt att höra Veronica Palm stå och kritisera
              att man efter två och ett halvt år ska prövas mot hela arbetsmarknaden.
              Under det första året när ni satt vid makten skulle man i det
              femte av de sju stegen prövas mot hela arbetsmarknaden, och det
              kunde ske redan efter tre veckor på tal om ärlighet, Veronica
              Palm. Men det är bra, då är vi överens om att den politiken var
              dålig. Nu förlänger vi i stället rehabiliteringsgarantin till
              två och ett halvt år. Det tycker jag är mycket bättre.
            </seg>
            <seg n="c21a70c7">
              När det gäller de tidsbegränsade förtidspensionerna har jag fortfarande
              inte fått något svar. Jag får det tydligen inte heller. Men det
              verkar som att ni är helt oeniga i alliansen. Västern vill införa
              det, Socialdemokraterna vill som regeringen ha bort det.
            </seg>
            <seg n="15f91898">
              Jag förstår att Veronica Palm inte har hunnit läsa tidningen
              i dag när det gäller företagshälsovården. Det går bra att läsa
              att nu införs i stället i praktiken ett riktat statsbidrag som
              betalas ut från Försäkringskassan till företagshälsovården och
              att detta kommer att ske med bland annat samordnade insatser.
              Detta är bestämt.
            </seg>
            <seg n="21834ec6">
              Vi beklagar att landstingen inte tecknade avtal. Men precis som
              när det gäller allting annat följer vi utvecklingen. När vi ser
              att någonting inte fungerar agerar vi snabbt. Och här är steg
              nummer två när det gäller satsningarna på företagshälsovården.
              Vi har pengar avsatta för det. Nu går de inte via landstingen,
              utan nu går de direkt till företagshälsovårdsföretagen. Det är
              precis så denna regering agerar.
            </seg>
            <seg n="e303f700">
              Vi har gjort en jättestor förändring i sjukförsäkringen, för
              vi var tvungna att göra det efter ert misslyckande. Vi följer
              det noga. Vi är ödmjuka. Om det är mer saker vi behöver förändra
              över tid kommer vi att ta det i beaktande. Ett sådant exempel
              är initiativet från utskottet. En annan sak är att vi nu går vidare
              med företagshälsovården. Vi agerar snabbt och vi är ödmjuka, men
              vi vill inte lämna människor åt sitt öde så som ni gjorde under
              er tid.
            </seg>
          </u>
          <note type="speaker" n="e2352295">
            Anf. 69 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-efd6de7b4c9fda51-2" n="5eb586ce">
            <seg n="c8614e03">
              Fru talman! Jag vill börja med att tydliggöra att Vänsterpartiet
              aldrig kommer att acceptera den cyniska och människofientliga
              rehabiliteringskedjan. Det lovar jag.
            </seg>
            <seg n="b5fdfbcc">
              Det är också sant att Vänsterpartiet vill återinföra den tidsbegränsade
              sjukersättningen. Det har statsrådet rätt i. Vi menar att det
              måste finnas något före jag citerar en läkare krossad hjärna,
              amputerade ben och armar och få sjukersättning och aldrig komma
              tillbaka. Det måste finnas något annat innan man hamnar i det
              hopplösa tillståndet. Man måste få tid på sig att bli frisk. Jag
              tror att den tidsbegränsade sjukersättningen kan ge det.
            </seg>
            <seg n="fba6f8cf">
              Det vi debatterar i dag handlar om kompletteringar. Det är ett
              bevis på att detta system består av ett evigt lappande och lagande.
              Precis som jag sade i mitt anförande tror jag att ni kommer att
              behöva komplettera kompletteringen. Det finns saker i förslaget
              som inte är tydliga och rättssäkra. Jag ska ta ett exempel.
            </seg>
            <seg n="c597d173">
              Både Husmark Pehrsson och Axén sade att man inte skulle behöva
              vara med i introduktionsprogrammet om det medförde en risk för
              försämring av den försäkrades sjukdom. I lagtexten står det allvarlig
              försämring. Det är skillnad. Det kommer att vara svårt att bedöma
              allvarlig och försämring. Det kommer att öppna för ett återigen
              rättsosäkert, otryggt system. Man vet inte vad som kommer att
              gälla eftersom ni är för otydliga. Ni kanske inte ens vet själva
              vad ni pratar om eftersom ni använder ett annat uttryck än det
              som står i lagtexten.
            </seg>
            <seg n="cc4e28ca">
              En annan fråga, som även Veronica var inne på, är: Anser Husmark
              Pehrsson att man blir friskare av fattigdom? Vilket är annars
              argumentet för att tvinga Selma i mitt exempel att leva på 0 kronor
              i 87 dagar? Är det ett gott skydd och ekonomisk trygghet? Är det
              en andra chans?
            </seg>
          </u>
          <note type="speaker" n="a9e2ab7b">
            Anf. 70 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_de719d" xml:id="i-4afb1d8279a1126c-3" n="01644847">
            <seg n="4fa21a10">
              Fru talman! Jag vill tacka Vänsterpartiet för klargörandet vad
              gäller de tidsbegränsade förtidspensionerna. Ni är tydliga med
              att ni inte är överens med Socialdemokraterna. Socialdemokraterna
              stöder regeringen i att det inte var något bra sätt, för det lurade
              människor. Tanken var säkert god. Det fanns de som behövde ytterligare
              tid på sig. Men av de permanent förtidspensionerade kom bara 1
              procent tillbaka, skriver Riksrevisionen i sin rapport Förtidspension
              utan återvändo . När vi ser på dem med tidsbegränsad förtidspension
              var det 3 procent som kom tillbaka. Hade det varit aktiviteter
              och hade det fungerat, så hade vi kanske inte varit i den situationen
              i dag.
            </seg>
            <seg n="ad784bbc">
              När förra regeringen med Vänsterns stöd fick kalla fötter för
              att inget fungerade med de tidsbegränsade förtidspensionerna införde
              ni Pilaprojektet. Det kostade långt över 1 miljard och hjälpte
              inte någon människa utan oroade bara folk helt i onödan.
            </seg>
            <seg n="d475a42f">
              När det gäller tillämpningen av lagstiftning är det och har alltid
              varit så att varken LiseLotte Olsson eller jag får lägga oss i
              vad Försäkringskassan gör för tillämpningsföreskrifter av lagstiftningen.
              Vi får inte ha några synpunkter på det, och det är nog ganska
              bra. Där finns jurister och personer som är vana sedan långt tillbaka
              att tolka en lagstiftning. Om någon tycker att tillämpningen är
              för hård kan man göra som de gravida kvinnorna gjorde och pröva
              det i domstol. I det fallet visade det sig att det var tillämpningen
              som var för hård och att lagstiftningen höll. Det är det sätt
              som LiseLotte Olsson och jag kan få besked när det gäller Försäkringskassans
              tillämpning.
            </seg>
            <seg n="87cf3b86">
              Man får inte glömma att de förtidspensionerade och de med tidsbegränsad
              förtidspension levde i ständig oro. De hade behövt hjälp av Arbetsförmedlingen
              att komma tillbaka. De blev precis som personer med permanent
              förtidspension många gånger utförsäkrade för evinnerlig framtid
              och fick inte den hjälp de hade behövt.
            </seg>
          </u>
          <note type="speaker" n="e830f09a">
            Anf. 71 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-efd6de7b4c9fda51-3" n="5eb586ce">
            <seg n="9dc06116">
              Fru talman! Det fanns det som inte var bra. Varenda gång jag
              står i talarstolen säger jag att det inte var bra förut, men nu
              är det hundra gånger värre. Vi kan ta till oss det som behövs
              och det som var bra. Tidsbegränsad sjukersättning i sig behöver
              absolut inte vara dåligt, utan det handlar om hur man använder
              den. Jag menar att det skulle vara en möjlighet för sjuka. Man
              ska inte behöva vara i princip död för att få sjukersättning.
              Det måste finnas ett mellanting. Där fyller den tidsbegränsade
              sjukersättningen ett syfte. Den ska självklart kombineras med
              rätt till bra rehabilitering. Det ska vara en individuellt anpassad
              rehabilitering utifrån just de behov den sjuke har. Den möjligheten
              finns inte här. Ert system är fyrkantigt. Det drar alla över samma
              kam. Man puttas ut om man inte passar era mallar.
            </seg>
            <seg n="4ca375fa">
              Vi som lagstiftare ska underlätta och förhindra att saker och
              ting är rättsosäkra. När man redan innan beslutet är taget ser
              att det finns en risk för olika tolkning av det som står i lagtexten
              borde man väl göra något åt det. Vi öppnar fältet fritt för tolkningar
              av vad detta ska betyda.
            </seg>
            <seg n="d672f913">
              Husmark Pehrsson talade i sitt anförande om rätten att vara tjänstledig
              om man är sjukskriven på deltid. Det finns ingen laglig rätt att
              få tjänstledigt för att vara med i Arbetsförmedlingens introduktionsprogram.
              Det anser jag också vara en brist i detta. Ni förutsätter att
              saker och ting fungerar på ett sätt som de inte gör. Det är skamligt
              att regeringen lägger fram förslag som förutsätter att det finns
              en lag som inte finns. Vad tänker ni göra åt det?
            </seg>
          </u>
          <note type="speaker" n="5ddcc3fb">
            Anf. 72 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_de719d" xml:id="i-4afb1d8279a1126c-4" n="01644847">
            <seg n="bbae9648">
              Fru talman! Vänstern och jag ska inte debattera om tidsbegränsad
              förtidspension ska finnas eller inte. Den debatten överlåter jag
              åt oppositionspartierna att inom sig försöka klara ut. Jag ser
              med spänning fram emot resultatet. Ska det återinföras eller inte?
              Den frågan får ni själva klara.
            </seg>
            <seg n="a2142166">
              Regeringen är av den uppfattningen att även de personer som har
              en tidsbegränsad förtidspension har rätt att få stöd och hjälp
              av Arbetsförmedlingen att pröva om de efter rehabilitering kan
              få arbetsträning, praktik, lönebidrag, arbete inom Samhall eller
              få komma ut på den reguljära arbetsmarknaden. Jag ser med spänning
              fram emot vad oppositionspartierna här ska komma fram till och
              vem som vinner och vem som förlorar den debatten.
            </seg>
            <seg n="3c67ec8b">
              Jag kan inte låta bli att återkomma till rättsosäkerheten. När
              Försäkringskassan blev en myndighet avvecklade den socialdemokratiska
              regeringen Riksförsäkringsverket som tillsynsmyndighet över socialförsäkringarna.
              Försäkringskassan fick ensam tillsyn över sig själv. När vi för
              att stärka rättssäkerheten inför en ny myndighet, Inspektionen
              för socialförsäkringen, säger Vänsterpartiet nej och vill införa
              politiska nämnder i stället.
            </seg>
            <seg n="cf8adb67">
              Det är en oberoende, kraftfull tillsynsmyndighet som behövs för
              att säkerställa rättssäkerheten på området och se till att myndighetens
              effektivitet är som den ska vara. I stället vill ni återinföra
              politiska nämnder ute i landet. Visserligen utfördes det på många
              håll ett mycket bra arbete, men på många håll hade man inte kompetensen
              att stärka den enskildes rättssäkerhet. Inspektionen är därför
              ett stort steg i rätt riktning för att förbättra rättssäkerheten.
            </seg>
            <seg n="ef2ab6d2">
              Man får inte glömma att 770 000 personer var långtidssjukskrivna
              eller förtidspensionerade mycket på grund av att det blev en arbetsmarknadspolitisk
              åtgärd, vilket Anna Hedborg skriver i sin analys av den egna socialdemokratiska
              utredningen. Man tvingades ut i förtidspension även om man inte
              ville. Att vara långtidssjukskriven, skriver Anna Hedborg, var
              som att gå ned i ett svart hål av väntan. Jag vill inte medverka
              till att detta återuppstår.
            </seg>
          </u>
          <note type="speaker" n="067d5e5f">
            Anf. 73 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-1" n="e86db96c">
            <seg n="e2c68e1d">
              Fru talman! Cristina Husmark Pehrsson säger att ambitionen är
              att hjälpa människor. Men det som görs är slarvigt. Varför är
              det så hattigt och fnattigt? Ett och ett halvt år har gått sedan
              beslutet om rehabkedjan. Varför kommer ni återigen fem i tolv
              med kompletterande förslag?
            </seg>
            <seg n="466bf48c">
              Jag tyckte att jag hörde en ton av ödmjukhet; ordet ödmjukhet
              sades i alla fall. Om man var ödmjuk och lyssnade på all kritik
              som finns mot detta förslag kunde man kanske ta till sig det och
              upphäva det här hafsverket och göra om och göra rätt.
            </seg>
            <seg n="22f926a0">
              Regeringen tror tydligen inte fullt ut själv på den här propositionen
              eftersom man lägger fram tilläggsförslag som ett utskottsinitiativ
              som snabbt kommer till. Varför har inte ministern mer seriöst
              tagit itu med de brister som finns i det sjuka lappverk som sjukförsäkringssystemet
              är?
            </seg>
            <seg n="020117c8">
              Lagen är från 1962. Den utredning som ministern pratade om som
              Anna Hedborg gjorde skulle följas av en parlamentarisk utredning.
              I april 2007 interpellerade jag ministern om det och ministern
              sade att den skulle komma inom kort. Nu är vi i december 2009,
              drygt två och ett halvt år har gått, och fortfarande har vi inte
              resonerat för att få fram en vettig sjukförsäkring.
            </seg>
            <seg n="6ecf494a">
              Vi rödgröna har lagt fram förslag om att upphäva det som nu gör
              att människor kastas ut.
            </seg>
            <seg n="ad3d9b8c">
              Snälla ministern, snabbt är inte alltid rätt.
            </seg>
          </u>
          <note type="speaker" n="941b321f">
            Anf. 74 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_de719d" xml:id="i-4afb1d8279a1126c-5" n="01644847">
            <seg n="89a493d4">
              Fru talman! År 2006 såg jag att 550 000 personer hade fått förtidspension,
              många gånger mot sin vilja det är inte mina ord av arbetsmarknadspolitiska
              skäl och lämnades helt åt sitt öde. Utredningen av Anna Hedberg
              kom och talade om att sjukförsäkringen var ett hyckleri. Skulle
              jag då ha gömt undan alla de människorna i en sjukförsäkringsutredning
              som skulle ha tagit fyra, fem, sex år och sagt: Jag är ledsen,
              men ni får fortfarande vara beredda på att bli utförsäkrade i
              förtidspension redan efter ett år med 64 procents ersättning,
              utan del av arbetsmarknadspolitiska åtgärder och utan del av rehabilitering?
              Jag är ledsen men ni kommer att bli uppsagda. Vi ska utreda detta
              i fem sex år. Sedan ska vi skicka en remiss.
            </seg>
            <seg n="9b332578">
              Vi ska aldrig glömma hur det såg ut 2006. Jag vet inte om Gunvor
              G Ericson såg på Aktuellt i går där ministrar, statsministrar
              och Göran Persson sade att det måste göras någonting. Skulle jag
              då ha gömt undan dessa människor och sagt: Jag är ledsen, men
              vi ska utreda det hela? Självklart inte.
            </seg>
            <seg n="edd077e8">
              Det vore intressant att få ett svar från Gunvor G Ericson. Vi
              har nu hört att Socialdemokraterna tycker att det är bra att vi
              tar bort begreppet och funktionen tidsbegränsad förtidspension.
              Vänsterpartiet säger att de vill återinföra det. Vad vill Miljöpartiet?
            </seg>
          </u>
          <note type="speaker" n="129d4151">
            Anf. 75 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-2" n="e86db96c">
            <seg n="b8a29d56">
              Fru talman! Miljöpartiet vill ha en verklig arbetslivstrygghet
              där man ser till individen och inte glider mot en diagnosbaserad
              sjukförsäkring som Moderaterna nu tycks vara på väg tillbaka mot.
            </seg>
            <seg n="1cb7fa33">
              Vi vill ha en arbetslivstrygghet som bygger på att man tror på
              människor inte misstror människor.
            </seg>
            <seg n="a62a40a8">
              Jag försvarar inte det sjukförsäkringssystem som fanns under
              den förra regeringen. Miljöpartiet har tagit fram ett förslag
              som vi kommer att driva om vi får chansen att sätta oss ned i
              en parlamentarisk utredning. När fler partier stöter och blöter
              en fråga kan man hitta nya lösningar, ett modernt system som passar
              in i den tid vi har nu. Sverige är inte samma land i dag som 1962
              när lagen om sjukförsäkring infördes.
            </seg>
            <seg n="ab2f6815">
              Jag vill inte heller att vi ska ha ett hårt och kallt system
              som kastar ut människor och jagar människor med ljus och lykta
              och som sätter människor i karantän för att de inte uppfyller
              de villkor som ni i den borgerliga regeringen har satt upp. De
              villkoren innebär en karenstid som ni kallar att man omförsäkras,
              men som vi kallar att man slängs ut ur försäkringen. Man flyttas
              de facto från sjukförsäkringen till arbetslöshetsförsäkringen.
              Om man går tillbaka in i sjukförsäkringen om man nu skulle kvala
              in får man inte, om man har haft arbetslöshetsförsäkring, någon
              högre ersättning på grund av en begränsningsregel. Då är taket
              på samma nivå.
            </seg>
            <seg n="311225f5">
              Det är skillnad i människosyn mellan att jaga med ljus och lykta
              och att försöka värna människors möjligheter att komma ut i arbete.
            </seg>
            <seg n="637163c3">
              Vi har tidigare i debatten hört att det finns en systemskiftessyn.
              Ja, det gör det. Jag vädjar om lite sans och att man försöker
              upphäva det som ska träda i kraft.
            </seg>
          </u>
          <note type="speaker" n="c8bcc354">
            Anf. 76 Statsrådet CRISTINA HUSMARK PEHRSSON (m) replik:
          </note>
          <u who="cristina_husmark_pehrsson_de719d" xml:id="i-606ae5b278a546fa-0" n="01644847" next="i-8534b038287ec5a0-0">
            <seg n="2436dc98">
              Fru talman! Efter ett år prövades man mot förtidspension vare
              sig man ville eller inte, och 1 procent kom tillbaka. Man lurade
              människor och sade att de skulle få en tidsbegränsad förtidspension.
              Man sade: Vi ska se vad vi kan hjälpa dig med. Du får inte komma
              till Arbetsförmedlingen. Det kommer inte att avsättas pengar till
              rehabilitering för dig. Vi ska nog hjälpa dig på något sätt.
            </seg>
            <seg n="b871d36b">
              Sedan glömdes man bort. Så var läget för de allra flesta människor
              i detta land. Man fick 64 procents ersättning. Man jagades inte
              ens, Gunvor G Ericson, man glömdes bort.
            </seg>
            <seg n="b944e72b">
              När Gunvor G Ericson pratar om system brukar vi komma in på samverkan.
              Jag trodde Gunvor G Ericson skulle komma in på det och NAV-kontoren
              som finns för samverkan mellan myndigheter.
            </seg>
            <seg n="16901ecb">
              Detta att vi nu börjar samverka på ett intensivt sätt med broarna
              mellan Arbetsförmedlingen och Försäkringskassan är en del i ett
              NAV-projekt.
            </seg>
            <seg n="c6e7a25a">
              Jag träffade Norges arbetsmarknadsminister i fredags och hade
              ett enskilt långt samtal med henne. Hon sade: Vi har kjempestore
              problem.
            </seg>
            <seg n="7c8cc5ce">
              Sjukförsäkringarna har ökat med 16 procent, det vill säga 4,6
              miljarder kronor trots att de har NAV. Det fungerar över huvud
              taget inte. I de länder där NAV fungerar har man kompletterat
              det med en sjukförsäkringsreform som den vi har i Sverige. Det
              är vad som behövs. Därför är man i Norge intresserad av att få
              ta del av den svenska sjukförsäkringspolitiken. NAV har inte hjälpt
              ett dugg. Sju av tio får inte sin ersättning i tid.
            </seg>
            <seg n="df632f35">
              Miljöpartiet säger inte ja till något av alternativen som gäller
              tidsbegränsad förtidspension. De har någon form av tredje väg.
              Det ska bli intressant att följa.
            </seg>
            <seg n="a30cea2b">
              Bygg upp samverkanskontor, som nu sker i hela landet. Gå ut i
              Sala utmed torget och titta på skyltarna. Där finns Skatteverket.
              Där finns Försäkringskassan. Där finns Arbetsförmedlingen. Där
              sätter man individen i centrum, och alla säger: Vad kan vi hjälpa
              dig med? Det tycker jag att de personerna är värda.
            </seg>
          </u>
          <note n="649571eb">
            Anf. 77 HELENA RIVIÈRE (m):
          </note>
          <u who="cristina_husmark_pehrsson_de719d" xml:id="i-8534b038287ec5a0-0" n="01644847" prev="i-606ae5b278a546fa-0">
            <seg n="a1626bbf">
              Fru talman! Sjukförsäkringen har som bekant en slutgräns efter
              ett år. Den som behöver mer tid kan få en förlängning med ett
              och ett halvt år. De med förlängning är en av de två grupper vi
              debatterar i dag. För den här gruppen har ett år löpt ut, sedan
              ytterligare ett och ett halvt år.
            </seg>
            <seg n="4766a4b5">
              William, som vi alla känner till, behövde lite mer tid, sade
              Veronica Palm. Han har varit sjukskriven i 914 dagar, men behöver
              lite mer tid.
            </seg>
            <seg n="c0c00ce4">
              Den andra gruppen är de som har haft tidsbegränsad sjukersättning.
              Det handlar mest om kvinnor i sina bästa år mellan 35 och 55.
              De har psykiska problem och ont någonstans i kroppen. Många av
              dem har katastrofalt långa sjukperioder bakom sig. De står långt
              från arbetsmarknaden. Många är arbetslösa men bedöms ändå ha viss
              arbetsförmåga. Det är den springande punkten.
            </seg>
            <seg n="0f2314e5">
              Man förstår att de här människorna är oroliga. Oron rör mest
              försörjningen. Pengarna som i åratal har tickat in från Försäkringskassan
              upphör. De undrar hur det nu ska gå. De har vetat att deras sjukersättning
              skulle komma att upphöra så beskedet kommer inte oväntat. Men
              som Adriana Lender, generaldirektör på Försäkringskassan, sade
              när hon besökte utskottet: De har inte riktigt trott på informationen.
              De har trott att det på något vis skulle fortsätta som tidigare.
              Men nu är det alltså någonting nytt. Nu är det arbetsförmågan
              som är i fokus och egen försörjning så småningom, och som Socialdemokraterna
              säger: med egen ekonomisk trygghet.
            </seg>
            <seg n="2788f911">
              Vad händer nu? Svaret på frågan är följande: Dessa personer,
              som i många fall har varit arbetslösa eller som har arbetat halvtid
              och fått sin försörjning från Försäkringskassan för den andra
              halvan, omförsäkras.
            </seg>
            <seg n="20ac7e2c">
              Omförsäkringen innebär att den sjukskrivne lotsas över till Arbetsförmedlingen.
              Detta samarbete finns, det utvecklas, och det fungerar. Det är
              i många fall rimligt ur försäkringssynpunkt att säga nej till
              fortsatt sjukskrivning. Den som är sjukskriven kan få följande
              svar:
            </seg>
            <seg n="0cfae3ce">
              Nej , du har inte sådana begränsningar att du är oförmögen till
              något som helst arbete.
            </seg>
            <seg n="b8d3c2dd">
              Ja , du har sådana begräsningar i din förmåga att försörja dig
              att du har rätt till särskilda insatser på Arbetsförmedlingen.
            </seg>
            <seg n="2eadbe9a">
              Ja , du erbjuds att ta del av introduktionsprogrammet som är
              till just för att kartlägga dig med de problem som du har för
              att se vad du behöver och klarar av.
            </seg>
            <seg n="7cad2989">
              Det är alltså ett erbjudande som dessa människor får om ett introduktionsprogram
              på Arbetsförmedlingen. De undrar kanske vad det är introduktion
              till. Man skulle kunna säga att det är en introduktion till dem
              själva, till deras förmåga, till deras möjligheter, till deras
              speciella behov när de tar klivet ut i arbetslivet igen.
            </seg>
            <seg n="5eec2066">
              De utreds individuellt. Deras behov och förutsättningar kartläggs.
              Åtgärderna är inte slut efter introduktionen. Då följer någon
              form av arbetslivsinriktad rehabilitering, arbetspraktik, arbetsträning
              och arbete med lönebidrag. Hjälpen fortsätter alltså.
            </seg>
            <seg n="8bbb2480">
              De kommer att få ett anpassat arbete. Det kommer att ställa rimliga
              krav på den som inte är van att arbeta. Men riktningen är klar:
              Vi tror på dig. Du kan komma igen. Du ska inte sitta fast i sjukrollen
              en dag till i onödan.
            </seg>
            <seg n="92abf491">
              Veronica Palm hade rätt i sin slutkläm. Vi ska i dag rösta om
              ett aktivt stöd till arbete. Detta förslag är en brygga tillbaka
              till arbete.
            </seg>
            <seg n="c99e9596">
              Rehabiliteringskedjan återför sjukförsäkringen till den skadeförsäkring
              som den är.
            </seg>
            <seg n="afe1e86f">
              Det är intressant att oppositionen nu, med steget över till Arbetsförmedlingen,
              debatterar det som vi beslutade om för ett och ett halvt år sedan.
            </seg>
            <seg n="29692a53">
              Frågan som ställs till de försäkrade vid tre skilda tidsintervall
              inom loppet av ett år är:
            </seg>
            <seg n="0948f989">
              Kan du arbeta trots sjukdomen, eller behöver du vara sjukskriven
              från arbetet på grund av sjukdomen?
            </seg>
            <seg n="3afe9861">
              Att människors arbetsförmåga prövas betyder inte att det finns
              bara ett svar. Det är en glidande skala. Antingen har de någon
              arbetsförmåga eller också har de det inte. Den som inte har arbetsförmåga
              stannar i försäkringen. Antingen stannar de utan bortre gräns,
              om de är allvarligt sjuka, eller med förlängd sjukpenning, om
              de behöver mer tid för att bli återställda. Därutöver finns ventiler
              och undantag för de flesta problem.
            </seg>
            <seg n="2cefa73e">
              Av debatten kan man tro att orimliga krav på svårt sjuka människor
              skulle vara vanliga, men så är det inte. Medielogiken är att stå
              på den lilla människans sida mot systemet. Så kommer det alltid
              att vara. Det är inte lika lätt att göra reportage om den grundläggande
              och nödvändiga reformeringen av sjukförsäkringen för att legitimiteten
              i försäkringen ska upprätthållas. Den typen av analys får vi sällan.
            </seg>
            <seg n="1bdb1ad1">
              Oppositionen vill gå tillbaka till att sjukförsäkringen ska vara
              en alternativ försörjning under obegränsad tid. Det är orimligt.
              Vi har haft det så. Vi har prövat det. Vi har sett vart det ledde.
              Vi har sett dessa orimliga sjuktal hos världens friskaste befolkning.
              Vi ska inte tillbaka dit. Vi ska ta sikte på det friska och på
              möjligheterna som finns hos alla som inte är definitivt slutkörda.
              Vi ska göra det för att rädda sjukförsäkringen på sikt och framför
              allt för att återupprätta respekten för människan som vill och
              kan ta sig tillbaka.
            </seg>
          </u>
          <note n="8dcb3464">
            Fru talman! Jag yrkar bifall till förslaget i betänkandet och
            avslag på reservationen.
          </note>
          <note type="speaker" n="9be73b30">
            Anf. 78 JAN ERICSON (m):
          </note>
          <u who="jan_ericson_48d259" xml:id="i-f089dff9d5760a5c-3" n="61e4f179">
            <seg n="6a179ec6">
              Fru talman! När man diskuterar sjukförsäkringsreformen blir det
              lätt så att de viktiga diskussionerna om vilka människor som har
              arbetsförmåga och vilka som inte har det skymmer själva huvudsyftet
              med reformen, nämligen att bryta en tradition av långa och passiva
              sjukskrivningar, ett system som har varit ovärdigt och som dömt
              människor till ett fortsatt liv utan förvärvsarbete och med sämre
              ekonomi än om de hade arbetat.
            </seg>
            <seg n="337bf0b3">
              Att långa och passiva sjukskrivningar ofta leder till permanent
              utanförskap är väl känt, och många långvarigt sjukskrivna har
              varit satta på undantag. Sjukförsäkringsreformen syftar till att
              med mer aktiva insatser ge människor en ny möjlighet att komma
              tillbaka till arbetslivet. Om man tar del av den aktiva arbetsmarknadspolitiken
              står man närmare arbetsmarknaden än om man hade varit kvar i passiv
              sjukskrivning.
            </seg>
            <seg n="a232b9b7">
              Inom tre fyra år kommer dessutom dagens arbetslöshet sannolikt
              att ersättas av en ökande brist på arbetskraft till följd av de
              stora pensionsavgångarna. Samhället har inte råd att inte ta vara
              på den resurs och de förmågor som många långtidssjukskrivna faktiskt
              har om de bara får rätt stöd.
            </seg>
            <seg n="4a95c635">
              Jag tänker inte uppehålla mig mer vid diskussionen om hur avgränsningarna
              ska göras mellan vilka personer som ska anses ha arbetsförmåga
              och omfattas av de nya reglerna och vilka som i stället ska ha
              fortsatt sjukpenning eller förtidspension. Detta ämne har övriga
              debattörer redan uttömt.
            </seg>
            <seg n="af97bcc7">
              I stället ska jag ägna resten av mitt anförande åt de delar som
              rör Arbetsförmedlingens viktiga roll i sjukförsäkringsreformen.
              Jag gör detta i första hand som ledamot av arbetsmarknadsutskottet.
            </seg>
            <seg n="c028cd75">
              Låt mig först påminna om att alliansen redan tidigare har genomfört
              ett antal förbättringar för att hjälpa sjukskrivna och förtidspensionärer
              tillbaka till arbetsmarknaden. Vi har infört nyfriskjobb som minskar
              arbetsgivaravgifterna för den som anställer någon som har varit
              långtidssjukskriven. Vi har också gett förtidspensionerade möjlighet
              att arbeta utan att riskera att få sin ersättning ifrågasatt.
              Arbetsgivare som anställer en förtidspensionär slipper betala
              sjuklön om den anställde blir sjuk. Vi har också infört rätten
              till tjänstledighet för sjukskrivna för att de ska få möjlighet
              att pröva ett annat jobb än det som de är sjukskrivna från.
            </seg>
            <seg n="72286f8a">
              Personligen är jag också mycket nöjd med att vi har avskaffat
              den närmast obligatoriska förtidspensioneringen efter ett års
              sjukskrivning, vilket har berörts tidigare i debatten. Det var
              ett ovärdigt system som ibland tvingade bort människor från arbetsmarknaden
              mot deras vilja.
            </seg>
            <seg n="71b56fd3">
              Under den förra regeringens tid förtidspensionerades 140 personer
              om dagen. Det har vi hört flera gånger tidigare i dag. Under alliansens
              tre första år har 12 000 personer med förtidspension hittills
              anmält att de tänker förvärvsarbeta. Många utnyttjar de nya möjligheterna
              att studera eller arbeta ideellt utan att förlora sin förtidspension.
              Detta är ett bra exempel på hur den nya politiken har hjälpt förtidspensionerade
              människor tillbaka till arbetslivet.
            </seg>
            <seg n="e974bb63">
              På samma sätt vill vi nu försöka hjälpa långtidssjukskrivna människor
              med arbetsförmåga tillbaka.
            </seg>
            <seg n="12ccde99">
              Fru talman! För det första vill jag påpeka att Arbetsförmedlingen
              har varit statlig huvudman för arbetslivsinriktad rehabilitering
              ända sedan 1980. Att Arbetsförmedlingen hanterar denna typ av
              uppgifter är alltså inget nytt eller det minsta konstigt. Ungefär
              28 procent av Arbetsförmedlingens personal jobbar med just arbetslivsinriktad
              rehabilitering, och man har 625 specialister anställda just för
              detta. Redan i dag får i genomsnitt 8 000 personer per månad rehabilitering
              med aktivitetsstöd från Arbetsförmedlingen.
            </seg>
            <seg n="fa80be8e">
              Arbetsförmedlingens uppdrag omfattar utredning, arbetsprövning,
              bedömning av arbetsförmåga, arbetspraktik, arbetsträning, anpassning
              av arbetsplatser och specialistutredningar. Arbetsförmedlingen
              är synnerligen väl lämpad för den utökade uppgift man får till
              följd av sjukförsäkringsreformen. Dessutom uppger man att man
              har tillräckliga resurser för att klara av uppdraget.
            </seg>
            <seg n="f52828aa">
              För det andra vill jag med skärpa invända mot talet om att det
              nya regelverket införs snabbt och att de personer som berörs inte
              hinner förbereda sig.
            </seg>
            <seg n="6fff8a83">
              Under hösten 2009 har Försäkringskassan och Arbetsförmedlingen
              alltså långt innan lagen beslutas av riksdagen gjort ett gediget
              arbete för att just utveckla samarbets- och överlämningsrutiner.
              Redan den 6 oktober gjordes ett första utskick till alla dem vilkas
              sjukpenningdagar upphör vid årsskiftet. I fortsättningen kommer
              Försäkringskassan fyra månader innan sjukpenningdagarnas beräknas
              ta slut att göra utskick till berörda. Det tycker jag att man
              kan säga är att i mycket god tid lämna information till den enskilde.
            </seg>
            <seg n="8387552c">
              När den enskilde flyttas mellan myndigheterna sker detta i flera
              steg. Först håller myndigheterna ett överlämningsmöte. Därefter
              erbjuds den enskilde ett frivilligt introduktionsprogram där man
              kartlägger arbetsförmågan, planerar för fortsättningen och, inte
              minst, klarlägger de ekonomiska förutsättningarna för den enskilde.
            </seg>
            <seg n="c0f95e43">
              I anslutning till detta vill jag påminna om de beslut som riksdagen
              förhoppningsvis fattar nästa vecka och som gäller att göra det
              lättare för långtidssjukskrivna att återinträda i a-kassan. En
              annan viktig del är de från regeringen aviserade schablonmässiga
              beräkningar av ersättning som också ska göra att a-kassorna hinner
              med att i tid betala ut ersättning för januari till alla som berörs.
              Ett klargörande av den enskildes fortsatta försörjning är en förutsättning
              för en lyckad rehabilitering.
            </seg>
            <seg n="a6658c4f">
              Efter introduktionsprogrammet fortsätter insatserna enligt Arbetsförmedlingens
              normala verktygslåda. För den enskilde kan det handla om lönebidragsanställning,
              anställning hos Samhall, arbetspraktik, utbildningar, nyfriskjobb,
              jobb- och utvecklingsgaranti eller jobbgaranti för ungdomar. Givetvis
              kan det också handla om en vanlig anställning på heltid eller
              deltid eller om att man går tillbaka till sin tidigare anställning
              och fortsätter att arbeta med stöd.
            </seg>
            <seg n="f4de37d7">
              Sammanfattningsvis kan jag konstatera att Arbetsförmedlingen
              är väl förberedd och har god kompetens, lång erfarenhet, tillräckliga
              resurser och en bra verktygslåda för att hjälpa sjukskrivna med
              arbetsförmåga tillbaka till arbete.
            </seg>
            <seg n="b92158dd">
              Fru talman! Självklart känner vissa människor som berörs av reformen
              en oro och en osäkerhet inför framtiden. Det är viktigt att bemöta
              varje människa individuellt och med stor respekt.
            </seg>
            <seg n="5b687e83">
              Regeringens mål är tydligt. Vi måste bryta en tradition av långa
              passiva sjukskrivningar. Men när det gäller medlen för att komma
              dit måste vi vara ödmjuka. De förtydliganden och nyanseringar
              av regelverket som tidigare diskuterats i denna debatt är en viktig
              del. Alla regelverk bygger också på att de som tillämpar reglerna
              visar gott omdöme och empati.
            </seg>
            <seg n="8fcbce50">
              När människor efter hand börjar se de möjligheter som reformen
              ger kommer oron det är jag övertygad om att vändas till framtidstro.
              Det är verkligen på tiden! I flera decennier har de långtidssjukskrivna
              knappt haft anledning att ens känna något hopp över huvud taget.
              Det har varit djupt orättvist. Därför ändrar vi nu på detta.
            </seg>
            <seg n="ba565cf2">
              Fru talman, meddebattörer, åhörare! Ett rättvist och människovärdigt
              samhälle måste ge alla sjukskrivna människor en chans att komma
              tillbaka i stället för att döma vissa till livslångt utanförskap.
              Alla ska synas, och alla ska få en chans. Detta är vår människosyn.
              Därför yrkar jag bifall till utskottets förslag i betänkandet.
            </seg>
          </u>
          <note n="a8cc1aed">
            I detta anförande instämde Hillevi Engström (m).
          </note>
          <note type="speaker" n="b3c8b64e">
            Anf. 79 FINN BENGTSSON (m):
          </note>
          <u who="unknown" xml:id="i-4afb1d8279a1126c-6" n="e86db96c">
            <seg n="a3df1bb4">
              Fru talman! Jag tjänstgör i socialutskottet där vi hanterar hälso-
              och sjukvårdsfrågor och tänkte i anslutning till det aktuella
              betänkandet ge en belysning från den horisonten.
            </seg>
            <seg n="cab356f3">
              När socialdemokraten Göran Persson för tre år sedan lämnade svensk
              politik efter över ett decennium som statsminister lämnade han
              efter sig ett land som inom EU-gemenskapen lade överlägset mest
              pengar per invånare på sjukpenningen. Samtidigt förespeglade Socialdemokraterna
              svenska folket att vi hade världens bästa hälso- och sjukvård.
            </seg>
            <seg n="aededb4d">
              Men, fru talman, om man har världens bästa sjukvård är det väl
              ändå märkligt att år från år upprätthålla rekordet i antalet människor
              som försörjer sig just på sjukpenningen. Detta är en gåta för
              den som tänker rationellt och logiskt. Gåtans lösning är kanske
              relativt enkel men samtidigt svår att åtgärda om man inte ser
              den, något som den tidigare socialdemokratiska regeringen uppenbarligen
              var oförmögen att göra.
            </seg>
            <seg n="7f146d4a">
              Antingen har vi inte en väl fungerande vård, eller också har
              vi inte en väl fungerande sjukförsäkring. Eller kanske har vi
              varken eller, vilket i så fall kan förklara att drygt en kvarts
              miljon människor i arbetsför ålder i ett litet land som Sverige
              före valet 2006 i stället för att arbeta försörjde sig på sjukpenningen.
              Samtidigt lyckades Sverige under socialdemokratisk ledning klättra
              upp till det land i EU som hade sämst tillgänglighet alla kategorier
              till vården, till den vård som rimligen är den bästa insatsen
              som konkret och slutligt kan avhjälpa behovet av sjukpenningsförsörjning.
            </seg>
            <seg n="4c4086bb">
              Fru talman! Hur kunde man då hamna så fel? Ja, det gjorde man
              dels därför att man inte såg en reform för en sjukförsäkring som
              är just en sjukförsäkring och ingenting annat som en nödvändig
              åtgärd då världens högsta skatter på något sätt kunde tillåtas
              passivt försörja människor med sjukpenning detta till och med
              som en ren arbetsmarknadsåtgärd i tider av hög arbetslöshet dels
              därför att man inte såg problemet med orimligt långa köer för
              att komma åt hälso- och sjukvården. Man kunde ju alltid försörja
              sig på sjukpenningen.
            </seg>
            <seg n="e2539da6">
              Beträffande denna logiska tankelucka gick det till och med så
              långt att man inom min egen yrkeskår, läkarna, invaggades i tron
              att detta var en naturlig politik för vår gemensamt finansierade
              välfärd.
            </seg>
            <seg n="42979617">
              Man kan då hemfalla åt att vara behjälplig med sjukskrivningar
              men som en björntjänst där man inte fullt ut analyserat om en
              bättre tillgänglighet till vård, till aktiv rehabilitering och
              till aktiv prövning av huruvida enskildas arbetsförmåga faktiskt
              finns sammantaget skulle vara en bättre politik att föra.
            </seg>
            <seg n="13f83399">
              Sådana reformer har nu under blott tre års tid på löpande band
              levererats av alliansregeringen både på hälso- och sjukvårdens
              område och på, som vi diskuterar här i dag, sjukförsäkringens
              område.
            </seg>
            <seg n="1ba871d3">
              Vad är då problemet med att dessa samverkande förbättringar för
              sjuka och sjukskrivna äntligen kommer till stånd genom en regering
              som agerar mot den orimliga ordning som sedan en tidigare under
              en totalt passiv socialdemokratisk regering rått?
            </seg>
            <seg n="bab75b0d">
              Och varför denna ändlösa klagosång och dessa krokodiltårar fällda
              av socialdemokraterna påhejade av närmast aningslösa vänsterpartister
              och miljöpartister? Ja, det är väl just bristen på förmåga hos
              det rödgröna alternativet i går liksom i dag att ta initiativ
              till en nödvändig förändring. Det är där skon klämmer.
            </seg>
            <seg n="6ef8da35">
              Det handlar om initiativ till att få fler sjuka friska och få
              fler friska i arbete och till att framgent kunna fokusera välfärdsresurserna
              till dem som verkligen behöver dessa, inte till att bidragsförsörja
              större delen av den svenska befolkningen.
            </seg>
          </u>
          <note type="speaker" n="53e68d26">
            Anf. 80 RONNY OLANDER (s):
          </note>
          <u who="ronny_olander_ce0a70" xml:id="i-68e17724eaa7145c-0" n="8f32bf54" next="i-be85788490a04f9d-0">
            <seg n="9dae04ff">
              Fru talman! Jag begärde ordet med anledning av att det under
              en längre tid, i flera år, och också i den här debatten förts
              ett resonemang om att 140 personer per dag förtidspensionerades
              under den socialdemokratiska regeringstiden. Jag har bett riksdagens
              utredningstjänst Gunnar Axén har också åberopat detta att ta fram
              ett siffermaterial för perioden 19912008 som antingen belägger
              eller motsäger nämnda förhållande. Nu lämnade Gunnar Axén kammaren.
              Det var synd, men jag får vänta till senare.
            </seg>
          </u>
          <note n="3d10fd8f">
            År 1991 blev 134 personer förtidspensionerade. År 1992 under
            den borgerliga regeringstiden blev 158 personer förtidspensionerade.
            År 1993 blev 169 personer förtidspensionerade. År 1994 blev 131
            personer förtidspensionerade. Sedan kom vi till makten. År 1996
            blev 106 personer förtidspensionerade. År 1998 sjönk antalet förtidspensionerade
            till 92 personer per dag. År 2004 var det en ökning till 198 personer.
            Sedan minskade antalet igen.
          </note>
          <u who="ronny_olander_ce0a70" xml:id="i-be85788490a04f9d-0" n="8f32bf54" prev="i-68e17724eaa7145c-0">
            <seg n="025f4cef">
              Vi lade fast målet att 20022008 skulle sjuktalen halveras utan
              att förtids- och aktivitetsersättningarna ökade. Det blev en halvering.
              Trots att den borgerliga regeringen år 2006 avskaffade detta mål
              blev följden detta.
            </seg>
            <seg n="b1d40a41">
              Jag tycker att det är oerhört trist att vi inte kan föra en debatt
              där vi kan ta till oss detta. Liksom Gunnar Axén tidigare här
              erbjöd riksdagens ledamöter att läsa hans fem gripande berättelser
              erbjuder jag hela borgerliga riksdagsgruppen att ta del av uppgifterna
              från riksdagens utredningstjänst så att vi framöver kan få en
              debatt som verkligen handlar om det som det faktiskt handlar om.
            </seg>
            <seg n="7efcede3">
              Jag kan ha missat en månad eller så, men när man räknar ut detta
              ser man att det under vår tid inte var 140 utan 137. Man kan alltid
              tycka att tre inte är någonting, men under er tid är det 133 per
              dag. Jag tycker alltså att man ska vara försiktig och inte skylla
              ifrån sig.
            </seg>
            <seg n="94b4cfee">
              Vi pratar här om kanske 1 0002 000 personer som kan ta del av
              det förslag vi har yrkat avslag på, vilket jag biträder. Men 2
              000 personer är väldigt lite. I det ryms alltifrån personer som
              får stroke och cancer till ms-sjuka och så vidare. Det var en
              hearing i riksdagen för inte så länge sedan där det talades om
              att en boende i Sverige får stroke var 30:e minut. Räknar man
              ut hur många bara det blir är det ju åtskilligt många fler än
              de 1 0002 000 personer vi pratar om.
            </seg>
            <seg n="ec934187">
              På den minihearing vi hade i morse i socialförsäkringsutskottet,
              med representanter från Socialstyrelsen, Försäkringskassan och
              Diskrimineringsombudsmannen, pratades det om att vi nu är på väg
              mot en diagnosbaserad sjukförsäkring. Vi är på väg mot en mer
              otydlig sjukförsäkring. Det är också viktigt att förtydliga vad
              skäligt och oskäligt står för. Det stod tidigare mycket allvarligt,
              vilket ni nu har reducerat till allvarligt. Läkare har uttalat
              sig i denna fråga. Samma sak gäller sannolikt, osannolikt och
              synnerliga respektive särskilda skäl.
            </seg>
            <seg n="f55bd1e7">
              Jag tycker att det är trist, Finn Bengtsson, att du pratar om
              bidragsförsörjning jag ska återkomma till detta i nästa ärende
              vi debatterar som om det fanns en försörjningsdel i det hela.
              Det är att framställa det som att människor väljer att bli sjukskrivna
              för att de har en läkare som tar det till sig. Jag tycker att
              det är oerhört trist att föra debatten på det sättet.
            </seg>
          </u>
          <note type="speaker" n="9e8fc92a">
            Anf. 81 FINN BENGTSSON (m) replik:
          </note>
          <u who="unknown" xml:id="i-4afb1d8279a1126c-7" n="e86db96c">
            <seg n="e64278b4">
              Fru talman! Ja, låt oss debattera ord senare. Det är klart att
              man måste försörja sig på någonting. Antingen är det arbete eller
              också annan försörjning, till exempel bidrag. Naturligtvis ska
              de som behöver bidrag få det, men det finns också de som har arbetsförmåga
              och därför inte nödvändigtvis måste försörja sig på det sättet.
              De kan i stället göra det genom att arbeta, och det är det reformen
              syftar till.
            </seg>
            <seg n="b6c61080">
              Ronny Olander talade om förtidspensionärer, och det är mig ett
              kärt ämne när man tittar på det ur sjukdomssynpunkt. Det är nämligen
              vetenskapligt visat att den som är förtidspensionär löper sju
              gånger större risk att dö i förtid jämfört med den som har ett
              arbete och arbetar. Detta är alltså en rent humanistisk ingång
              till varför man måste ha en arbetslinje och av humanitära skäl
              anstränga sig för att så många som möjligt som har arbetsförmåga
              också får utnyttja den arbetsförmågan för att de faktiskt ska
              överleva.
            </seg>
            <seg n="7c72c0e3">
              Ronny Olander talar om siffror. Det var inte 140 utan 137. Det
              var den borgerliga regeringen tidigare, och då var det något hundratal.
              De siffror som gäller i dag och som jag har från departementet
              är att vi, om vi överför detta till månadsbasis, under den socialdemokratiska
              perioden hade 4 000 per månad som förvisades till förtidspension.
              Det är alltså ett potentiellt livshotande tillstånd om man ser
              det ur medicinsk synpunkt. I dag är den siffran, Ronny Olander,
              nere på 1 700. Det är alltså en dryg halvering.
            </seg>
            <seg n="e6dee452">
              Detta är de reella siffrorna, och då har vi alltså tagit itu
              med detta problem. Då kommer klagosången från Socialdemokraterna
              och stödpartierna. Det är det som är så besvärande. Tidigare kanske
              också vi var passiva, och då upprätthölls denna livsfarliga situation
              för många förtidspensionärer i onödan. Nu när vi gör någonting
              och faktiskt hjälper människor in i en tryggare tillvaro kommer
              kritiken. Då kommer klagan att detta är inhumant. Jag vill påstå
              att det är inhumant att snacka om så många förtidspensionerade
              som man hade tidigare. Det antalet är i princip mer än halverat
              i dag.
            </seg>
          </u>
          <note type="speaker" n="90dcb727">
            Anf. 82 RONNY OLANDER (s) replik:
          </note>
          <u who="ronny_olander_ce0a70" xml:id="i-c82559a0c9315014-0" n="8f32bf54">
            <seg n="0e7a20a2">
              Fru talman! Finn Bengtsson! Jag kan inte tänka mig att du som
              läkare sjukskriver personer som inte är sjuka för att de ska få
              en försörjning. Du anklagar inte bara dig själv utan alla dina
              kolleger inom läkarkåren. Jag tycker att du ska vara försiktig
              med det, för så skulle jag aldrig vilja uttrycka det.
            </seg>
            <seg n="1775e9ea">
              Det är klart att det ska handla om arbetslinjen. Det är konstigt
              att tillväxten minskar eller faller till negativt varje gång ni
              styr under Fälldintiden, Carl Bildt-tiden och Fredrik Reinfeldt-tiden.
              Då ökar arbetslösheten. Ni pratar inte om alla dem heller. Det
              är konstigt att det kan bli på det viset. Under den förra perioden
              vi satt var det 4 procent öppen arbetslöshet; nästa år är det
              10 procent.
            </seg>
            <seg n="08fcd118">
              Det var därför vi också satte upp målet att halvera sjuktalet
              20022008 vi är mycket klara över problematiken och farligheten
              i att vara i någon typ av passiv situation. Det är därför vi har
              så aktivt jobbat med sjukförsäkringen. Men jag tycker inte att
              du ska gå och säga att vi har läkare här i Sverige som bryter
              mot reglerna för läkarlegitimationen och vad de har blivit satta
              att sköta.
            </seg>
            <seg n="58e8c6cb">
              Ni kommer så småningom att hamna på noll, för ni ska ju avskaffa
              detta. Ni kommer att avskaffa mycket av sjukförsäkringen, och
              ju mer man skruvar åt desto färre kommer till sjukförsäkringen.
              Ni omförsäkrar dem nämligen till a-kassesystemet, som redan har
              jättebekymmer. När det kommer till tusentals människor där kommer
              det att leda till fördröjda utbetalningstider. Så visst håller
              ni på att skapa problem, Finn Bengtsson mycket stora problem.
            </seg>
          </u>
          <note type="speaker" n="cc12307a">
            Anf. 83 FINN BENGTSSON (m) replik:
          </note>
          <u who="unknown" xml:id="i-4afb1d8279a1126c-8" n="e86db96c">
            <seg n="2fd511e8">
              Fru talman! Låt mig först ta upp sjukskrivningsfrågan. Jag tror
              att jag har lite större erfarenhet av att sjukskriva folk än vad
              Ronny Olander har, och därför vill jag påstå att det är en viktig
              sak att sjukskriva folk som behöver det. Man ska konstatera att
              sjukskrivningar i många fall är helt nödvändiga och också något
              man bör bedöma i läkarprofessionen. Det vore dock att förneka
              sanningen att inte säga att man i ett passivt tillstånd där man
              inte funderar över eller reformerar sjukförsäkringen drar den
              med sig in i arbetsmarknadsåtgärder när man har arbetslöshet.
              Det har definitivt hänt i detta land; om det kan jag vittna vid
              ett annat tillfälle.
            </seg>
            <seg n="e3df8ca6">
              När det sedan handlar om arbetslösheten kan vi konstatera att
              Socialdemokraterna återigen har missat det som resten av världen
              har upplevt: en global finanskris med de följder en sådan svår
              recession tyvärr får, nämligen en stigande arbetslöshet. Hade
              inte alliansregeringen satt in arbetsmarknadspolitiska åtgärder
              tidigt under mandatperioden, när vi hade en högkonjunktur, hade
              många fler av dem som i dag faktiskt finns på arbetsmarknaden
              varit utanför den. Nettotillskottet har alltså ändå varit positivt
              sett till situationen med den globala finanskrisen.
            </seg>
            <seg n="bf7e78b3">
              När det gäller att aktivt arbeta med sjukförsäkringar skulle
              jag vilja ställa en motfråga till Ronny Olander. Ni regerade landet
              i tolv år före oss. Vi nu har haft tre år på oss, och vi har försökt
              åtgärda sjukskrivningstalen. Det har vi som sagt gjort mycket
              framgångsrikt när det gäller förtidspensioneringar, som har kommit
              ned till under hälften av det vi tidigare sett under decennier
              av socialdemokratiskt styre. Vad har Socialdemokraterna att visa
              upp i tankar och modeller för att reformera sjukförsäkringen så
              att den blir just sjukförsäkringslik? Den ska gynna dem som läkarna
              vill sjukskriva, så att de får ut sin sjukförsäkring, och inte
              dem som har en arbetskapacitet och mår mycket bättre av att utnyttja
              den på en arbetsmarknad.
            </seg>
            <seg n="95a39ffa">
              Vad har Socialdemokraterna gjort, Ronny Olander, under den närmaste
              historiken låt oss ta ett decennium för att reformera sjukförsäkringssystemet?
            </seg>
          </u>
          <note type="speaker" n="d1fceb0b">
            Anf. 84 RONNY OLANDER (s) replik:
          </note>
          <u who="ronny_olander_ce0a70" xml:id="i-c82559a0c9315014-1" n="8f32bf54">
            <seg n="ab6feb3a">
              Fru talman! Vi har mycket aktivt jobbat med denna fråga. Jag
              sade att vi halverade sjuktalet 20022008. Vi har använt oss av
              olika rehabiliteringsmodeller såsom Dagmar, Finsam 1, Socsam,
              Frisam, Finsam 2 och så vidare. Om du bemödar dig om att läsa
              igenom vad som har hänt under det senaste decenniet ser du att
              vi har varit mycket aktiva. Det är rätt att jag aldrig har sjukskrivit
              någon, och jag tänker inte göra det heller. Men jag kan aktivt
              arbeta politiskt för att människor ska komma tillbaka, och det
              är precis det vi har gjort.
            </seg>
            <seg n="0ba10766">
              Vad gäller den globala finanskrisen har vi hört om den under
              resans gång. Jordbruksminister Eskil Erlandsson skyller på Ica
              och att det är för höga priser, Anders Borg skyller på bankerna
              och Fredrik Reinfeldt och Finn Bengtsson skyller på den internationella
              krisen. Men hur kan arbetslösheten alltid bli så hög och tillväxttalen
              alltid negativa när ni styr? Det var så när Fälldin styrde och
              när Carl Bildt styrde, och det är så när Fredrik Reinfeldt styr.
              Det kan inte vara så att en rullande internationell kris drabbar
              Sverige precis när borgarna börjar styra i landet. Det är jättekonstigt.
            </seg>
            <seg n="f2c5ed8e">
              Sedan tycker jag också att man ska ta ett litet ögonblick och
              fundera över följande: När vi styrde hade vi en förvärvsfrekvens
              på 77 procent för män, 75 procent för kvinnor och 60 procent för
              dem som inte bott så länge i landet. För handikappade grupper
              låg förvärvsfrekvensen på 50 procent. Mätningen täcker alla som
              är 1664 år.
            </seg>
            <seg n="d723a4a2">
              Vi har i vårt 24-timmarssverige ett av världens mest arbetsamma
              folk, vilket vi på alla sätt måste stödja, och därför får vi naturligtvis
              andra tal. Vi ger nämligen inte upp. Vi låter alla kvinnor mer
              eller mindre vara med i arbetslivet. Det är det som gör att vi
              får andra tal när man mäter detta internationellt. Det måste ni
              i den borgerliga alliansen ta till er och försöka debattera på
              sjysta grunder.
            </seg>
            <seg n="ff29e0cc">
              Anf. 85 SIW WITTGREN-AHL (s):
            </seg>
            <seg n="2b9caef3">
              Fru talman! Jag begärde ordet för att få debattera lite med vår
              socialförsäkringsminister Cristina Husmark Pehrsson. Vi har haft
              en hearing där Cristina Husmark Pehrsson inte kunde komma utan
              skickade en tjänsteman. Vänsterkartellen i utskottet bad att Cristina
              Husmark Pehrsson skulle komma till utskottet i tisdags. Det avslog
              den borgerliga alliansen. Därför begärde jag ordet. Jag tycker
              att hon på något sätt påminner om den vandrande vålnaden. Alla
              vet att hon finns, men man får sällan träffa henne och prata med
              henne. Därför tänkte jag ställa en fråga.
            </seg>
            <seg n="7c773122">
              Det betänkande som vi nu diskuterar handlar om kompletterande
              förändringar i sjukförsäkringen och inte om det utgiftsområde
              som vi ska diskutera under nästa punkt, det som är den stora punkten
              i socialförsäkringen. Då går den vandrande vålnaden ut och är
              inte här. Men nu ska vi diskutera tilläggen.
            </seg>
            <seg n="c560df7c">
              Det var någon av alliansens talare som frågade: Vilka trygga
              försäkringar vill ni ha?
            </seg>
            <seg n="1285fa68">
              Ni gick till val på att begränsa utanförskapet. När Fredrik Reinfeldt
              stod i den här talarstolen som statsminister för första gången
              sade han att han ville ha en socialförsäkringsutredning med breda
              majoriteter. Den har förvägrats oss under hela den här tiden.
              Om ni menar något med politiskt ledarskap och att ni vill skapa
              socialförsäkringar som omfattar alla, som Finn Bengtsson sade,
              undrar jag vad ni vill.
            </seg>
            <seg n="e0b17bfd">
              Det låg en utredning färdig som vi skulle sätta oss ned och diskutera.
              När det gäller så breda uppgörelser eller så breda politiska områden
              som socialförsäkringar tycker jag att vi är svenska folket svaret
              skyldiga. De måste veta vilka försäkringar de ska ha i framtiden.
            </seg>
            <seg n="22adf909">
              Ni i alliansen sade att ni är det nya svenska arbetarpartiet.
              Det gick ni till val på. TCO och LO säger nej till denna förändring
              av socialförsäkringen. Den skapar otrygghet. Då vägrar ni att
              lyssna. Er minister, som är er yttersta talesman i denna fråga,
              vägrar att komma till utskottet. Ni har stängt era öron.
            </seg>
            <seg n="936dbbb1">
              Ni frågar oss vart vi vill komma. Vi vill skapa ett försäkringssystem
              så att folk vet vad som gäller. Man ska inte kastas ut, som Veronica
              säger, ur systemet och vara tre månader på Arbetsförmedlingen
              för 223 kronor om dagen. Ni kan inte på allvar tycka att det är
              något att omförsäkra sig för. Ingen här kan väl tycka att man
              ska gå för 223 kronor. Det gör de inte. Jo, det är 760 göteborgare
              som kommer att ramla ut den 1 januari. Det kanske inte är någonting
              för er, men ni gjorde en stor affär av att ni skulle ändra för
              2 000 människor. Ni har tagit ett utskottsinitiativ i den frågan.
              Vad är vad? Om ni hade menat någonting med att trygga socialförsäkringarna
              för Sverige och svenskarna hade ni åtminstone tillsatt en socialförsäkringsutredning
              under den tid som har varit.
            </seg>
            <seg n="84e84e13">
              Nu genomdriver ni stora förändringar utan att vi, som är det
              största partiet, Miljöpartiet och Vänstern över huvud taget är
              med. Ni har inte ens gjort en utvärdering. Ni har inte ens utvärderat
              era socialförsäkringsförändringar. Det är horribelt. Cristina
              Husmark Pehrsson säger att man är nöjd på Försäkringskassan. Då
              undrar jag varför Försäkringskasseförbundet säger i dag: Be de
              8 000 försäkringsanställda om ursäkt för ni lägger på dem att
              ni lagmässigt har ändrat i försäkringen!
            </seg>
          </u>
          <note type="speaker" n="fee0a1e2">
            Anf. 86 GÖTE WAHLSTRÖM (s):
          </note>
          <u who="gote_wahlstrom_886810" xml:id="i-a3ee8ec1154ea5b9-0" n="cf494fde">
            <seg n="84b59d05">
              Fru talman! Som vice ordförande i Nordiska rådets välfärdsutskott
              har jag haft möjlighet att följa den nordiska modellen och välfärdspolitiken
              inkluderande socialförsäkringsfrågorna. Jag har också haft möjlighet
              att ställa frågor till socialförsäkringsministern rörande just
              synen på välfärdssystemen och den nordiska välfärdsmodellen och
              om vad som händer med den svenska modellen genom de förändringar
              som nu föreslås.
            </seg>
            <seg n="0c0921ee">
              Socialförsäkringsministern har bestridit att det skulle vara
              något systemskifte eller några förändringar på gång och sagt att
              värnandet av den nordiska välfärdsmodellen skulle vara starkt.
              I debatten i dag fick vi höra Centerns företrädare säga att det
              är ett systemskifte på gång. Det är inte svårt att se detta.
            </seg>
            <seg n="3c7d020e">
              Under diskussionen har även de kommande frågor som finns på socialförsäkringsområdet
              åberopats. De kommer att diskuteras som en komplettering till
              den nuvarande debatten. Försäkringskassan oroas över att den förändring
              som nu sker innebär att man går över till en diagnosbaserad sjukförsäkring.
              En diagnosbaserad sjukförsäkring diskuterades i och för sig initialt
              efter regeringsskiftet 2006. Då begärde vi i oppositionen att
              man skulle ta fram listan över vilka diagnoser som skulle åberopas,
              vilka diagnoser som skulle vara gällande för sjukförsäkringen.
            </seg>
            <seg n="679fce01">
              Det är alltså oroande signaler när Försäkringskassan säger att
              det här är att gå tillbaka till det förhållande som rådde i Sverige
              för snart 50 år sedan och som vi för länge sedan har lämnat för
              att hitta andra möjligheter och andra vägar. Riksdagen har tidigare
              markerat på det här området och sagt att det är viktigt att inte
              gå tillbaka till en diagnosbaserad sjukförsäkring därför att den
              innehåller en sådan komplexitet och så komplicerade förhållanden
              i bedömningarna att den inte blir rättssäker.
            </seg>
            <seg n="a6a935df">
              När vi framför de här signalerna får vi höra från moderata företrädare
              i talarstolen att det är en klagosång som framförs och att det
              är en svartmålning som görs. Men, som tidigare har sagts här i
              debatten, det är ingen klagosång och det är ingen svartmålning.
              Det är den realitet som medierna lyfter fram när man intervjuar
              människor som drabbas av den förändring som nu sker i socialförsäkringen
              och sjukförsäkringen.
            </seg>
            <seg n="a0e21aaa">
              Vi är oroade över den här utvecklingen därför att vi ser att
              den får konsekvenser. Den rycker sönder samhället. Den trycker
              ned många individer som redan i dag är hårt drabbade av sjukförsäkringen.
              Därför oroas vi.
            </seg>
            <seg n="3e4bcdcd">
              Fru talman! Med det vill jag yrka bifall till den reservation
              som föreligger från den socialdemokratiska gruppen.
            </seg>
          </u>
          <note type="speaker" n="b6eb827b">
            Anf. 87 HILLEVI ENGSTRÖM (m):
          </note>
          <u who="hillevi_engstrom_ca47a9" xml:id="i-438f3edb8820a241-0" n="2a7cc3ce" next="i-53c3adcfef8ddc84-0">
            <seg n="265bc2f0">
              Fru talman! Det har varit intressant att följa debatten, speciellt
              för oss som kommer från arbetsmarknadsutskottet. Vi är i allra
              högsta grad berörda av den här reformen.
            </seg>
            <seg n="2e39fcae">
              Jag tänkte uppehålla mig vid en fråga som ligger mig väldigt
              varmt om hjärtat. Det är kvinnors situation. Det handlar om jämställdhet.
              Jag ser nämligen den här reformen, hela rehabkedjan och också
              det här sista steget som en väldigt viktig reform för att hjälpa
              kvinnor tillbaka till arbetslivet.
            </seg>
            <seg n="5e3dbbf3">
              Kvinnor är extra drabbade av ohälsa i vårt samhälle. Sjuktalen
              är 50 procent högre för kvinnor än för män. De kvinnor och män
              som kommer att komma tillbaka till arbetsmarknaden nästa år har
              väldigt mycket att vinna på den här reformen. Två tredjedelar
              av de personer som har varit långvarigt sjukskrivna eller tillfälligt
              sjukpensionerade är nämligen kvinnor. En stor del av de kvinnorna
              har jobbat i den offentliga sektorn hos monopolarbetsgivare i
              kommuner och landsting där de av olika skäl har blivit drabbade
              av ohälsa. Det kan bero på många saker. Det kan bero på lågt inflytande,
              dåligt ledarskap, en otydlig och dålig organisation, dåliga arbetstider,
              bristande arbetstidsförläggningar och en bristande arbetsmiljö.
            </seg>
            <seg n="13c41605">
              Det är också så att kvinnor tjänar 82 procent av mäns löner.
              Så många som 40 procent av Sveriges kvinnor kan inte försörja
              sig själva på sin lön. Därför är regeringens politik så särskilt
              viktig just för kvinnor. Det gäller inte minst jobbskatteavdraget
              och rehabkedjan.
            </seg>
            <seg n="a63f02a0">
              Jag har förstått att de två diagnoser som är mest förekommande
              hos de kvinnor som är sjukskrivna i den här gruppen är lättare
              psykiska sjukdomar och värk. Då ställer jag mig frågan: Är vi
              kvinnor psykiskt mer sårbara? Är vi svagare? Eller vad beror det
              här förhållandet på?
            </seg>
            <seg n="74d9c37f">
              Nu vill regeringen åtgärda detta och hjälpa just kvinnor tillbaka
              till arbetsmarknaden så att kvinnor får en förankring, en lön
              att leva på och en värdig pension.
            </seg>
            <seg n="03f84b05">
              Det är klart att jag vill att så många som möjligt ska komma
              tillbaka till arbetslivet. Man beräknar att sju av tio faktiskt
              kan göra det nästa år och att alla de här personerna kan jobba
              100 procent av sin egen arbetsförmåga. Den kanske är 10 timmar
              i veckan eller 15 timmar i veckan, och jag vet att väldigt många
              längtar efter den här reformen.
            </seg>
            <seg n="34f9e799">
              Jag vet också att Arbetsförmedlingen nu planerar för detta och
              kommer att göra sitt yttersta för att hjälpa den här gruppen personer
              tillbaka till arbetslivet genom olika former av åtgärder och med
              specialister. Vi har hört det redan i dag, inte minst av min kollega
              Jan Ericson. Det finns en bra förberedelse hos Arbetsförmedlingen.
            </seg>
            <seg n="733e9a6f">
              Jag skulle vilja uppmana dem som lyssnar på den här debatten
              som jag tycker har ett väldigt stort ansvar för att hjälpa människor
              tillbaka, och det är framför allt alla landets arbetsgivare. Det
              är inte bara vi i politiken från olika partier som har ett ansvar.
              Jag tror att alla vill att människor ska kunna komma tillbaka.
              Alla kommuner och landsting, alla privata företagare, alla fackliga
              företrädare och arbetskamrater ni måste också bidra till att människor
              känner sig välkomna tillbaka och får en bra introduktion på arbetsplatsen!
              Väldigt många har en anställning men har varit bortglömda år ut
              och år in. Det har inte kommit någon inbjudan till julfest eller
              något annat bevis på att man bryr sig om.
            </seg>
            <seg n="b08c799d">
              Den här reformen ser jag som oerhört viktig för att hjälpa människor
              tillbaka. Alla kommer inte att kunna komma tillbaka. Alla kommer
              inte att klara av att jobba heltid, och det är inte heller syftet.
              En del kommer att få fortsatt sjukpenning under lång tid. Men
              jag skulle vilja att vi kunde göra allting för att alla ska kunna
              jobba 100 procent av sin egen förmåga. Det är målsättningen med
              den här reformen.
            </seg>
          </u>
          <note n="350ae535">
            I detta anförande instämde Finn Bengtsson (m).
          </note>
          <note n="e3841025">
            Anf. 88 SIW WITTGREN-AHL (s) replik:
          </note>
          <u who="hillevi_engstrom_ca47a9" xml:id="i-53c3adcfef8ddc84-0" n="2a7cc3ce" prev="i-438f3edb8820a241-0">
            <seg n="1da8449c">
              Fru talman! Jag är jätteglad att Hillevi Engström tar upp detta
              med jämställdhetsperspektivet. Men den här lagen som vi nu diskuterar
              och som bara är en liten del av en lag har företrädare för Centern
              och företrädare för regeringen, statssekreteraren, beskrivit som
              årets jämställdhetsreform. Det kan man väl säga om man tycker
              att man ska kunna försörja sig själv, och det tycker vi väl att
              man ska, men det är där kritiken från oss ligger hur ska man kunna
              försörja sig på 223 kronor när man kommer över till Arbetsförmedlingen
              på detta aktivitetsstöd? Hur ska man kunna göra det? Det är vad
              som erbjuds många av dem som utförsäkras ur sjukförsäkringen med
              detta förslag.
            </seg>
            <seg n="460d7017">
              Sedan var det faktiskt så, Hillevi Engström, och det har du rätt
              i, att det är viktigt att man jobbar den tid som man kan jobba.
              Men detta förslag förhindrar ju det! Det är det som det gör. Det
              är därför vi är irriterade. Du har ju inte läst på om vad det
              är ni föreslår!
            </seg>
            <seg n="5d788832">
              Eftersom jag är gammal arbetsförmedlare vet jag att Arbetsförmedlingen
              gör ett bra jobb. Men först och det är så typiskt er tar ni bort
              pengarna och sedan säger ni att ni har lagt till. Det ni har gjort
              i budgeten för Arbetsförmedlingen är att de nu har samma pengar
              som de hade 2006. Det kallar ni att lägga till! Först tog ni bort
              pengarna, och nu tar ni tillbaka dem, och det blir en satsning.
            </seg>
            <seg n="2f699b7c">
              Jag gillar er retorik. Schlingmann som ni har måste ha gått på
              jättebra kurser för att lära sig att säga en sak och göra en annan
              och att få oss andra att tro det är så. Det är ju det som är poängen.
              Tydligen har han också lärt Hillevi Engström hur man ska säga.
            </seg>
            <seg n="8655a2bb">
              Visst är det viktigt med jämställdhet, men det är också viktigt
              att vi kan försörja oss och att vi kan göra det på de försäkringar
              som alla vi som har ett arbete har betalat in till. Där har vi
              försäkrat oss för att vi kan bli sjuka sådana som vi är. Det är
              det som det handlar om. Vi har en sjukförsäkring. Vi har inte
              ett bidrag när vi är sjuka. Vi betalar till våra sjukförsäkringar,
              och ni har fått svenska folket att tro att de inte går ihop, men
              det gör de.
            </seg>
          </u>
          <note type="speaker" n="f8594018">
            Anf. 89 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-438f3edb8820a241-1" n="2a7cc3ce" next="i-53c3adcfef8ddc84-1">
            <seg n="dc1c00fc">
              Fru talman! Jag blir förvånad när jag hör Siw Wittgren-Ahl som
              knappast kan hålla sig för skratt när vi diskuterar den här viktiga
              frågan. För mig är det här jätteallvarligt. Jag månar verkligen
              om de här människorna, och jag vill göra mitt yttersta för att
              se till att de kan komma tillbaka. Jag tror att vi alla känner
              någon som är i den här situationen i vår familj eller släkt, eller
              bland vänner eller arbetskamrater.
            </seg>
            <seg n="67486ea8">
              Regeringen har gjort det lättare att komma tillbaka i a-kassan
              i år. Väldigt många har en anställning i botten, och med rätt
              stöd och anpassning kommer många att komma tillbaka till sitt
              arbete, precis som många har gjort redan under det här året. Man
              kommer också att kunna ta del av sin a-kasseersättning så långt
              som tio år tillbaka. Sedan diskuteras också möjligheten att ha
              en form av schablonberäkning.
            </seg>
            <seg n="5c2b8488">
              Ambitionen är att man ska kunna ha en ersättning att leva på.
              Sedan är, som både Siw Wittgren-Ahl och jag vet, det lägsta beloppet
              i aktivitetsersättningen lågt. Det är klart att den yttersta garanten
              är att vi har skyddsnät i det här samhället. Man har a-kasseersättning
              eller aktivitetsersättning. Skulle den ersättningen vara för låg
              för att leva på kommer alla människor att få hjälp med sin försörjning.
              Vi har ju en socialtjänstlag i botten i yttersta fall. Det är
              alltså ingen människa som kommer att kastas ut från sin bostad
              eller inte ha mat för dagen eller kunna försörja sin familj. Vi
              är väl helt överens om att samhället har olika skyddsnät, men
              målet är att man ska kunna komma tillbaka och faktiskt leva på
              sin lön och inte leva på 62 procent av den sjukpenninggrundande
              ersättningen eller vad nivån exakt är på i dag.
            </seg>
          </u>
          <note n="9deb053a">
            Anf. 90 SIW WITTGREN-AHL (s) replik:
          </note>
          <u who="hillevi_engstrom_ca47a9" xml:id="i-53c3adcfef8ddc84-1" n="2a7cc3ce" prev="i-438f3edb8820a241-1">
            <seg n="c674dfb0">
              Fru talman! Jag tycker att detta är ett seriöst ämne, men jag
              blir förvånad över hur ni kan vränga det. Sedan tycker jag att
              debatten här och diskussionen mellan dig och mig är väldigt klargörande.
              För mig och för mitt parti är det milsvid skillnad mellan att
              ta ut socialbidrag och att ha en socialförsäkring som bottnar
              i en sjukförsäkring.
            </seg>
            <seg n="d960645a">
              Jag tycker att det är tydligt och klart att det som Hillevi Engström
              här står och säger för bara i Göteborg är det den 1 januari 760
              personer som drabbas är att det finns ett yttersta ansvar. Man
              säger till den ensamstående mamman kanske eller till den äldre
              personen som inte har orkat: Nu ska du i tre månader leva med
              kompletterande socialbidrag. För mig är det väldigt stor skillnad.
            </seg>
            <seg n="71cfbd21">
              Det är som Göte Wahlström sade att ni är inne på ett systemskifte,
              och det systemskiftet har vi varnat för, och här i dag blir det
              väldigt tydligt vad det innebär. Vi säger nej till det systemskiftet.
              För oss är det en trygghet att vi betalar in på våra försäkringar.
              Vi har försäkringar som är broar tillbaka. Det har stått länge
              i våra program. Men ni lägger er så nära oss och tar vår retorik.
              Och det kan väl vara bra att ni gör det, för det är ändå så att
              ni också har förstått att det måste vara möjligt med broar tillbaka.
              Men därtill tränger ni ut folk i en fattigdomsfälla. Jag kan inte
              fatta hur ni kan tro att fattiga människor är trygga människor
              och att ni tycker att de ska behöva gå och be om hjälp. Kan man
              då inte vara på aktivitetsersättning i tre månader får man ingen
              sjukersättning sedan. Ni är så cyniska. Detta gör ni tre veckor
              innan jul!
            </seg>
            <seg n="87d3b3c7">
              Jag får säga som någon annan sade, nämligen att det väl var så
              att ni tyckte att miljonärerna borde få mer, och därför tar ni
              det från sjuka och arbetslösa, för de är fler. Det måste bli den
              devisen som ni, som det nya arbetarpartiet som ni sade att ni
              var, lever efter i praktiken.
            </seg>
          </u>
          <note type="speaker" n="accb2ae9">
            Anf. 91 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-438f3edb8820a241-2" n="2a7cc3ce" next="i-53c3adcfef8ddc84-2">
            <seg n="d501cb81">
              Fru talman! Vi anklagas för de här sakerna, och jag tycker inte
              ens att det är värt att replikera på det. Frågan är vid vilken
              ände man ska börja när man hör Siw Wittgren-Ahl måla upp ett skräckscenario
              över någon sorts samhällssystem som jag inte tror att någon i
              den här kammaren skulle vilja att någon blev utsatt för.
            </seg>
            <seg n="9e77351a">
              Är man sjuk och det tror jag att det är flera i dag som har sagt
              kommer man att kunna få en förlängd sjukpenning. Men det Siw Wittgren-Ahl
              säger är att om man har arbetsförmåga ska man ändå vara kvar i
              sjukförsäkringssystemet. Det är ju helt orimligt! Där har människor
              kunnat vara i fem, sju, tio år och ännu längre tid. Människor
              som vill och kan komma tillbaka ska ju få hjälp genom den insats
              som de nu får på Arbetsförmedlingen genom en individuell handlingsplan
              och genom hjälp av socialpedagoger, kuratorer, rehabilitering
              och så vidare. Man kanske kan få hjälp att få en lönebidragsanställning,
              komma ut i Samhall eller på något annat sätt komma ut i arbetslivet.
              Man ska få arbeta 100 procent av sin egen förmåga och det man
              klarar av.
            </seg>
            <seg n="b628ad06">
              Sedan tycker jag inte om den här retoriken där det pratas om
              att ta ut socialbidrag, som att det skulle vara någonting väldigt
              negativt. Tvärtom kan det vara den yttersta utvägen när vi i kommuner
              kan ge ekonomiskt bistånd under en period om man inte kan klara
              sig själv. Jag förstår inte varför det skulle vara det allra sämsta
              som Siw Wittgren-Ahl kan säga. Det är väl ännu värre att vara
              i sjukförsäkringen om man har arbetsförmåga och både vill och
              kan arbeta! Då måste det vara betydligt bättre att få rehabilitering
              och hjälp och stöd att komma tillbaka genom de här individuella
              programmen som Arbetsförmedlingen nu erbjuder alla dem som är
              berörda av den här reformen där många är kvinnor och många har
              en arbetsgivare som behöver ta sitt ansvar.
            </seg>
          </u>
          <note n="bec9729e">
            Överläggningen var härmed avslutad.
          </note>
          <note n="88be4a31">
            10 § Socialförsäkringsområdet
          </note>
          <note n="c611263f">
            Föredrogs
          </note>
          <u who="hillevi_engstrom_ca47a9" xml:id="i-53c3adcfef8ddc84-2" n="2a7cc3ce" prev="i-438f3edb8820a241-2">
            <seg n="fa910d53">
              Utgiftsområde 10
            </seg>
          </u>
          <note type="speaker" n="299d5bfc">
            Anf. 92 RONNY OLANDER (s):
          </note>
          <note n="15b28009">
            Fru talman! Jag vill börja med att yrka bifall till reservationerna
            1, 4, 7, 11, 13 och 21.
          </note>
          <u who="ronny_olander_ce0a70" xml:id="i-be85788490a04f9d-1" n="8f32bf54" prev="i-68e17724eaa7145c-1">
            <seg n="12bdd938">
              Sedan skulle jag vilja framföra ett stort och varmt tack till
              24-timmarssverige, till alla de människor som ser till att vårt
              Sverige går runt 24 timmar om dygnet. Ofta framgår det inte att
              det bland annat är alla de som på olika sätt bidrar till att vi
              kan ha en generell välfärdspolitik. Därför kan vi också diskutera
              utgiftsområde 10.
            </seg>
            <seg n="bd0cf530">
              Nu har den moderatledda alliansregeringen lagt sin sista budget.
              Den fullföljer konsekvent alliansregeringens tidigare orättvisa
              politik och utgår från att ökade klyftor och orättvisor ska skapa
              de incitament som gör att välstånd spirar och människor kommer
              i arbete. Vi socialdemokrater, och med oss våra samarbetspartner
              Miljöpartiet de gröna och Vänsterpartiet, anser att denna allianspolitik
              inte bara är djupt orättvis utan också i sak helt felaktig. Man
              skulle kunna säga att det som Barack Obama försöker införa i USA,
              nämligen en allmän vårdförsäkring, håller borgarna på att avveckla
              i Sverige.
            </seg>
            <seg n="8ae3c99e">
              Vi socialdemokrater har ibland, fru talman, anklagats för att
              ha varit alltför pragmatiska under de tolv år som vi tillsammans
              med Vänsterpartiet och Miljöpartiet de gröna styrde landet 19942006
              och återskapade förtroendet för jobben och välfärden för att vi
              ibland gjorde det som måste göras för att stabilisera ekonomin
              och rädda välfärden och därmed satte vår ideologi på undantag.
            </seg>
            <seg n="5fe4c724">
              Någon sådan kritik kan inte riktas mot denna regering. Den har
              envist fortsatt med sin tro på att större klyftor ger nya arbeten.
              Den har envist fortsatt med sin politik av icke-inblandning när
              företag och regioner drabbats av problem. Den har envist fortsatt
              att sälja ut statens tillgångar och förvandlat löpande inkomster
              till engångsbelopp som snabbt runnit mellan finansministerns fingrar.
              Vi beklagar detta.
            </seg>
            <seg n="b5671c31">
              Fru talman! Alla människor löper risk att drabbas av långvarig
              sjukdom, skada, funktionshinder eller arbetslöshet. De flesta
              blir gamla, men ingen vet i förväg hur gammal man blir. Vissa
              människor har förmånen att vara och förbli friska och ha ett arbete
              under i princip hela sin aktiva ålder medan andra råkar ut för
              ohälsa eller arbetslöshet som leder till att försörjningsförmågan
              faller bort. Ingen kan dock på förhand veta huruvida hon eller
              han, eller någon i familjen, kommer att drabbas. Risken att råka
              ut för sjukdom eller arbetslöshet är emellertid inte jämnt fördelad.
              Det spelar roll vilken familj man råkar vara född i, vilken utbildning
              man har, var man bor och vad man jobbar med.
            </seg>
            <seg n="104c23cb">
              Vi socialdemokrater har valt att ha ett försäkringsskydd som
              omfattar alla, som ersätter inkomstbortfall och är solidariskt
              finansierat och inte har någon hälsoprövning, i motsats till många
              privata alternativ. Sjukförsäkringen ska vara en standardförsäkring
              enligt inkomstbortfallsprincipen. När alla är med och delar på
              riskerna blir avgiften till försäkringen lägre än om var och en
              skulle klara sig själv. Ett system där var och en löser sin egen
              försäkring skulle inte bara bli dyrt, en del människor skulle,
              på grund av funktionshinder eller sjukdom, inte ens få någon försäkring.
              Det gäller också personer som jobbar i vissa arbetsmiljöer eller
              branscher med hög risk för skador, sjukdomar eller arbetslöshet.
            </seg>
            <seg n="95e97f08">
              Sjukförsäkringen bygger på den grundläggande principen att alla
              är med och bidrar till en gemensam försäkring, och alla har samma
              rätt att få del av den, när och om man behöver. Vi finansierar
              den gemensamt genom arbete och avgifter på lönen, och alla kan
              lita på att den träder in när man så behöver. Vi betalar när vi
              är friska och får tillbaka när vi är sjuka. Vi betalar inte mer
              för att vi arbetar i yrken där risken att drabbas av sjukdom eller
              arbetsskada är större. Vi betalar in i förhållande till inkomst
              och får tillbaka för att täcka upp för inkomstbortfallet. Däri
              ligger också arbetsgivarnas sociala avgifter. En allmän sjukförsäkring
              har särskild betydelse för många kvinnor som arbetar i yrken där
              risken att bli sjuk är hög.
            </seg>
            <seg n="666d2d5d">
              En förutsättning för att socialförsäkringarna ska vara hållbara
              är att arbetslinjen förstärks och upprätthålls. Alla som kan ska
              arbeta. Människor måste i tid erbjudas ett stöd som är individuellt
              anpassat och förmår öka förutsättningarna för den enskilde att
              återgå till arbete i en eller annan form. En väl fungerande arbetslinje
              förutsätter inte bara insatser från den enskildes sida utan också
              från samhällets.
            </seg>
            <seg n="622269f1">
              Sedan regeringsskiftet har socialförsäkringarna utsatts för omfattande
              förändringar. A-kassan är inte längre solidariskt finansierad.
              Taken i försäkringarna är nu så låga att många inte får en verkligt
              inkomstrelaterad ersättning. Alliansregeringen håller i snabb
              takt på att i grunden förändra sjukförsäkringen, och vi är djupt
              oroade för att de grundläggande delarna i sjukförsäkringen raseras.
            </seg>
            <seg n="61257520">
              De försämringar som nu genomförs är inte bara orättfärdiga eftersom
              de drabbar de mest utsatta. De äventyrar själva tilltron till
              en solidarisk och gemensam sjukförsäkring. När löntagarna inte
              längre kan lita på att försäkringen träder in och ger en rimlig
              ersättning när de blir sjuka minskar viljan att vara med och betala.
            </seg>
            <seg n="c36ac49b">
              Vi i det rödgröna alternativet accepterar inte en utveckling
              där människor slås ut från arbetslivet på grund av sjukdom eller
              skada. Arbetslivet måste vara så utformat att vi orkar arbeta
              ett helt arbetsliv och dessutom kan kombinera det med familj och
              fritid. Arbetslivets krav måste möta den enskildes förutsättningar
              och förmåga. Det vinner både den enskilde individen och arbetsgivaren
              på.
            </seg>
            <seg n="2d55af93">
              Människor som mår bra presterar bättre. Därför vill vi i det
              rödgröna alternativet investera i en arbetslinje värd namnet.
              Vårt alternativ är en sjukförsäkring som ger trygghet och samtidigt
              erbjuder reella möjligheter att återkomma i arbete. Vi har under
              åren lagt fram sådana förslag till riksdagen och kraftigt protesterat
              mot regeringens planer.
            </seg>
            <seg n="d8a5ef8b">
              Detta står i skarp kontrast till det systemskifte som regeringen
              nu genomför. Regeringens fokus ligger på tidsgränser och ensidiga
              krav på individen, inte på aktivt stöd som gör det möjligt att
              arbeta igen. De dogmatiska tidsgränserna, som regeringen kallar
              rehabiliteringskedjan, är i själva verket en utsorteringskedja.
              Alla vet att efter dessa 3, 6, 12 eller i bästa fall 18 månader
              är det slut.
            </seg>
            <seg n="dd52b394">
              Rapporterna om hur illa människor far i sjukskrivningssystemet
              duggar numera tätt. Det senaste larmet kom i förra veckan från
              ett antal cancerläkare. Det visar sig att svårt cancersjuka patienter
              med de nya sjukskrivningsreglerna kastas ut ur sjukförsäkringen
              och ska tvingas ut på den öppna arbetsmarknaden.
            </seg>
            <seg n="18571821">
              I morse, liksom även häromdagen, hade socialförsäkringsutskottet
              extrasammanträde, och det har vi också i morgon. Skälet är att
              försöka laga det i all hast framställda lapptäcke som vi nu ser.
              Vi har sedan den 1 juli 2008 varnat för att detta skulle hända.
              De försäkringar vi fått från en samlad borgerlig allians, att
              ingen kommer att bli utförsäkrad, har man nu fint och retoriskt
              hittat på att kalla för omförsäkring. Siw Wittgren-Ahl har precis
              redogjort för vad det kommer att få för konsekvenser.
            </seg>
            <seg n="eb2d4be2">
              Det finns ytterligare exempel på sjukdomskomplex. Alliansen talar
              om mellan 1 000 och 2 000 personer, men några som över huvud taget
              inte har berörts är de psykiskt sjuka. Det handlar om personer
              som kanske har ett livslångt behov av stor och positiv uppmärksamhet
              från samhällets sida. Det handlar också om reumatiker, liksom
              om ms-sjuka, som i och för sig nämns. Nu görs förändringar vad
              gäller cancersjuka, och man för också in begreppet stroke.
            </seg>
            <seg n="421dd691">
              För inte så länge sedan hölls i riksdagen ett seminarium om just
              stroke. Bland annat talades det om hur många som drabbas av stroke
              varje dag och varje timme. Om jag minns rätt var det en person
              ungefär var 30:e minut. En snabb räkning ger vid handen att det
              på årsbasis handlar om tusentals människor som råkar ut för stroke
              i vårt land. Dessa ska i dag rymmas bland de 2 000 personerna.
            </seg>
            <seg n="16d6db48">
              I förrgår använde en läkare i tv ett uttryck som vi kanske inte
              ska använda i riksdagen. Jag kallar det för en skvätt i Mississippi.
              Hon sade någonting annat, men jag tror att alla förstår. Det är
              när man slår en droppe vatten i havet; det märks inte. Det beskriver
              ganska väl vad vi egentligen talar om. Nu lappar alliansen ihop
              försäkringen. De behöver säkert återkomma.
            </seg>
            <seg n="52bfd0af">
              Personskadeförbundet och dess ordförande Pelle Kölhed har varnat
              för detta. Dessutom har ingen ännu så länge diskuterat människor
              med whiplashskada eller dem som fått en hjärnskada exempelvis
              vid en trafikolycka. Dessa människor kräver långa perioder med
              rehabiliteringsåtgärder. Man konstaterar också att bara 10 procent
              av dem har blivit erbjudna några rehabiliteringsinsatser från
              Försäkringskassan för att kunna återgå i arbete.
            </seg>
            <seg n="2b8a02f0">
              När man då tittar vidare i den budgetproposition som ni har lagt
              fram på detta utgiftsområde ser man att ni på knappt tio rader
              skriver att man eventuellt ska ta bort Försäkringskassans samordningsansvar
              vad gäller rehabilitering och överlämna det till annan aktör.
              Det är väl det som ni har sysslat med privata jobbcoacher inom
              Arbetsförmedlingens område eller coacher inom vårt område vad
              gäller Försäkringskassans sfär. Ni puttar hela tiden på de här
              gränserna.
            </seg>
            <seg n="3de61298">
              Det är också viktigt att peka på den lagliga rättighet som de
              utförsäkrade har att få tjänstledighet beviljad från sina arbetsgivare.
              Även om ni säger att det är inskrivet finns här fortfarande oklarheter.
            </seg>
            <seg n="eda1e683">
              Det som också är viktigt att lyfta fram är hur det kan förändras
              över tid. I samband med budgeten precis före valet lade ni från
              de fyra borgerliga partierna fram en reservation om att en socialförsäkringsutredning
              skyndsamt skulle tillsättas. Året dessförinnan man behöver ibland
              titta på historiken var det Bo Könberg från Folkpartiet som kunde
              utropa: Äntligen! Göran Persson medgav då att vi skulle tillsätta
              en parlamentarisk utredning.
            </seg>
            <seg n="9d07ab0a">
              Jag tar mig friheten att läsa lite grann ur den reservationen,
              som var undertecknad av Sven Brus, Per Westerberg, Bo Könberg,
              Tobias Billström, Linnéa Darell, Birgitta Carlsson och Anna Lilliehöök.
              Det står så här:
            </seg>
            <seg n="818c7c75">
              Riksdagen har den 9 december 2004, med bred majoritet, beslutat
              att ge regeringen till känna att en parlamentarisk utredning av
              socialförsäkringarna snarast bör tillsättas. Regeringen har vägrat
              att efterkomma detta tillkännagivande (skr. 2004/05:75 s. 71 f.).
              Vi anser att riksdagen därför ånyo bör göra ett tillkännagivande
              om att en parlamentarisk utredning om socialförsäkringarna snarast
              bör tillsättas.
            </seg>
            <seg n="5afb2b94">
              Man skriver också att socialförsäkringarna ska vara kollektivt
              finansierade. Därigenom hindras att negativa urval, som selekterar
              riskgrupper från grupper av människor som är förhållandevis friska
              och sysselsatta, görs. Samtidigt måste systemen vara utformade
              så att fusk och överutnyttjande minimeras. Ett framtida socialförsäkringssystem
              bör minska konjunkturkänsligheten så att den offentliga sektorns
              finanser inte får samma betydelse för systemets robusthet och
              för vilka ersättningsnivåer som kan garanteras.
            </seg>
            <seg n="c0e731dd">
              Efter det fick Anna Hedborg uppdraget att göra en översyn av
              socialförsäkringarna, som skulle vara generella och obligatoriska,
              långsiktiga och finansiellt stabila. Översynen skulle leda till
              en utredning i första steget och en parlamentarisk utredning för
              en reformerad socialförsäkring i andra steget kanske i likhet
              med pensionsreformen, där alla riksdagens partier skulle kunna
              enas. Vår avsikt var att vid denna mandatperiods start tillsätta
              en sådan utredning, men ni vann valet, som bekant.
            </seg>
            <seg n="a3b0c540">
              Eftersom ni verkligen låg på oss hela tiden om denna del har
              vi tittat på detta. Vi har då kunnat konstatera att det står att
              läsa i förrförra numret av tidningen Riksdag &amp; Departement i en
              intervju med statsminister Fredrik Reinfeldt att ni vid tre tillfällen
              i regeringsförklaringen har angett att utredningen ska tillsättas.
              Statsministern säger: Vi har utlovat den, men direktiven är inte
              färdiga. När de blir det vet jag inte.
            </seg>
            <seg n="142f480a">
              Han säger vidare: Ja, men vi har också gjort stora förändringar
              i socialförsäkringarna som har varit viktiga. Ibland blir det
              så att när man går in med något i en utredning innebär det att
              det blir små eller inga förändringar över en längre tid.
            </seg>
            <seg n="b345dbca">
              Sedan tar han den här ramsan med att före valet blev fler än
              140 personer om dagen nya förtidspensionärer och att vi ville
              få stopp på det.
            </seg>
            <seg n="15927909">
              Det är oerhört konstigt att Solveig Zander vid den här tiden
              sade från riksdagens talarstol: Utredningen är på gång. Den är
              på väg. Den ska bara finjusteras.
            </seg>
            <seg n="a6dff7c1">
              Vi har hört det vid ett antal tillfällen. Och nu förstår vi bättre
              varför det aldrig blev en utredning. Ni skulle göra alla dessa
              förändringar innan man tillsatte en parlamentarisk utredning.
            </seg>
            <seg n="6e68d020">
              Då kan man tycka: Det kunde ni ha sagt från början, så hade vi
              haft en helt annan kritik på området och sagt hur det bör se ut
              med en framtida socialförsäkring.
            </seg>
            <seg n="e85dd57a">
              Med det, fru talman, har jag använt en stor del av min tid, och
              jag kan avslutningsvis bara konstatera att vi anser att man borde
              ha tagit ett annat, djupare tag. Vi har redovisat olika modeller
              vad gäller rehabilitering, och vi säger hur viktigt det är. Vi
              har också satt upp de mål som jag redogjorde för tidigare mellan
              2002 och 2008.
            </seg>
            <seg n="692530f1">
              När Gunnar Axén nu har kommit in vill jag än en gång nämna de
              140 per dag som var 137 under vår tid och 133 under er tid. Jag
              trodde vid något tillfälle att man skulle kunna vara överens om
              det siffermaterialet, som dels finns hos Försäkringskassan, dels
              har tagits fram av riksdagens utredningstjänst. Jag ska ge samma
              erbjudande till Gunnar Axén, eftersom han nu sitter på sin plats:
              Du kan få den utredning som riksdagens utredningstjänst har gjort
              åt mig. Alla andra borgerliga ledamöter kan också få den. När
              vi går in i valrörelsen kan vi då slippa talet om 140 och i stället
              prata om de reella siffrorna.
            </seg>
            <seg n="ce8e76d6">
              Fru talman! Jag är medveten om att jag har gått över tiden. Jag
              vill bara säga att i den borgerliga alliansens Sverige breder
              försäkringslösheten ut sig. I ett rödgrönt Sverige är ingen försäkringslös,
              herr talman.
            </seg>
          </u>
          <note type="speaker" n="15f1ced0">
            Anf. 93 LISELOTTE OLSSON (v):
          </note>
          <u who="liselotte_olsson_2a1f72" xml:id="i-efd6de7b4c9fda51-4" n="5eb586ce">
            <seg n="51d7dcde">
              Herr talman! När jag har varit ute och talat om sjukförsäkringen
              och vad som har hänt och händer med den är en vanlig reaktion
              misstro bland folk. Nej, men så kan det inte vara, säger de. Så
              kan det inte vara här i Sverige, här hos oss. Jo, svarar jag,
              det är precis så det är. Sverige har blivit ett kallt land där
              cancersjuka får betala skattesänkningar för de rika.
            </seg>
            <seg n="84bf60c4">
              Vänsterpartiets motion som behandlar socialförsäkringsfrågorna
              heter En sjukförsäkring för alla , och det är tyvärr inte något
              som den högerledda regeringens politik vare sig strävar efter
              eller har lyckats med.
            </seg>
            <seg n="0905b29d">
              Man kan säga att det egentligen är precis tvärtom. Angreppen
              mot våra offentliga välfärdssystem har blivit alltmer intensiva.
              Vi har i vår tidigare debatt i dag diskuterat det som kan betecknas
              som sista steget i rehabkedjan, en sista länk som innebär att
              du som nått vägs ände, det vill säga att dina dagar har tagit
              slut, tvingas ut i arbetslöshets- eller socialbidragskön.
            </seg>
            <seg n="ddc55505">
              Det handlar inte om att du har blivit frisk. Nej, det handlar
              om att du har varit sjuk längre än den högerledda regeringen tillåtit.
            </seg>
            <seg n="47c48645">
              Hela den svenska välfärdsmodellen har undergrävts, och den trygghet
              vi alla behöver för att må bra finns inte längre en trygghet som
              är extra viktig för den som har oturen att bli sjuk, rätten att
              vara trygg i att veta att jag kan betala hyran, köpa kläder till
              mina barn och så vidare. Den som blir sjuk får inte automatiskt
              ett billigare boende och behov av mindre mat.
            </seg>
            <seg n="f678223f">
              Vi närmar oss jul, en högtid som borde innebära glädje. Men hur
              tror ni på högersidan att alla de mår som de senaste månaderna
              har fått ett brev eller telefonsamtal om att deras sjukskrivningsdagar
              tagit slut? Vilken jul blir det för dem och deras familjer?
            </seg>
            <seg n="94654f89">
              I stället för denna otrygghetskris som regeringen har skapat
              vill Vänsterpartiet se ett starkt och hållbart system som ger
              människor trygghet och tillit för att klara av olika livssituationer.
            </seg>
            <seg n="e5f71d65">
              Sedan högern tillträdde har den beslutat och genomfört historiska
              försämringar av sjukförsäkringen. Vi har till och med hört högern
              erkänna att det är ett systemskifte som pågår.
            </seg>
            <seg n="9dc96493">
              Det systemskiftet innebär att den som blir sjuk i Sverige i dag
              inte längre kan räkna med en skälig levnadsstandard utan måste
              köpa sig privata försäkringslösningar, det vill säga om man har
              råd eller över huvud taget får lösa en privat försäkring. För
              det ska man vara ganska frisk. Vill vi ha ett samhälle där bara
              de med tjocka plånböcker har råd att bli sjuka? Nej, jag vill
              det inte.
            </seg>
            <seg n="80bfa1a2">
              Herr talman! Det som nu händer och har hänt inom socialförsäkringsområdet
              är, precis som Siw Wittgren-Ahl sade tidigare, förödande ur ett
              jämställdhetsperspektiv. Större delen av de sjukskrivna är kvinnor.
              Av dem som kommer att tvingas att söka socialbidrag är naturligtvis
              större delen kvinnor.
            </seg>
            <seg n="15c6dc8d">
              När man söker om ekonomiskt bistånd räknas hela familjens inkomst
              ihop. Det gör förstås att kvinnor, och i vissa fall också män,
              blir beroende av sin partner. Kampen för kvinnors oberoende har
              i och med den här regeringen tagit ett rejält kliv bakåt.
            </seg>
            <seg n="81a1e61c">
              Vi vet att en majoritet av de sjukskrivna är kvinnor och att
              det är de som drabbas värst av era försämringar. Jag förstår inte
              hur ni på högersidan ur ett jämställdhetsperspektiv kan försvara
              att den lägsta ersättningen för den som tvångsförflyttas från
              Försäkringskassan till Arbetsförmedlingen är 3 950 kr i månaden.
              Hur främjar det jämställdheten och kvinnors oberoende?
            </seg>
            <seg n="0116095b">
              Herr talman! Regeringens politik har haft som avsikt att försämra
              de ekonomiska villkoren för personer som är sjukskrivna eller
              förtidspensionerade. Motiveringen har varit att det ska löna sig
              att arbeta. Vänsterpartiet avvisar detta inskränkta synsätt. Vi
              föreslår i stället en rad förstärkningar för att återupprätta
              den generella välfärden och tilliten till våra socialförsäkringar.
            </seg>
            <seg n="22c9581e">
              I och med sänkningen av taket och ersättningsnivån i sjukförsäkringen
              har antalet personer som inte längre omfattas av inkomstbortfallsprincipen
              ökat kraftigt. Vi vill att taket återigen ska höjas till tio basbelopp.
            </seg>
            <seg n="14caf7ea">
              Vi avvisar dessutom sänkningen av ersättningsnivåerna som regeringen
              genomfört genom att ändra beräkningen av den sjukpenninggrundande
              inkomsten. Med steg mot en historisk beräkning av SGI har man
              räknat på 0,97 i stället för hela inkomsten. Det låter som en
              liten förändring. Men för den som tjänar ungefär 20 000 kr gör
              det i varje fall 600 kr mindre i månaden. Det kan vara mycket
              pengar om man har lite från början.
            </seg>
            <seg n="e8460167">
              Vänsterpartiet vill att det överskott som finns i socialförsäkringen
              ska komma de försäkrade till del och användas till att förbättra
              försäkringen och förhindra att människor slås ut.
            </seg>
            <seg n="d06aeca5">
              Herr talman! Vi vill också att pengarna från sjukpenninganslaget
              ska användas till ett förstärkt högriskskydd för långtidssjukskrivna.
              Vi vill skydda och värna de långtidssjukskrivna. Det kan ni jämföra
              med regeringens politik som piskar och jagar de långtidssjukskrivna.
            </seg>
            <seg n="07c7027e">
              Vänsterparitet menar också att karensdagen är ett gissel. Karensdagen
              tvingar många att gå till jobbet fast de är sjuka. Vi vet att
              sjuknärvaron ökat dramatiskt de senaste åren. Det i sin tur gör
              att människor riskerar längre sjukskrivningsperioder i ett senare
              skede.
            </seg>
            <seg n="9e97d3bd">
              Herr talman! Alliansregeringen har genomfört ett systemskifte
              på många sätt. Ett systemskifte som vi har varit inne på tidigare
              här i dag är att man åtminstone har börjat införandet av en diagnosbaserad
              sjukpenning. Vi menar i stället att principen ska vara att sjukförsäkringen
              ska täcka inkomstbortfall på grund av nedsatt arbetsförmåga till
              följd av sjukdom. Det är fel att lagen säger att man får olika
              sjukpenning beroende på vilken diagnos man har och att man får
              olika undantagsregler beroende på sjukdom och diagnos.
            </seg>
            <seg n="de2c7e6f">
              En av många andra vansinniga saker i de nu gällande reglerna
              om bedömning av arbetsförmåga är att Försäkringskassan inte längre
              får ta hänsyn till individuella faktorer. Visst måste väl alla
              inse att det är skillnad på att vara 62 år och 32 år för orken
              och möjligheten att komma tillbaka.
            </seg>
            <seg n="074cde6a">
              Det brukar vara högern och deras vänner som talar om individen.
              Men i det här sammanhanget ser ni alla sjuka som exakt likadana
              med allt vad det innebär. Vi menar i stället att alla har olika
              förutsättningar, och det måste få vara så. Alla ska ges möjlighet
              till individuella bedömningar och ges förutsättningar utifrån
              den enskildes individuella behov.
            </seg>
            <seg n="84016539">
              Herr talman! Vi i Vänsterpartiet har förstås många fler jättebra
              saker och tankar i vår budgetmotion och en sammanhållen och bra
              politik. Jag ska inte tala om alla förslag i dag, men jag ska
              nämna några saker till.
            </seg>
            <seg n="e154bcea">
              Vi vill ha en översyn av arbetsskadeförsäkringen. Trots att arbetsskadeförsäkringen
              reformerats finns det stora brister, och den har i praktiken fortfarande
              många brister. Vi menar att en översyn ska göras och syftet ska
              vara att både kvinnor och män ska få en rättssäker process och
              att den som får sin skada godkänd ska hållas skadeslös. Så är
              det verkligen inte i dag.
            </seg>
            <seg n="f513ba26">
              En ytterligare sak jag vill nämna är de försäkringsmedicinska
              rådgivarna. Jag tror att alla som själva varit i kontakt med dessa
              eller träffat människor som blivit utsatta för deras beslut vet
              vad jag talar om. Det finns ett stort problem i att de försäkringsmedicinska
              rådgivarna utan att träffa de sjuka skriver ett medicinskt utlåtande
              som används för att avslå ansökningar om sjukpenning eller sjukersättning.
            </seg>
            <seg n="ebdedb70">
              Vi menar att det systemet urholkar den behandlande läkarens roll.
              Vi menar att det måste vara den behandlande läkarens utlåtande
              som ska ligga till grund för beslut av Försäkringskassan.
            </seg>
            <seg n="5838f3c0">
              Slutligen vill jag också nämna att det måste vara en prioriterad
              fråga att värna medborgarinflytandet i socialförsäkringen. Samtidigt
              som regeringen trappade upp jakten på sjuka genom de nya hårda
              reglerna med skarpa tidsgränser tog man bort den folkliga förankringen
              som fanns i socialförsäkringen.
            </seg>
            <seg n="642f17a1">
              Jag tycker att det är dags att återinföra möjligheten till en
              folklig förankring och tillsyn av vår gemensamma försäkring. Jag
              stannar där och yrkar bifall till reservationerna 2, 20 och 21.
            </seg>
          </u>
          <note type="speaker" n="e95f5850">
            Anf. 94 GUNVOR G ERICSON (mp):
          </note>
          <u who="unknown" xml:id="i-aca74aadc3a30d4c-2" n="e86db96c">
            <seg n="82810341">
              Herr talman! För tids vinnings skull yrkar jag inte bifall till
              samtliga reservationer utan till reservationerna 3, 7 och 21.
            </seg>
            <seg n="a651176f">
              I ett rödgrönt Sverige är ingen försäkringslös. Vi accepterar
              inte den människosyn som driver den borgerliga regeringen med
              den kalla handens politik. Ingen människa är så svag att hon aldrig
              kan bidra. Ingen människa är så stark att hon aldrig behöver andras
              stöd.
            </seg>
            <seg n="cb1b743c">
              Det samhälle som nu drivs fram kommer vi alla i längden att förlora
              på. Högre avgifter i välfärden, försämrad kvalitet i skolan och
              vården samt allt färre jobb gynnar inte låg- och medelinkomsttagare
              och inte heller de mest utsatta.
            </seg>
            <seg n="24f7aa09">
              Skattesänkningar i jobbskatteavdraget gynnar mest män. Det är
              män som har de högsta inkomsterna. Automatiskt blir det så att
              det är män som gynnas. För kvinnor som är sjukskrivna och som
              har haft jobb på deltid försämras möjligheterna genom neddragningar
              i trygghetssystemen som finns för arbetslösa och sjuka. Det är
              den faktiska politiken som regeringen för.
            </seg>
            <seg n="54c0755f">
              Miljöpartiet är starkt kritiskt till de kraftiga förändringar
              som regeringen har gjort i dagens socialförsäkringssystem. Reformer
              har genomförts i ett snabbt tempo drivet av en ideologi som går
              ut på att människor måste återgå till arbete till varje pris.
            </seg>
            <seg n="6fda41ac">
              En hårdför arbetslinje ska råda. Den grundar sig på en tro att
              människor gärna slår sig till ro med ersättning från samhället
              och inte jobbar om de inte behöver. Trots att myndigheter varnat
              och mycket kritik har väckts är det först i efterhand man försöker
              åtgärda de mest uppenbara bristerna.
            </seg>
            <seg n="87fbd15a">
              Det är anmärkningsvärt att regeringen hanterar försäkringssystemet
              som en experimentverkstad där man försöker åtgärda de värsta problemen
              i efterhand. Det är människor och familjer som drabbas.
            </seg>
            <seg n="9cecad91">
              Miljöpartiet vill införa en så kallad arbetslivstrygghet. Den
              bygger på en helt annan människosyn än regeringens. Människor
              ska kunna vända sig till ett och samma ställe oavsett om de är
              arbetslösa, sjuka eller tillfälligt har för låg inkomst för att
              klara sig. Man ska kunna få individanpassad hjälp, och nivån på
              ersättningen ska vara lika oavsett om huvudproblemet är att man
              är sjuk eller arbetslös. Det handlar om att man har nedsatt arbetsförmåga
              i förhållande till sitt arbete eller att man inte har kunnat få
              ett arbete på grund av olika aspekter. Det är viktigt att man
              inte bollar med olika ersättningsnivåer i de här två systemen
              utan ger människor hjälp att komma tillbaka.
            </seg>
            <seg n="37af8f53">
              Vi föreslår i vår budgetmotion ändrade regler i sjukförsäkringen.
              Vi vill ha höjd ersättning till 80 procent hela vägen, borttagande
              av den bortre gränsen liksom slopande av regeln att en persons
              arbetsförmåga ska prövas mot hela arbetsmarknaden efter sex månader.
              Vi vill också ha flexibla gränser i sjukförsäkringen.
            </seg>
            <seg n="9fe69335">
              Vi vill förändra detta genom att det inte ska finnas någon bortre
              gräns där sjukpenningen upphör. Människor ska få behövlig vård
              och rehabilitering när sjukdomstillstånd inte läker ut av sig
              själva. Man ska också kunna få annat särskilt stöd för att återgå
              till arbete. Det är inte bara medicinsk rehabilitering som behövs;
              det är livsinriktad rehabilitering.
            </seg>
            <seg n="642a05ed">
              Vi anser att människor ska kunna få stöd och tilltro med bibehållen
              värdighet i stället för det som sker i dag där många känner sig
              övergivna och oroliga. Det finns en tilltagande misstro mot samhällets
              institutioner. Det är inte undra på att människor är förtvivlade.
            </seg>
            <seg n="5c8d6280">
              Vi vill avskaffa den regel som innebär att Försäkringskassan
              ska pröva en persons arbetsförmåga mot hela arbetsmarknaden efter
              det att han eller hon har varit sjuk i 180 dagar. Rätten till
              sjukpenning ska i teorin alltså klippas för att man ska kunna
              ta ett annat arbete. Det är en teoretisk beräkning som inte stämmer
              med verkligheten. Det finns många horribla exempel som har lyfts
              upp i offentlighetens ljus sedan reglerna infördes den 1 juli
              2008. Det har vi också hört här i den tidigare debatten i dag.
            </seg>
            <seg n="059d7fc2">
              Ersättningen i arbetslöshetsförsäkringen är lägre, och det finns
              många som inte har varit med i a-kassan och därmed endast kan
              få grundbeloppet som arbetslösa. Detta medför stor oro för den
              egna ekonomin. Risken för att man måste göra sig av med sina tillgångar
              innan man får möjlighet till försörjningsstöd återstår. Vi hörde
              tidigare här en moderat debattör som trodde att man inte måste
              gå från sin bostad för att kunna få försörjningsstöd. Men om man
              äger sin bostad innebär det att man måste göra sig av med sina
              tillgångar för att man ska kunna få försörjningsstöd. Risken är
              stor att klyftorna mellan fattig och rik ökar ännu mer när försäkringslösheten
              breder ut sig.
            </seg>
            <seg n="b7267fbe">
              Låt mig säga några ord om livsinriktad rehabilitering. Rehabilitering
              är ett diffust begrepp. Människor som har varit sjuka en längre
              tid kan behöva ta steg på vägen för att kunna återgå i arbete
              och fungera väl. Det är olika vilken typ av insatser som behövs.
              Ibland kan man få börja arbeta i ett lugnare tempo för att sedan
              trappa upp. Ibland behöver man pröva sin förmåga på annat sätt
              först. Ibland kan insatserna vara av rent terapeutiskt slag kompetensutveckling,
              omskolning eller utprövande av arbetshjälpmedel.
            </seg>
            <seg n="b50c3db0">
              Försäkringskassan har i dag enligt lagen om allmän försäkring
              ett samordningsansvar för rehabilitering. Det ska ske i samråd
              med den försäkrade. Försäkringskassan ska se till att hans eller
              hennes behov av rehabilitering kartläggs och att åtgärder vidtas
              som behövs för en effektiv rehabilitering.
            </seg>
            <seg n="057b366c">
              Däremot finns det inte någon särskild myndighet som har ansvaret
              för hela rehabiliteringen. Det är utspritt på olika aktörer. Försäkringskassan
              har inga medel för att kunna fullfölja sitt samordningsansvar.
            </seg>
            <seg n="4dc65b92">
              Försäkringskassan kunde tidigare köpa rehabilitering i viss utsträckning.
              Men det ansågs oklart när det skulle ske. I dagsläget finns ett
              anslag för köp av arbetslivsinriktade rehabiliteringstjänster
              med mera som får användas till köp av så kallade försäkringsmedicinska
              utredningar, arbetslivsinriktade rehabiliteringsutredningar, läkarutlåtanden
              och läkarundersökningar. Men det rör sig alltså primärt om utredningar
              som Försäkringskassan behöver för att göra de bedömningar man
              ska göra. Det är inte verklig rehabilitering.
            </seg>
            <seg n="44d1ff2e">
              Vi önskar att hanteringen av alla de här förändringarna hade
              gått annorlunda till. Vi ser en risk för en del av dessa människor,
              som egentligen är i behov av ett annat slags rehabilitering än
              den som ryms i Arbetsförmedlingen uppdrag. Vi har av det skälet
              avsatt 500 miljoner per år till det som vi kallar för livsinriktad
              rehabilitering. Begreppet pekar på att rehabilitering skulle kunna
              vara bredare än rent arbetslivsinriktad. Det är inte bara en fråga
              om att kunna återgå till studier eller arbete, utan det måste
              också vara hållbart utifrån människans hela livssituation.
            </seg>
            <seg n="19474928">
              Det är tänkt att vara en självklarhet i vår modell om arbetslivstrygghet
              att man ska kunna använda medel mer flexibelt till en behövlig
              rehabilitering. I ett rödgrönt Sverige ska ingen behöva vara försäkringslös.
            </seg>
            <seg n="51e55e3b">
              En del i detta är också flexiblare regler vid deltidssjukskrivning.
              Inom ramen för vårt förslag vill vi ta bort regler som försvårar
              och som hindrar människor att arbeta utifrån den förmåga de har.
              En sådan hindrande regel är att det i dagsläget inte är möjligt
              att bli sjukskriven annat än på tre statiska nivåer 25, 50 eller
              75 procent. Det passar behoven hos de sjuka mycket dåligt. Problemet
              är omvittnat av både patienter och läkare. Om man har en arbetsförmåga
              på 60 procent måste man arbeta 75 procent fast man egentligen
              kanske inte orkar det.
            </seg>
            <seg n="bf841be7">
              Vi anser att dessa regler bör tas bort. Vi vill i stället införa
              en möjlighet till flexibel deltidssjukskrivning. Omfattningen
              i en sjukskrivning behöver enkelt, snabbt och flexibelt kunna
              anpassas efter den enskildes arbetsförmåga. I en dataålder som
              denna borde det kunna vara tämligen enkelt ordnat.
            </seg>
            <seg n="0e60bcc1">
              Miljöpartiet anser att regeringen bör utreda den eventuella inverkan
              förslaget kan ha på andra socialförsäkringar och återkomma med
              ett förslag på ändrad lagstiftning i frågan.
            </seg>
            <seg n="67726699">
              Jag ska nu säga något om samordning och samverkan. Samverkan
              och finansiell samordning är åtgärder som syftar till att förbättra
              samarbetet mellan olika myndigheter och organisationer. Totalt
              kan 5 procent av sjukpenningsanslaget användas för detta ändamål.
              På grund av kopplingen till sjukpenningsanslaget varierar pengarna
              över åren.
            </seg>
            <seg n="e77cac70">
              I och med att ohälsotalet har gått ned under de senaste åren
              har resurserna till samverkan stadigt minskat. Men antalet deltagare
              har ökat de senaste åren. Eftersom resurserna har minskat samtidigt
              som antalet deltagare har ökat har den genomsnittliga pengen per
              deltagare faktiskt minskat från 28 800 kronor till 22 000 kronor.
            </seg>
            <seg n="bacaef91">
              Vi anser att de statliga medlen ska kunna användas mer flexibelt.
              Det är en självklar och bärande tanke i vårt förslag om arbetslivstrygghet.
              I avvaktan på att vårt förslag blir verklighet utgår vi från att
              en större procentsats av de statliga medlen ska kunna användas
              flexibelt för att ge utrymme till nya samverkansprojekt. Att som
              nu minska medlen för samverkan är helt fel väg när vi får fler
              människor som behöver hjälp.
            </seg>
            <seg n="b60d6928">
              Flexibla medel kan användas på ett mer ändamålsenligt sätt, vilket
              gynnar dem som är i behov av rätt stöd från samhällets olika stödfunktioner.
              Gör om, och gör rätt!
            </seg>
          </u>
          <note n="4580e652">
            Anf. 95 GUNNAR AXÉN (m):
          </note>
          <u who="unknown" xml:id="i-416073e60f3b0511-2" n="e86db96c">
            <seg n="87c7ead0">
              Herr talman! Jag vill bara erinra om vad det är vi diskuterar
              just nu. Det är budgeten för utgiftsområde 10, det vill säga budgeten
              för området ekonomisk trygghet vid sjukdom och handikapp. Ibland
              kanske det låter som att det är mer av en allmänpolitisk debatt.
            </seg>
            <seg n="76b6cb75">
              Budgeten för detta utgiftsområde är ganska stor och omfattande.
              Jag ska inledningsvis nämna en viktig förbättring som föreslås
              och som jag tycker är bra, nämligen att bostadstillägget för dem
              med sjuk- och aktivitetsersättning det som allmänt kallas för
              förtidspension höjs till samma nivå som bostadstillägget för alla
              ålderspensionärer.
            </seg>
            <seg n="c1c5d0c7">
              Jag kan verkligen inte förstå hur Socialdemokraterna år efter
              år lät denna skillnad bestå, där man behandlade förtidspensionärer
              och ålderspensionärer helt olika när det gäller bostadstillägget.
              Jag ville lyfta fram detta, för jag tycker att det är viktigt
              att vi arbetar för rättvisa socialförsäkringar som inte behandlar
              människor i likartade situationer olika.
            </seg>
            <seg n="84a64b52">
              Budgeten uppgår till drygt 100 miljarder kronor. Den domineras
              av kostnaden för sjukförsäkring och sjukersättning. Vi ser nu
              att kostnaderna sjunker som ett resultat av förbättringar av sjukförsäkringen.
              Ohälsotalet har sjunkit med mellan 6 och 7 procent det senaste
              året. Allt färre människor fastnar i långa passiva sjukskrivningar.
              Vi har brutit med den gamla socialdemokratiska passiva sjukförsäkringspolitiken.
              För att lyckas med detta har vi genomfört en ganska stor sjukförsäkringsreform
              som består av många viktiga delar. En av dem har varit införandet
              av rehabiliteringskedjan, som flyttar fokus till tidiga, aktiva
              rehabiliteringsinsatser för ett snart återfrisknande och en så
              snar återgång till arbetsmarknaden som möjligt.
            </seg>
            <seg n="73a6a389">
              Införandet av de försäkringsmedicinska riktlinjerna anges också
              som en förklaring till att ohälsotalet nu sjunker. En annan viktig
              åtgärd har varit den stora reform som omfattar alla de 550 000
              som förpassades ut i permanent utanförskap av den tidigare politiken.
              Jag tänker då på den av oss införda möjligheten för personer med
              sjukersättning att studera, arbeta ideellt eller arbeta och ha
              lön med bibehållen rätt till sjukersättning. Det är en reform
              som har visat sig bryta utanförskapet för många människor och
              skapa en väg tillbaka till både arbetsgemenskap och social gemenskap
              som är betydelsefull för människor som annars hade varit fast
              i ett utanförskap.
            </seg>
            <seg n="5d42f9b2">
              Givetvis sjunker ohälsotalen också som ett resultat av våra mycket
              aktiva satsningar på en rehabiliteringsgaranti som innebär att
              36 000 personer bara i år kommer att få insatser och rehabiliteringsåtgärder.
              Vi har sjukvårdsmiljarden, som förstärker resurserna till sjukvården
              ytterligare, och vi har den omfattande psykiatrisatsningen, som
              satsar på utbyggd psykiatri i hela landet. Det är tydliga satsningar
              och prioriteringar på medicinsk rehabilitering som hjälper till
              med att få människor friska, så att de kan komma tillbaka i arbetslivet
              och inte fastna i långa, passiva sjukskrivningar.
            </seg>
            <seg n="ee075021">
              Till dessa satsningar på medicinsk rehabilitering kommer nu också
              den historiskt största satsningen på arbetslivsinriktad rehabilitering
              som vi diskuterade tidigare i dag med 4,7 miljarder extra i resurser
              till aktiva rehabiliteringsinsatser.
            </seg>
            <seg n="01711dc0">
              Något som var uppe tidigare i dag och som också framgår av det
              budgetförslag som vi diskuterar nu är att ytterligare 600 miljoner
              kronor avsätts nästa år för en satsning på en utbyggd företagshälsovård,
              där stöd kan ges direkt till företagshälsovården, utan att landstingen
              har möjlighet att obstruera, vilket man har gjort med den tidigare
              satsningen. Den föredrog också socialförsäkringsministern i den
              föregående debatten. Den har presenterats i dag.
            </seg>
            <seg n="eaae510b">
              Det är satsningar på att ge människor arbetslivsinriktad rehabilitering
              och medicinsk rehabilitering och på att få de olika aktörerna
              i sjukskrivningsprocessen att hålla fokus på återgång i arbete.
              Det borde vara något som Socialdemokraterna bejakade, eftersom
              man säger sig vilja återupprätta arbetslinjen inom hela socialförsäkringen.
            </seg>
            <seg n="7ec1a014">
              Vi har lagt fram en tydlig budget. Den är omfångsrik. Av den
              framgår vad vi vill. Jag skulle vilja återkomma till en debatt
              som vi har haft tidigare. Den rör oppositionens budgetförslag.
              Dem behandlar vi ju också här, även om det kanske blir avslag
              på förslagen från oppositionen.
            </seg>
            <seg n="f9e2b8f2">
              Jag har tidigare debatterat med Veronica Palm och efterlyst besked
              om, eller snarare konstaterat, att Socialdemokraterna nu verkar
              ha accepterat hela sjukförsäkringsreformen med undantag av vad
              som händer när man har förbrukat sina 914 sjukskrivningsdagar.
              Jag funderade på varför det verkar finnas okunskap om det socialdemokratiska
              budgetförslaget. Sedan kom jag på att det kanske finns ett svar
              på det. Det finns nämligen två versioner av den socialdemokratiska
              budgetmotionen som presenterades för ett par månader sedan.
            </seg>
            <seg n="46e6d784">
              Det finns två olika versioner. Den ena versionen var den man
              presenterade inför medierna och delade ut till dem på sin pressträff.
              Det är också den versionen som ligger ute på Socialdemokraternas
              hemsida. Sedan finns det en annan version som man har lämnat in
              hit till riksdagen. De skiljer sig faktiskt åt.
            </seg>
            <seg n="a53c4c21">
              Vad är då skillnaden? Jo, den budgetmotion som man har lämnat
              till medierna och lagt ut på sin hemsida innehåller inte de skarpa
              budgetförslagen. Det måste däremot den motion göra som är inlämnad
              till riksdagen. Nu ska jag förklara vad det är som saknas i Socialdemokraternas
              budget för att man med trovärdighet ska kunna hävda att man inte
              har accepterat sjukförsäkringsreformen. För det är precis det
              man har gjort.
            </seg>
            <seg n="82c3c0cd">
              Precis som med jobbskatteavdraget har man först protesterat och
              sedan accepterat. Skillnaden är att man talar lite mer tyst om
              jobbskatteavdraget. Här försöker man fortfarande få det att framstå
              som att man faktiskt är emot sjukförsäkringsreformen.
            </seg>
            <seg n="4b03c9b3">
              Men om man tittar på s. 97 i Socialdemokraternas budgetmotion
              i den version som är inlämnad till riksdagen, alltså den icke-censurerade
              versionen, står det klart och tydligt under Utgiftsområde 10 vad
              man vill göra inom sjukförsäkringen. Där föreslår man ytterligare
              pengar, 2,3 miljarder, för att höja taket i sjukförsäkringen,
              alltså ersättningsnivåerna till dem som har de högsta inkomsterna.
              Dessutom finns det med 230 miljoner kronor från den omtalade rehabiliteringsmiljarden.
            </seg>
            <seg n="8b117811">
              Inte något av de tre år som tabellen omfattar finns det över
              huvud taget några resurser avsatta för att avskaffa rehabiliteringskedjan.
              Det finns inga resurser avsatta för att bibehålla den tidsbegränsade
              sjukersättningen. Utöver det jag nämnde om rehabiliteringsmiljarden
              och ändringen av ersättningsnivån i sjukpenningen finns det ingenting
              som avviker.
            </seg>
            <seg n="b19682a4">
              Jag kan nämna att vi nu i budgeten överför pengar från den tidsbegränsade
              sjukersättningen till aktivitetsstödet. Det är en del av de 17
              miljarder som vi satsar där.
            </seg>
            <seg n="ffb30cbe">
              Då gör man bedömningen i budgetpropositionen att det är 3,3 miljarder
              som överförs från den tidsbegränsade sjukersättningen, som frigörs,
              när de här personerna omförsäkras.
            </seg>
            <seg n="da2c5c52">
              Och eftersom de pengarna inte finns här i budgeten har alltså
              Socialdemokraterna accepterat att 30 000 personer omförsäkras
              från den tidsbegränsade sjukersättningen till aktivitetsstöd.
            </seg>
            <seg n="5a2e9a33">
              Det är nu det börjar bli intressant. Socialdemokraterna använder
              ju ett annat ord än omförsäkras för att skrämma så många människor
              som möjligt. Men när det gäller 30 000 personer av de 50 000 som
              omförsäkras nästa år Socialdemokraterna får använda det andra
              ordet på egen hand accepterar Socialdemokraterna detta. Det blir
              väldigt ihåligt när man försöker protestera mot den här omförsäkringen
              när man bevisligen har accepterat den, åtminstone merparten av
              den. När det gäller de flesta av dem som omförsäkras tycker Socialdemokraterna
              att det är helt rätt.
            </seg>
            <seg n="d00c3305">
              Jag tror att det är bättre att man talar klartext om detta än
              att man försöker låtsas som att det inte är sant.
            </seg>
            <seg n="ca16814c">
              Jag har nu läst hela s-budgeten, det vill säga den version som
              är inlämnad till riksdagen och inte den censurerade version som
              är lämnad till journalisterna och som finns på hemsidan. Då står
              det klart att Socialdemokraterna, precis som när det gäller jobbskatteavdraget,
              först har protesterat men sedan accepterat.
            </seg>
            <seg n="1d9abdb4">
              I praktiken står man bakom nästan hela sjukförsäkringsreformen,
              med undantag av det som gäller för dem som har förbrukat sina
              914 sjukpenningdagar. Det är klart som korvspad. Det går inte
              att hävda något annat.
            </seg>
            <seg n="69909ac6">
              Det är lätt att vara i opposition och medge att allt inte var
              bättre förr och att ständigt kritisera regeringen för allt den
              gör. Att delar av vänsteroppositionen äntligen har kommit till
              insikt om att deras politik för tre år sedan inte fungerade är
              en bra början.
            </seg>
            <seg n="fec4cbe4">
              De har fått insikt om att deras politik var orsaken till att
              människor hamnade i ett permanent utanförskap, att människor hamnade
              i ett svart hål av väntan. Men det räcker inte. Det är på tiden
              att vänsteroppositionen tar ansvar för sina egna tillkortakommanden
              och börjar leverera lite svar.
            </seg>
            <seg n="cedbb109">
              Det är glädjande att Socialdemokraterna, som jag sade, till stora
              delar har accepterat rehabiliteringskedjan och sjukförsäkringsreformen
              och att man ska avskaffa den passiva tidsbegränsade sjukersättningen.
              Men hur ställer sig Miljöpartiet och Vänsterpartiet till detta?
            </seg>
            <seg n="ae5b34c9">
              Hur ställer sig Socialdemokraterna till Miljöpartiets och Vänsterns
              krav på att man ska avskaffa alliansens aktiva socialförsäkringspolitik
              i olika grad och återgå till vad som gällde vid tiden före alliansens
              valseger 2006?
            </seg>
            <seg n="f4f0f389">
              Hur ställer sig Miljöpartiet och Vänsterpartiet till Socialdemokraternas
              krav på att arbetsförmågan ska prövas mot hela arbetsmarknaden
              från första dagen i sjukskrivningen? Själv tycker jag att det
              är helt orimligt. Vissa människor kan inte arbeta det är självklart
              och de ska kunna få sjukersättning.
            </seg>
            <seg n="08d70ab9">
              Vänsteroppositionen enas i sina klagomål mot alliansen men har
              inget gemensamt alternativ till deras tidigare misslyckande. Det
              här visar bara på att alternativet till en enig och stabil alliansregering
              är ett vänsterexperiment. De klagar gärna, men egna besked om
              deras egen politik uteblir.
            </seg>
            <seg n="52a19904">
              Jag ska avslutningsvis tillägga en sak. Av Ronny Olanders inlägg
              skulle man kunna tror att Socialdemokraterna är helt ofelbara,
              att de aldrig har genomfört en reform som har behövt justeras
              i efterhand.
            </seg>
            <seg n="d44aff3d">
              Låt mig kanske nyansera den bilden något och mana till viss ödmjukhet
              framöver. Låt mig ge ett exempel.
            </seg>
            <seg n="e4e88a4a">
              Den förra socialdemokratiska regeringen införde en rätt till
              ersättning för svårt sjuka barn den 1 januari 2005. Sedan visade
              det sig att lagstiftningen hade blivit för restriktiv. Under hösten
              2005 ställdes det en del skriftliga frågor och interpellationer
              här i riksdagen där man tog upp cancersjuka barn med flera som
              var allvarligt sjuka men inte omfattades av den nya lagstiftningen.
            </seg>
            <seg n="9c6687e4">
              Det blev uppenbart att lagen inte stämde med de avsikter som
              man från början hade haft med lagen. Socialdemokraterna reagerade,
              även om det tog tid. Man valde att lösa det via en proposition
              som gjorde att de nya reglerna med de ursprungliga intentionerna
              kunde träda i kraft ett och ett halvt år efter det att lagen hade
              införts den 1 januari 2005, det vill säga justeringarna kom på
              plats den 1 juli 2006.
            </seg>
            <seg n="2705b731">
              Jag vill med detta bara mana till en viss eftertänksamhet och
              ödmjukhet i debatten kring våra socialförsäkringar som kanske
              inte alltid är de lättaste. Jag är säker på att vi alla strävar
              efter att få dem att fungera på ett bra sätt, så att människor
              kan känna sig trygga när de har behov av stöd från dem.
            </seg>
            <seg n="106fac7c">
              Jag ber därmed att få yrka bifall till förslaget i betänkandet.
            </seg>
          </u>
          <note n="2955d9fe">
            Försäkringskassan inkom den 28 februari, drygt ett år efter det
            att lagen infördes, med en delrapport. Man hade gjort en uppföljning
            av hur lagen hade tillämpats under 2005.
          </note>
          <note type="speaker" n="78676c25">
            Anf. 96 GUNVOR G ERICSON (mp) replik:
          </note>
          <u who="unknown" xml:id="i-aca74aadc3a30d4c-3" n="e86db96c">
            <seg n="ccf03272">
              Herr talman! Gunnar Axén gör den moderata ideologin tydlig. Det
              är klart att kostnaderna går ned när färre får rätt till ersättning.
              De pengarna har ni använt till att sänka skatter för män som har
              höga inkomster. Det har lett till att kvinnor har fått lägre ersättningar,
              och färre kvinnor kommer nu att omfattas av försäkringen.
            </seg>
            <seg n="4ae6a754">
              Jag vidhåller att jämställdhet inte är den här regeringens bästa
              gren. Det vet jag, så det tänker jag inte fråga om. Men ni pratar
              om arbetslinjen, att ni vill att alla människor ska få jobb. Ändå
              säger ni nej till Miljöpartiets förslag om flexiblare sjukskrivningsregler
              som gör det möjligt för människor att jobba på deltid utifrån
              den arbetsförmåga de har.
            </seg>
            <seg n="103b8c94">
              Om man till exempel har en arbetsförmåga på 40 procent måste
              man jobba halvtid. Har man en arbetsförmåga på 60 procent måste
              man jobba 75 procent. Eller så är det tvärtom. Man måste vara
              låst till de här hårda reglerna om 25, 50 och 75 procent.
            </seg>
            <seg n="c95866af">
              Jag tycker att det vore väldigt bra om man kunde införa något
              flexiblare regler. Men ni har yrkat avslag på det. Jag har inte
              hört att argumenten har varit uppe i debatten. Därför skulle jag
              gärna vilja höra med Gunnar Axén om han ändå kan se att det finns
              en fördel med att ha individuella bedömningar och inte så dogmatiska
              tidsgränser som ni faktiskt har infört.
            </seg>
          </u>
          <note n="46a3e18a">
            Anf. 97 GUNNAR AXÉN (m) replik:
          </note>
          <u who="unknown" xml:id="i-416073e60f3b0511-3" n="e86db96c">
            <seg n="7e298633">
              Herr talman! Att det är flest kvinnor som berörs, när vi pratar
              om sjukförsäkringen, beror ju på att två tredjedelar av dem som
              är sjukskrivna är kvinnor.
            </seg>
            <seg n="b41ef622">
              Jag beklagar att det förhåller sig på det sättet. Det har också
              från regeringens sida satsats extra resurser på forskning om varför
              det är en sådan snedfördelning mellan kvinnor och män. Det är
              nämligen någonting som vi måste komma till rätta med.
            </seg>
            <seg n="67265594">
              Jag tror också att det är viktigt med inrättandet av Inspektionen
              för socialförsäkringen, som bland annat kommer att undersöka och
              belysa den här typen av skillnader i sjukförsäkringen.
            </seg>
            <seg n="c00c70f6">
              Kvinnor och män ska behandlas lika inom ramen för sjukförsäkringen.
              Om kvinnor de facto arbetar i sämre arbetsmiljöer och därmed drabbas
              mer av ohälsa än män är det självklart också ett problem som måste
              angripas.
            </seg>
            <seg n="74ae7f58">
              När det gäller lönenivåerna i samhället tycker jag, som säkerligen
              Gunvor G Ericson också gör, att det ska vara lika lön för lika
              arbete. Allt annat är oacceptabelt. Därmed får man också sjukpeng
              beroende på vilken lön man har. Men lika lön för lika arbete är
              en självklarhet.
            </seg>
            <seg n="95f05947">
              Satsningen på rehabiliteringsgarantin är utformad på det sättet
              att den är inriktad på de stora diagnosgrupperna. Det handlar
              om rörelseorganen och lättare psykiska diagnoser. Där är kvinnorna
              än mer överrepresenterade än i hela sjukförsäkringen, bland sjukskrivningarna.
            </seg>
            <seg n="a167808a">
              När det gäller att ha mer flexibla sjukskrivningsnivåer är det
              något utskottet har uttalat sig till förmån för tidigare. Det
              upprepas i betänkandet, om jag inte missminner mig. Det är mycket
              text att komma ihåg.
            </seg>
          </u>
          <note type="speaker" n="177c4905">
            Anf. 98 GUNVOR G ERICSON (mp) replik:
          </note>
          <u who="unknown" xml:id="i-aca74aadc3a30d4c-4" n="e86db96c">
            <seg n="840fbcf9">
              Herr talman! Miljöpartiets budgetmotion innehåller ett förslag
              om flexibla sjukskrivningsregler. Vi föreslår att man ska ta bort
              de strikta gränserna med 25, 50 och 75 procent.
            </seg>
            <seg n="58e0ef86">
              Det finns också en gemensam reservation från de rödgröna. Vi
              lyfter fram att det skulle vara en möjlighet att titta på det.
              Men den motionen är inte tillstyrkt av er i den moderata partigruppen,
              inte av något av de andra partierna heller i majoriteten.
            </seg>
            <seg n="4b9bd74a">
              Alltså är det med ord ni säger att ni är för det, men ni medverkar
              inte till att det genomförs. Det tycker jag är olyckligt, för
              det skulle kunna vara ett förslag som bidrar till att människor
              får en mer individuell bedömning än vad som sker nu.
            </seg>
            <seg n="f5b2f0fb">
              Visst har det forskats om varför det är så stor skillnad mellan
              kvinnors och mäns sjukskrivning. Det finns mycket i det som SKL
              tog fram när det gäller sjukvårdens bemötande av kvinnor och män.
              Fortfarande får inte kvinnor och män anpassad behandling utifrån
              att de är olika rent biologiskt.
            </seg>
            <seg n="fdadfa66">
              Det handlar också om att 90-talets stora neddragningar och omorganisationer
              på arbetsplatser till stora delar drabbade kvinnor. Det finns
              en stor ofrivillig deltidsarbetslöshet som drabbar kvinnor. Vi
              har en könssegregerad arbetsmarknad, mycket mer än någon annanstans
              i Europa. Där gör ni ingenting.
            </seg>
          </u>
          <note n="b6222740">
            Anf. 99 GUNNAR AXÉN (m) replik:
          </note>
          <u who="unknown" xml:id="i-416073e60f3b0511-4" n="e86db96c">
            <seg n="3593f5aa">
              Herr talman! När det gäller att kunna vara sjukskriven mer flexibelt
              eller på fler nivåer än de 25, 50, 75 och 100 procent som finns
              i dag är det lite märkligt att Gunvor G Ericson står och argumenterar
              för en sådan reform nu när budskapet under nästan hela dagen har
              varit att man ska stoppa upp reformerna. Det har varit för stora
              reformer i sjukförsäkringen. Lägg moratorium på detta! Backa bandet!
              Gå tillbaks till hur det var tidigare!
            </seg>
            <seg n="15a1b11c">
              Så kommer man och föreslår ytterligare en reformering av sjukförsäkringen.
              Låt oss ta en sak i taget! Jag tycker att det finns anledning
              att fundera på om det är möjligt att införa fler sjukskrivningsnivåer.
              Jag tror att det kan vara en bra idé. Men vi måste ta rätt saker
              i rätt tid. Vi kanske ska se till att den sjukförsäkringsreform
              som vi nu har genomfört får sätta sig ordentligt innan ytterligare
              stora förändringar görs.
            </seg>
          </u>
          <note type="speaker" n="29608f60">
            Anf. 100 RONNY OLANDER (s) replik:
          </note>
          <u who="ronny_olander_ce0a70" xml:id="i-68e17724eaa7145c-2" n="8f32bf54" next="i-be85788490a04f9d-2">
            <seg n="2ce724d3">
              Herr talman! Gunnar Axén efterlyser lite mer ödmjukhet. Det kan
              han ha rätt i på många sätt. Han kanske tänker på när vi tar de
              fyra stora utgiftsområden vi har på sju minuter i socialförsäkringsutskottet.
              Det har blivit en ny jargong i vårt socialförsäkringsutskott.
              Vi hinner inte ens yrka på våra förslag förrän borgarsidan yrkar
              avslag. Vi vet inte ens vad vi har yrkat på. Är det den typen
              av ödmjukhet herr ordförande efterlyser blir det knepigt.
            </seg>
            <seg n="ee6ba112">
              Gunnar Axén börjar med de 140 om dagen. Du var inte inne då precis,
              men jag erbjuder dig än en gång att du ska få material som riksdagens
              utredningstjänst har tagit fram. Jag vill bara nämna några siffror.
            </seg>
          </u>
          <note n="9cc8a859">
            År 1991 det var ni som styrde då var det 134 om dagen. År 1992
            var det 158 som fick förtidspension, sjukersättning aktivitetsersättning
            heter det numera. År 1993 var det 169, 1994 var det 131, och sedan
            hoppar vi fram till 2006. Då var det 125. Sedan var det 122 och
            nu 90. Det kommer att bli 0 så småningom.
          </note>
          <u who="ronny_olander_ce0a70" xml:id="i-be85788490a04f9d-2" n="8f32bf54" prev="i-68e17724eaa7145c-2">
            <seg n="189a1f16">
              Sluta med det talet! När man räknar ut det var det för oss i
              snitt 137, för er 133. Jag vill bara fråga dig en enda sak. Varför
              kallar ni människor som får ersättningar från våra försäkringssystem
              för bidragstagare? Det vill jag gärna veta.
            </seg>
            <seg n="b0accaff">
              Jag vill också veta varför det inte blev någon socialförsäkringsutredning.
              Där kunde vi kanske ha mötts på något sätt och hittat fram så
              att folk vet vad som händer under hand. Regeringar kommer och
              går. Förhoppningsvis får ni reda på det 2010 också.
            </seg>
            <seg n="2f91cc2e">
              Så länge ni behandlar människor kollektivt och inte enskilt tror
              jag och hoppas att rehabkedjorna och de kollektiva behandlingarna
              åker till det runda arkivet efter den 19 september 2010.
            </seg>
            <seg n="65f82a80">
              Herr talman! Det känns verkligen som att Ronny Olander är ödmjukheten
              personifierad. Jag skulle vilja komma till en överenskommelse
              med Ronny Olander. Jag svarar på hans frågor i min slutreplik
              om han svarar på den här frågan:
            </seg>
            <seg n="d850a55f">
              Hur kan det komma sig att Socialdemokraterna säger sig vara emot
              sjukförsäkringsreformen, rehabiliteringskedjan, tidsgränser och
              avvecklingen av den tidsbegränsade sjukersättningen när det inte
              finns ett enda tecken eller spår av detta i Socialdemokraternas
              budgetförslag?
            </seg>
            <seg n="b84ed798">
              Nu pratar jag om det budgetförslag som är inlämnat till riksdagen
              och inte den censurerade version som har varit i medierna. Varför
              finns det inte en krona avsatt under något av de kommande tre
              åren i Socialdemokraternas budget som täcker upp för det faktum
              att man säger sig vara emot rehabiliteringskedjan, utfasningen
              av den tidsbegränsade sjukersättningen och de fasta tidsgränserna
              i sjukförsäkringsreformen?
            </seg>
            <seg n="4fbad7b3">
              Varför finns det inte något spår av detta? Det går inte att säga
              en sak i talarstolen och sedan skriva något helt annat i budgeten.
              Ronny Olander, svara mig på den frågan så ska jag svara dig på
              dina frågor!
            </seg>
          </u>
          <note n="890f096e">
            Anf. 101 GUNNAR AXÉN (m) replik:
          </note>
          <note type="speaker" n="c17b23f3">
            Anf. 102 RONNY OLANDER (s) replik:
          </note>
          <u who="ronny_olander_ce0a70" xml:id="i-c82559a0c9315014-2" n="8f32bf54">
            <seg n="730d4cee">
              Herr talman! Jag tackar för den komplimangen om ödmjukhet. Det
              är inte ofta jag får höra det, men jag känner att det träffade
              rätt och säkert.
            </seg>
            <seg n="b92881be">
              Du har stämt träff med Veronica Palm och ska reda ut de frågor
              som hon redan har svarat på. Ta den träffen och klara ut det!
            </seg>
            <seg n="6e297db9">
              Finn Bengtsson som är läkare var här innan och berättade att
              det var sju gånger farligare att vara i passiva åtgärder. Då sade
              jag till honom som jag säger till er: Nu har ni 70 000 fler i
              utanförskap med ert sätt att räkna. Hur kan det vara så att arbetslösheten
              ökar och tillväxten sjunker under Fälldinregeringen, Carl Bildt-regeringen
              och Fredrik Reinfeldt-regeringen? Det kan inte bara vara internationella
              kriser som drabbar Sverige just vid de här olika tidpunkterna.
            </seg>
            <seg n="15a12aa8">
              Vad gäller rehabilitering vill jag säga att under de år vi hade
              förtroendet att leda landet tillsammans med Vänsterpartiet och
              Miljöpartiet de gröna satte vi upp ett mål om att halvera ohälsotalet
              från 2002 till 2008 med aktiva åtgärder, med rehabilitering i
              olika former. Det var alltifrån Dagmar, Finsam, Socsam, Frisam
              och nu Finsam 2 så att säga. Vi har lagt åtskilligt med pengar
              på det.
            </seg>
            <seg n="7b5c9831">
              Om vi får förtroendet efter september 2010 kommer vi att fortsätta
              med den klara inriktningen att sätta människan i centrum och att
              se till att människor är välkomna tillbaka till arbetslivet. Men
              vi respekterar dem som arbetat hårt och ännu inte blivit 65 år.
              De ska få en acceptans, de som har svårt att över huvud taget
              leva sitt dagliga liv.
            </seg>
            <seg n="4a92a707">
              (Applåder)
            </seg>
          </u>
          <note n="aaa12700" type="speaker">
            Anf. 103 GUNNAR AXÉN (m) replik:
          </note>
          <u who="gunnar_axen_cbd501" xml:id="i-d8cf67bab66281c0-3" n="dab36f1e">
            <seg n="3c798ce0"/>
            <seg n="97b6a8ab">
              Herr talman! Jag har upprepade gånger under dagen frågat företrädare
              för Socialdemokraterna hur man med så högt tonläge säger sig vara
              emot sjukförsäkringsreformen, rehabiliteringskedjan och avvecklingen
              av den tidsbegränsade sjukersättningen. Man protesterar mot hela
              sjukförsäkringsreformen.
            </seg>
            <seg n="c5033ff8">
              Jag har ställt frågan hur det kan komma sig att man gör det och
              i detta höga tonläge. För när man tittar i Socialdemokraternas
              budgetmotion finns det inte en enda krona avsatt under de kommande
              tre åren för att finansiera det som man påstår sig vilja.
            </seg>
            <seg n="a7b2149e">
              Där finns pengar avsatta för att höja ersättningarna för den
              som är sjuk, för dem som har de högsta inkomsterna. Där finns
              några hundra miljoner från den så kallade rehabiliteringsmiljarden.
            </seg>
            <seg n="b6280f14">
              Man säger att man är emot rehabiliteringskedjan, men man avsätter
              inte pengar för att ta bort den. Man säger att man är emot avvecklingen
              av den tidsbegränsade sjukersättningen för de 30 000 som, med
              Socialdemokraternas språkbruk, utförsäkras efter årsskiftet, men
              man avsätter inte en enda krona för att kunna säga nej till detta.
              Man säger en sak i talarstolen, i medierna, i debatter, men det
              finns inte en enda krona avsatt i budgeten för att finansiera
              det man påstår sig vara för.
            </seg>
            <seg n="a5558537">
              Sanningen är den att Socialdemokraterna har gjort samma sak med
              sjukförsäkringsreformen som med jobbskatteavdraget. Man har protesterat
              när det har införts, men sedan har man accepterat när det väl
              är gjort. Detta framgår med all önskvärd tydlighet för den som
              tittar lite närmare på Socialdemokraternas budgetmotion, och då
              menar jag inte den censurerade version som har delats ut till
              medierna och som finns på Socialdemokraternas hemsida utan den
              som är inlämnad här i riksdagen.
            </seg>
            <seg n="4a92a707">
              (Applåder)
            </seg>
          </u>
          <note n="c510fe72">
            11 § Beslut om ärenden som slutdebatterats vid dagens sammanträde
          </note>
          <note n="ecad7cde">
            Punkt 1
          </note>
          <note n="ae4564bc">
            Punkt 2
          </note>
          <note n="182859fe">
            Övriga punkter
          </note>
          <note n="39653bc1">
            12 § (forts. från 10 §) Socialförsäkringsområdet (forts. SfU1)
          </note>
          <note type="speaker" n="0175ae78">
            Anf. 104 SOLVEIG ZANDER (c):
          </note>
          <u who="solveig_zander_bb1f11" xml:id="i-fd33fa1fee75ead7-1" n="41f8dd4e">
            <seg n="2bfa7686">
              Herr talman! Det är den ekonomiska tryggheten vid sjukdom och
              handikapp som vi ska fortsätta med nu. Det som det då handlar
              om i allra högsta grad är den nya sjukförsäkringsreformen och
              rehabiliteringskedjan. Jag tänker uppehålla mig lite vid detta
              och sedan ta upp en del andra punkter som står i detta betänkande.
            </seg>
            <seg n="248a345a">
              När det gäller rehabiliteringskedjan vill jag säga att det är
              den största reformen och, som jag menar, den bästa reformen som
              vi har tagit beslut om under den här mandatperioden. Det är någonting
              som den socialdemokratiska regeringen tidigare under ledning av
              sin förra partiordförande hade svårt att få igenom. Man ville
              förändra sjukförsäkringen även då, men man klarade inte av det.
              Man fick inte tillräckligt mycket bifall från sina nuvarande kamrater.
            </seg>
            <seg n="8236dd2e">
              Det är ett systemskifte vi är inne på, för det handlar om en
              rehabiliteringskedja. Det handlar om att sätta rehabiliteringen
              i första rummet. Det är någonting som Centern har stridit för
              i många år. Vi vill gå från passiva sjukskrivningar till en möjlighet
              att få rehabilitering och återgå till ett jobb. Vi vill se till
              det friska i stället för till det sjuka, och det är det den här
              nya sjukförsäkringen handlar om.
            </seg>
            <seg n="2e70c7f6">
              Vi är övertygade om att när man har sett vad resultatet av den
              här reformen blir, och det kommer man att göra när den sista länken
              i kedjan är klar efter den 1 januari, då kommer man att se syftet
              och meningen med rehabreformen. Då finns det ingen tvekan om att
              svenska folket kommer att tycka att det är oerhört bra.
            </seg>
            <seg n="086cba56">
              Det trygghetssystem som vi har framför oss och som vi har gjort
              är en trygghet för arbetstagare. För företagare finns det inte
              samma trygghetssystem, och det tar man upp i betänkandet. Skälet
              till att det är viktigt att också få ett trygghetssystem för företagare
              är att de i dag inte vågar eller vill satsa på att bli företagare.
              De vill och vågar inte heller anställa av rädsla för att de inte
              skulle klara det om någon blev sjuk.
            </seg>
            <seg n="cf22e326">
              Vi behöver ju fler företag, för det är företagen som gör att
              vi kan få fler människor i arbete och att vi också kan behålla
              det välfärds- och trygghetssystem som vi nu har. Därför har vi
              i det här betänkandet visat på att man från regeringens sida nu
              kommer att genomföra flera punkter för att förbättra för företagarna.
              Man kommer att rätta till jämförelseinkomsten så att den sjukpenninggrundande
              inkomsten för företagare blir bättre. Man kommer att titta över
              och också komma med förslag om att det ska bli möjligt för företagare
              att själva bestämma över karenstiden. Man vill också att det under
              uppbyggnadsskedet av ett företag ska vara möjligt att bibehålla
              underlaget för det som utgjorde den sjukpenninggrundande inkomsten
              när man hade en anställning.
            </seg>
            <seg n="427ae8e6">
              Man vill också titta på sjuklönekostnaderna, som är en stor del
              för små företagare, så att det skapas ett högkostnadsskydd. Dessutom
              vill man att den tillfälliga föräldrapenningen ska få en annan
              beräkningsgrund, som företagare inte förlorar på när de är hemma
              och tar hand om sina barn. Det blir tydligare, det blir förutsägbart
              och det blir valfritt. Det är det som företagarna behöver för
              att vi ska få fler företag och fler som blir anställda. Det är
              oerhört viktigt för vårt samhälle.
            </seg>
            <seg n="ff09984f">
              Rehabiliteringskedjan har tydliga avstämningsgränser. Det har
              vi hört i debatten tidigare, och det är viktigt.
            </seg>
            <seg n="b97b904d">
              Det är också viktigt att vi ser till att vi får snabba rehabiliteringsinsatser.
              Där har vi problem i dag. Landstingen klarar inte av att ge rehabilitering
              och insatser tillräckligt snabbt. De köer som vi ärvde av den
              förra regeringen är fortfarande för långa. Men alliansregeringen
              har gjort mycket på det här området, och vi är beredda att göra
              ytterligare insatser för att komma till rätta med köerna.
            </seg>
            <seg n="0b23b5ad">
              Ett sätt är att konkurrensutsätta landstingets sjukvård. Det
              är precis det vi nu gör. Vi möjliggör för människor att själva
              välja var de vill bli listade och få sin sjukvård. Att konkurrensutsätta
              innebär att det inte är en enda person som kan ge vård, en enda
              instans som kan ge vård och rehabilitering utan flera. Dessutom
              bibehåller vi den sjukvårdsmiljard som den förra regeringen införde
              för att ge morötter till landstingen så att sjuktalen kan sänkas.
              Det är ett bra sätt att jobba på.
            </seg>
            <seg n="9e1da2fb">
              Jag förstår inte hur man från den socialdemokratiska vänsterkartellen
              kan prata om inkomstbortfall och höja ersättningsnivåerna inom
              sjukförsäkringen. Vilka gynnar det? Inte är det de med låga inkomster
              som får någon högre inkomst eller de som har ersättningar som
              får någon högre ersättning, tvärtom.
            </seg>
            <seg n="4d923b98">
              I det här betänkandet berörs också företagshälsovården. Hur viktig
              den är har vi också varit inne på i debatten tidigare och att
              man nu har avsatt pengar i nästa års budget för att direkt kunna
              ge ersättningar till företagshälsovården så att den kan verka.
              Det är viktigt för att vi ska få ett livsvänligt arbetsliv, som
              Centern talar mycket för och jobbar för. Får vi en företagshälsovård
              som också kan bli primärvård kan man lösa problemen med detsamma
              de dyker upp för den anställde. Det betyder också att företagarna
              blir mer benägna att ansluta sig till företagshälsovården, vilket
              gynnar alla. Det gynnar den som är anställd och det gynnar också
              företagaren som snabbt får tillbaka sin anställde om denne är
              sjuk. Det är oerhört viktigt.
            </seg>
            <seg n="723b3ebb">
              Till detta kommer ett förstärkt, jag säger förstärkt, bidrag
              och ersättningar till arbetsplatsanpassningar och till lönebidrag.
              Tidigare i debatten i dag har jag hört tvärtom, men faktum är
              att budgeten innehåller förstärkningar just på de områdena, och
              det är oerhört viktigt.
            </seg>
            <seg n="5b168125">
              Den evidensbaserade behandling som gäller rörelseorganen och
              de lättare psykiska besvären har vi hört om. Det är ofta detta
              som kvinnor är sjukskrivna för. Den behandlingen har en rehabgaranti,
              och det är viktigt.
            </seg>
            <seg n="6be8c21a">
              Det handlar också om att det finns fler behandlingsformer som
              är värda att använda sig av men som i dag inte har evidens. Från
              Centerns sida har Lennart Levi, som är professor emeritus, förutom
              att han också är centerpartistisk riksdagsledamot, och jag drivit
              att vi ska starta en akademi, ett råd, med sakkunniga personer,
              som professorer inom sjukvård och forskning. Det ska få en möjlighet
              att bli ett rådgivande organ som ska hjälpa ministern och departementet
              att godkänna sådana former av behandling som ännu inte har blivit
              evidensbaserade.
            </seg>
            <seg n="d2666d1f">
              För ett par dagar sedan fick vi ett halvt löfte från ministern
              om att det fanns pengar som kunde avsättas till denna akademi
              för att möjliggöra att vi får fler behandlingsformer som är viktiga
              för att ge människor möjlighet att komma tillbaka till arbetslivet.
            </seg>
            <seg n="19dbe6f8">
              När jag nu pratar om Centern och vad Centern har för ambitioner
              i det här sammanhanget vill jag också ta upp Arbetsförmedlingen
              och Försäkringskassan. I mitt förra inlägg, tidigare i dag, sade
              jag att man självklart blir orolig när man ska byta från en myndighet
              till en annan. Det är självklart. Vi i Centern har i flera år
              skrivit motioner och också fattat beslut på våra stämmor om att
              vi vill att de här två myndigheterna ska bli en myndighet. Vi
              vill ha en arbetslivsförsäkring. I det sammanhanget har Miljöpartiet
              också kommit på den lysande idén. Det är ju intressant att höra
              att man med emfas driver detta från Miljöpartiets sida. Det är
              oerhört viktigt.
            </seg>
            <seg n="54834f25">
              Jag vill också ta upp det som i det här betänkandet handlar om
              intygsskrivande. Man säger att det är angeläget att intygen som
              skrivs till Försäkringskassan tolkas på rätt sätt. Men det kan
              ju inte vara meningen, det kan definitivt inte Socialdemokraterna
              och vänsterkartellen tycka, att vi ska lagstifta om hur intygen
              ska se ut som ska gå mellan läkarna och Försäkringskassan. Det
              måste ju vara de parterna som tillsammans formar ett intyg som
              stämmer överens med det de vill få fram och som går att tolka.
              Det här är ingenting som lagstiftaren ska göra.
            </seg>
            <seg n="1023fa14">
              Dessutom måste jag säga att avstyrkandet av att sjukgymnaster
              ska få skriva intyg är väldigt viktigt. Varför ska en sjukgymnast
              kunna skriva ett intyg när inte en arbetsterapeut, en psykolog
              eller en kurator ska göra det? Nej, det ska vara en instans, en
              yrkesgrupp som ska ha intygsskrivandet och det är läkare. Så ska
              det vara för att rättssäkerheten ska vara möjlig och för att det
              ska bli tydligt. Det är väldigt viktigt.
            </seg>
            <seg n="8f852132">
              Jag måste också avslutningsvis, herr talman, ställa en fråga
              till Socialdemokraterna. Man pratar om att vi är på väg mot en
              diagnostiserande sjukförsäkringsreform som tar hänsyn till diagnoser.
              Det vi hade tidigare var heller inte bra. Det var Adriana Lender,
              Försäkringskassans generaldirektör, som nämnde att hon kunde tycka
              att man var på väg mot det. Hur skulle Socialdemokraterna vilja
              att man formulerade sig för att bli tydlig i lagstiftning och
              förarbeten? På vilket sätt ska man uttrycka sig för at inte nämna
              en diagnos, inte bli för luddig och för att det inte ska bli för
              rättsosäkert? Det skulle för mig vara oerhört intressant att höra.
            </seg>
          </u>
          <note n="bf43498d">
            Med det, herr talman, vill jag yrka bifall till förslaget i betänkandet
            och avslag på samtliga reservationer.
          </note>
          <note type="speaker" n="83decf1a">
            Anf. 105 ULF NILSSON (fp):
          </note>
          <u who="ulf_nilsson_b08371" xml:id="i-10d340b699682d54-4" n="84af051e">
            <seg n="bb2db9c4">
              Herr talman! Det har varit en lång debatt om socialförsäkringarna
              i dag. Delvis går debatterna in i varandra, även om det är konkreta
              förslag om vad som händer efter nyår vi debatterar. Lite upprepning
              får det bli när vi talar. Den entusiast som råkar vara ledig i
              dag och sitter framför tv:n eller webb-tv:n från kl. 10 i morse
              och fram till 1617 på eftermiddagen får väl acceptera en del upprepningar.
              Men jag ska försöka vara ganska kortfattad.
            </seg>
            <seg n="0386db6f">
              Socialförsäkringar har för oss som folkpartister och liberaler
              alltid spelat en viktig roll. Det kanske har att göra med att
              man tidigt trodde på fri konkurrens, människors rörlighet och
              så vidare men samtidigt hade den socialliberala traditionen. För
              att ett modernt kapitalistiskt samhälle ska fungera är det viktigt
              att det finns en trygghet som gör att människor klarar oväntad
              sjukdom, oväntad arbetslöshet och så vidare. Vi har en lång tradition
              av att jobba med socialförsäkringar. Vår utgångspunkt är att det
              ska vara en rimlig ersättningsnivå för alla och samtidigt en aktiv
              rehabiliteringsprocess. Passiva sjukskrivningar är inte bra för
              samhällets ekonomi, men framför allt inte för de enskilda människorna.
              Vi fyra allianspartier tycker att vi har nått det målet tillsammans.
              Det har blivit en bra modell.
            </seg>
            <seg n="3fcebe58">
              Bakgrunden är det som har upprepats flera gånger under dagens
              debatt: Massor av människor skickades i utanförskap under många
              år med maximum runt år 2005. Många människor som egentligen hade
              arbetsförmåga förtidspensionerades. Detta drabbade ofta även riktigt
              unga människor, som borde ha ett helt aktivt liv framför sig.
              I stället för att tidigt få rehabilitering, hjälp och arbetsträning
              lämnades många människor åt sitt öde.
            </seg>
            <seg n="6761b6e2">
              Vi i alliansen har nu infört ett system med krav på tidiga insatser
              för den som blir sjukskriven. Sammanlagt avsätter vi ungefär 17
              extra miljarder för tidig och aktiv rehabilitering, som vi ser
              i budgeten här. Tidigare kunde det gå månader innan den sjuke
              fick kontakt med rehabiliteringen. Nu märker vi att kontakten
              uppstår tidigare och att hjälpen och stödet kommer tidigare. Den
              första kontakten ska ske så snart som möjligt, allra senast inom
              någon månad. Vi har tydliga tidsgränser som tvingar behandlande
              part och Försäkringskassan och uppmuntrar den sjukskrivna att
              ta ställning till hur behandlingen har gått och vad man ska planera
              för fortsättningen.
            </seg>
            <seg n="1dabe1bc">
              Det handlar också om möjligheten att prövas mot olika arbeten,
              först hos arbetsgivaren, så småningom mot hela arbetsmarknaden.
              Viktigt att konstatera är att arbetsgivaren har exakt samma ansvar
              som tidigare. Men arbetstagaren har fått ett något stärkt anställningsskydd
              genom möjligheten att få tjänstledigt för att pröva annat arbete.
              Det har under många årtionden funnits en regel att arbetsgivaren
              har rätt att säga upp en anställd om det inte finns arbetsuppgifter.
              Det kan sammanhänga med sjukdom. Men nu har alltså rätten att
              pröva ett annat arbete tillkommit.
            </seg>
            <seg n="7d31a131">
              Vi har också tagit bort den tidigare regeln om att obligatoriskt
              pröva förtidspension efter tolv månaders sjukpenning. De runt
              500 000 personer som i det tidigare systemet parkerades i förtidspension
              har nu fått en andra chans genom frikostiga regler. De kan pröva
              att jobba och ha förtidspensionen, eller sjukersättningen som
              det egentligen heter, vilande bakom sig. De kan gå tillbaka till
              den om de känner att de inte kan arbeta. Det är en fantastisk
              möjlighet och ett slags ursäkt till dem som drabbades av slappa
              förtidspensioneringar. Denna regel gäller också vilket gläder
              mig som boende i Skåne om man till exempel studerar på andra sidan
              Sundet eller i ett annat nordiskt land. Det gäller studier och
              arbete och är en mycket bra reform.
            </seg>
            <seg n="702dd3e8">
              Under förmiddagen konstaterade vi att man gör en ordentlig uppföljning
              efter två och ett halvt års sjukskrivning. Då blir det ganska
              många som kommer att omförsäkras, som vi har sagt flera gånger
              här i dag, som alltså i stället för att gå hemma och få sjukpeng
              kommer att pröva arbetsinriktad rehabilitering i den utsträckning
              de orkar med. Undantag finns i det vi nyligen beslutade om för
              dem som är sjuka och behöver vård, för dem som är psykiskt sjuka
              och för dem som riskerar att försämra sin hälsa och sin tillfrisknandemöjlighet
              om de deltar.
            </seg>
            <seg n="1f14ad09">
              Detta är en fantastisk möjlighet. Vi har redan sagt att Försäkringskassan
              tror att ungefär 70 procent har möjlighet att komma tillbaka genom
              aktiv arbetsrehabilitering. Samtidigt måste vi ha respekt för
              människor som har varit borta två och ett halvt år från arbetsmarknaden.
              Även om de börjar bli friska är det inte lätt att inrätta sig
              i arbetets vanliga rutiner och delta i det. Man behöver hjälp,
              stöd, introduktion, handledning och individuella samtal och få
              pröva sig fram och se hur mycket man orkar för att successivt
              höja det.
            </seg>
            <seg n="1c194e94">
              Som sagt är det viktigt och självklart att människor ska ha rätt
              till sjukpenning när de är sjuka. Samtidigt är det viktigt att
              vi drar en gräns för vad sjukförsäkringen används till. Den ska
              användas till att ersätta förlorad inkomst vid sjukdom. Den ska
              inte användas som ett allmänt bidrag. Det är en försäkring, inte
              ett bidrag. Men om den används som ett allmänt bidragssystem för
              människor som har svårt att försörja sig är det inte en sjukförsäkring
              utan någonting annat. Jag tror att man behöver diskutera och renodla
              den gränsen.
            </seg>
            <seg n="07e938e3">
              Jämställdhet har nämnts här. Jag ska göra en liten utvikning.
              Jag har läst en rapport som kom från en forskare, en professor
              i sociologi i Lund, för ungefär två år sedan. Hon konstaterar
              att kvinnor är i tydlig majoritet när det gäller långtidssjukskrivningar.
              Hon diskuterar fram och tillbaka vad detta har att göra med, om
              det helt enkelt beror på att det är kvinnoyrken och så vidare.
              Men hennes ganska utförliga forskning som omspänner ungefär 20
              år visar att kvinnor är överrepresenterade i alla yrken bland
              dem som förtidspensioneras och blir långtidssjukskrivna. Värst
              drabbas dock kvinnor som är i arbetaryrken, alltså icke-akademiska
              yrken. De drabbas värre. Men i alla yrken drabbas kvinnor mer.
            </seg>
            <seg n="0ba22a05">
              Rapporten kom 2007 eller 2008, i alla fall innan de nya reglerna
              hade börjat gälla. Namnet på denna vetenskapliga rapport är intressant
              med tanke på att Socialdemokraterna numera använder det ordet
              om våra förslag och lagar. Namnet är kort och gott Sjukskrivning
              som utsorteringsmetod . Det är det sammanfattande omdömet om det
              system som rådde och Socialdemokraternas principer för sjukförsäkring.
            </seg>
            <seg n="d3e3020b">
              Trots att vi har olika politiska uppfattningar och många olika
              tankar om lösningar tror jag att vi kan enas om att detta är ett
              problem, oavsett vad vi tillhör för parti. Forskaren anser att
              systemet i sig är diskriminerande, eftersom det särskilt i dåliga
              tider medför att kvinnor kommer bort från arbetsmarknaden. Det
              är roligt att regeringen satsar på forskning om kvinnors roll
              på arbetsmarknaden och så vidare nu. Vi får följa det arbetet.
              Det är viktiga och svåra frågor.
            </seg>
            <seg n="30f686de">
              Vi har också, vilket framgår i budgeten, gjort en del insatser
              för att Försäkringskassan ska fungera bättre. De har fått beslutsstöd
              i ärendehandläggningen och arbetar själva vidare efter all kritik
              som de har fått, bland annat av Justitieombudsmannen, med att
              förbättra rutinerna vid beslut.
            </seg>
            <seg n="aa4ac15b">
              Utskottet har visat att vi tycker att det är viktigt att Försäkringskassan
              fungerar. Ett enigt utskott har bett regeringen göra en översyn
              av hur Försäkringskassan skaffar fram underlag för sina beslut.
              Tidigare har det riktats kritik mot Försäkringskassans dåliga
              bemötande av allmänheten, och regeringen har därför tillsatt en
              inspektion för socialförsäkringarna och dessutom formulerat ett
              serviceåtagande.
            </seg>
            <seg n="c689b6fa">
              Dessutom har regeringen tillsatt och det gläder mig eftersom
              jag har drivit frågan tidigare i riksdagen i bland annat enskilda
              motioner en snabbutredning för att pröva och föreslå en modell
              för ekonomisk kompensation till människor som drabbas av försenade
              utbetalningar eller försenade beslut. Det är inte bara fråga om
              enskilda människor utan även att myndigheter ska tvingas utge
              kompensation vid en försening av utbetalningar.
            </seg>
            <seg n="1d2c4bf2">
              Andra saker som aviseras i budgetpropositionen är, som bland
              annat Solveig Zander nämnde, tydliga förbättringar för företagare
              med möjlighet att själv välja bland annat antal karensdagar och
              att beräkna sjukpenningen till en nivå mer lik löntagarens.
            </seg>
            <seg n="4f4b2929">
              Regeringen säger också att man vill gå vidare och utveckla den
              finansiella samordning som har visat sig fungera så bra, det vill
              säga samarbete mellan Försäkringskassan, sjukvården, Arbetsförmedlingen
              och så vidare. Man talar om att försöka vidga arbetet och göra
              det möjligt att gå över länsgränser. Ibland är det viktigt det
              har gått sakta, men nu börjar intresset att öka att inte hålla
              på revirgränser mellan penninginsatser som ska hjälpa människor
              tillbaka till ett aktivt arbete.
            </seg>
            <seg n="250ce768">
              Fortfarande är det både önskvärt och möjligt att vi snart ska
              tillsätta en bred utredning om socialförsäkringarna. Regeringen
              nämner i budgetpropositionen att den ska tillsättas. Det är synd
              att den inte har tillsatts tidigare, men det är ingen katastrof
              eftersom det här är ett långsiktigt arbete. Även om utredningen
              hade tillsatts för ett år sedan hade det inte stoppat den politiska
              processen. Jag är övertygad om att trots att vi har olika uppfattningar
              i diverse enskilda beslut är målet för en sådan utredning att
              hitta det vi har en samsyn om. Precis som i fråga om pensioner
              är det viktigt att huvuddragen i socialförsäkringssystemen är
              hållbara. Därför är det också viktigt, tycker Folkpartiet, att
              en sådan utredning är öppen och förutsättningslös. Man ska inte
              på förhand bestämma vad som ska eller inte ska utredas.
            </seg>
            <seg n="e1fe49e7">
              Jag har sagt en felaktig sak här i talarstolen i dag, nämligen
              att jag skulle bli kortfattad. Jag har tvärtom dragit över min
              aviserade tid. Det hade jag inte kunnat föreställa mig, och jag
              beklagar det. Avslutningsvis, herr talman, vill jag upprepa att
              socialförsäkringar är viktiga för att vi ska ha ett fungerande
              modernt samhälle, inte minst sjukförsäkringen. En människa som
              drabbas av svår sjukdom ska inte samtidigt direkt behöva börja
              grubbla på om hon måste byta lägenhet eller sälja sitt hus för
              att pengarna inte räcker. Men hon ska inte heller behöva sitta
              hemma och passivt vänta på att få hjälp för att komma tillbaka.
              Med alliansens politik som helhet skapar vi fler och snabbare
              vägar tillbaka.
            </seg>
          </u>
          <note n="687c6416">
            Jag yrkar bifall till förslaget i betänkandet.
          </note>
          <note type="speaker" n="9a6799e4">
            Anf. 106 RONNY OLANDER (s) replik:
          </note>
          <u who="ronny_olander_ce0a70" xml:id="i-c82559a0c9315014-3" n="8f32bf54">
            <seg n="8e04311a">
              Herr talman! När vi pratar om pensionsreformen känns det nästan
              som att en samling andar svävar över oss: Bo Könberg, Ingela Thalén,
              Maj-Inger Klingvall och Margit Gennser med flera var med och genomförde
              reformen. Det här föranleder mig att ställa en fråga till Ulf
              Nilsson. Jag tänker på Bo Könberg som så framgångsrikt gentemot
              Göran Persson vann och han kunde utropa: Äntligen! Jag undrade
              själv hur han fick Göran Persson att gå med på detta just en socialförsäkringsutredning.
              Ni har tagit upp detta tre gånger, och nu i regeringsdeklarationen.
              Då tror man att det ska bli allvar och att ni ska komma till skott.
              Jag läste intervjun i tidningen Riksdag &amp; Departement att det
              skulle göras en massa saker först.
            </seg>
            <seg n="0e04640d">
              Varför, Ulf Nilsson, blev det ingen utredning? Det skulle jag
              bra gärna vilja veta. Likadant nämnde du i ditt tal rimliga ersättningsnivåer.
              Jag har tidigare lärt känna Folkpartiet som det parti som drog
              en lans för att fackföreningar skulle bildas tillsammans med arbetarrörelsen.
              Men under mina 15 år här i riksdagen har jag noterat att den tiden
              är helt försvunnen. Nu talar man om fackföreningar på ett helt
              annat sätt.
            </seg>
            <seg n="2d86b3bb">
              Ni har talat om rimliga ersättningsnivåer. Vad är en rimlig ersättningsnivå?
              Ni har tidigare pratat om inkomstbortfallsprincip. Har ni släppt
              den? Ulf Nilsson slirar in på frågan om allmänt bidrag och sjukpenning.
              Är det därför ni kallar dem för bidragstagare eftersom ni tycker
              att det är fråga om ett allmänt bidrag? Är det därför det hela
              har glidit över? Det känns märkligt. Jag hade lite större tro
              på Folkpartiet, men ni har kanske gjort höger om som man fick
              göra i det militära. Det får ni i så fall fundera på.
            </seg>
          </u>
          <note type="speaker" n="106b5ce8">
            Anf. 107 ULF NILSSON (fp) replik:
          </note>
          <u who="ulf_nilsson_b08371" xml:id="i-10d340b699682d54-5" n="84af051e">
            <seg n="8a4fd3af">
              Herr talman! När det gäller frågan om ersättningsnivån är det
              ingen hemlighet att Folkpartiet tycker av många skäl som vi inte
              ska argumentera om nu att det är bra att många får en stor del
              av sin inkomst ersatt i försäkringssystemet.
            </seg>
            <seg n="12b84112">
              Samtidigt får man tänka på många saker när en stor reform ska
              genomföras. Sjukförsäkringsreformen som alliansen har genomfört
              är en jättesatsning för att få människor tillbaka till arbete.
              Dessutom har man gjort en prioritering så att de människor som
              fick avstå en höjning av sin ersättningsnivå är de som har det
              bäst de har ofta egna försäkringar som täcker upp. Den helheten
              accepterade vi. Men rent principiellt och inför framtiden har
              Folkpartiet fortfarande inställningen att en stor majoritet av
              befolkningen ska få omkring 80 procent i ersättning.
            </seg>
            <seg n="3a6a9776">
              Men man ska aldrig vara låst i detaljer, och det här paketet
              som vi kom överens om var bra. De som fick finna sig i att vänta
              på höjd ersättning var de som ändå har det ganska bra. Samtidigt
              kombinerades detta med en aktiv satsning på att hjälpa människor
              tillbaka. Vi känner oss nöjda med det. Vår principiella inställning
              är den som Ronny Olander tog upp.
            </seg>
            <seg n="38636f8a">
              Även om Göran Persson sade att han skulle tillsätta en utredning
              och även om Bo Könberg utropade Äntligen! blev det ingen utredning.
              Jag kan naturligtvis inte svara på varför regeringen inte valde
              att prioritera detta under förra året. Det står klart och tydligt
              här att utredningen kommer, och jag litar på att den kommer. Jag
              hoppas att den kommer så snart som möjligt. Det råder inget tvivel
              om att vi alla är överens om att det ska tillsättas en bred socialförsäkringsutredning.
              Den ser jag fram emot.
            </seg>
          </u>
          <note type="speaker" n="3b927765">
            Anf. 108 RONNY OLANDER (s) replik:
          </note>
          <u who="ronny_olander_ce0a70" xml:id="i-c82559a0c9315014-4" n="8f32bf54">
            <seg n="eb04b1cd">
              Herr talman! Hur mycket är en stor del av sjukpenningen? Är det
              80 procents ersättning som 80 procent av befolkningen ska ha,
              eller vad är det fråga om? Du berör ett av de svåra problemen
              när du säger att det finns de i samhället som har skaffat sig
              egna försäkringar. Det är just det som är problemet. När inte
              alla är med i samma försäkring utan de som finns i toppen som
              har mest skaffar sig egna försäkringar, säger de att de inte vill
              betala till två system. De har fixat sin barnomsorg för barnen,
              äldreomsorgen för gamla mamma och privata försäkringar för sjukdom
              och arbetslöshet. Ska de betala till två system? De får gärna
              klara sig själva.
            </seg>
            <seg n="d3809833">
              Ni har tidigare stått upp för detta, Ulf Nilsson. Det är märkligt.
              Visst måste man ibland kompromissa när man håller ihop med det
              gäng du har valt du hör hemma där men själva grundprincipen är
              att de inte vill betala till två system.
            </seg>
            <seg n="e623cb8d">
              När Bo Könberg sade Äntligen! tillsatte Göran Persson, en mycket
              klok och förståndig man, Anna Hedborg som utredare. Det var den
              utredning som Cristina Husmark Pehrsson fick i sin hand hösten
              2006. Jag försökte läsa ur förstudien till den parlamentariska
              utredning som skulle sättas i sjön, där vi lugnt och metodiskt
              kan gå igenom på vilka punkter vi är oense och vilka genomträngande
              punkter som finns så att folk vet över tid vad de ska få i a-kassa,
              föräldraförsäkring, sjukpenning, rehabilitering och så vidare.
            </seg>
            <seg n="9a8e227a">
              Där fanns alla möjligheter, som ni angav tre gånger. Ni har det
              ju förspänt på insidan, så ni borde väl veta. Flera av er har
              nu i tre och ett halvt år sagt att den är på väg. Det är precis
              som med den vandrande vålnaden Fantomen, alla pratar om honom
              men ingen har sett honom.
            </seg>
          </u>
          <note type="speaker" n="34c9fdc0">
            Anf. 109 ULF NILSSON (fp) replik:
          </note>
          <u who="ulf_nilsson_b08371" xml:id="i-10d340b699682d54-6" n="84af051e">
            <seg n="8e4f795e">
              Herr talman! Vi har fått en utredning till av samma utredare,
              Arbetsförmågeutredningen, så vi har börjat få ett bra underlag
              att utgå ifrån. Det finns många intressanta frågeställningar och
              tankar som kommer fram där att diskutera när vi väl tillsätter
              den parlamentariska utredningen.
            </seg>
            <seg n="31aabcd2">
              Jag får väl vidhålla, och så är det i alla sammanhang, att regeringen
              är självständig när det gäller deras uppgifter. Oavsett vilken
              regering det är kan regeringen ibland göra andra prioriteringar
              när det gäller tidtabeller och så vidare. Men vi har fått ett
              löfte, och det står i budgetpropositionen att den ska komma. Jag
              ser fram emot det. Bland annat med de sakkunnigutredningar som
              finns i bakgrunden tror jag att det finns goda förutsättningar
              för att det blir ett intressant utredningsarbete, men den är något
              som kommer att vara över tid. Det hade aldrig varit aktuellt med
              en utredning som skulle bli färdig den här mandatperioden, utan
              det är en utredning som kommer att få jobba, jag kan inte säga
              hur länge men ganska länge.
            </seg>
            <seg n="1eec9c24">
              När det gäller ersättningsnivåer finns det inga skarpa gränser.
              I princip har jag sagt vad Folkpartiet står för, men huruvida
              ersättningsnivån ska vara exakt 81 procent eller 79 procent går
              det inte att låsa sig vid. Samma sak är det när det gäller hur
              stor procent av befolkningen som ska ha ett tak där hela inkomsten
              beräknas. Där har väl aldrig, vad jag vet, Socialdemokraterna
              föreslagit att hundra procent av Sveriges befolkning ska ha 80
              procent av hela sin inkomst. Det är gränser som får diskuteras,
              men vi ställer upp på själva grundtanken att den absolut större
              delen av befolkningen ska ha runt 80 procent av sin inkomst i
              grundsjukförsäkringen och att man successivt ska höja taken. Men
              det är också väldigt mycket annat som behöver prioriteras och
              göras.
            </seg>
            <seg n="7251d335">
              Jag tror att Ronny Olander bara får erkänna och förstå att det
              inte finns några absoluta gränser som man ska låsa sig vid här,
              för då kan man aldrig nå några kompromisser.
            </seg>
          </u>
          <note type="speaker" n="af1b6b95">
            Anf. 110 LARS GUSTAFSSON (kd):
          </note>
          <u who="lars_gustafsson_079038" xml:id="i-8ee738cd7d9a0caf-1" n="2593c207" next="i-48d9e2efe9319154-1">
            <seg n="2fdf2b5d">
              Herr talman! Vi från Halland vill alltid vara lite för oss själva,
              så jag kanske kommer att bryta mönstret lite i de allmänna inläggen
              med tanke på att jag kommer sent in i debatten och mycket redan
              är sagt.
            </seg>
            <seg n="c7b9d6a1">
              Jag tänker börja med ett citat från Kristdemokraternas principprogram.
              Där står det: Vi lever i en ofullkomlig värld. En värld där människan
              ständigt finns i ett spänningsfält mellan ont och gott. Tanken
              om människans ofullkomlighet pekar därför på något typiskt mänskligt.
              Alla människor begår misstag. Vi kallar detta för ofullkomlighetstanken.
            </seg>
            <seg n="e0a978f1">
              Herr talman! Denna debatt har med råge bekräftat denna kristdemokratiska
              princip. Det är också därför som vi kristdemokrater vet att det
              behövs lagar, regler och begränsningar inom bland annat socialförsäkringssystemen.
              Och regelverken måste bejaka att människor återförs till egenförsörjning
              så långt möjligt, men med ett skyddsnät för dem som är oförmögna
              att arbeta.
            </seg>
            <seg n="2d8a2612">
              Det kommer alltid att finnas gränser för försäkringarna, även
              om en del av oppositionen i sina inlägg vill antyda något annat.
              Det kan också med fog hävdas att gränslöshet skulle vara direkt
              skadligt för försäkrade och försäkringssystemet. Här vill jag
              återigen hänvisa till ofullkomlighetstanken. Detta ofrånkomliga
              faktum är inte populärt att tala om i politiska sammanhang med
              tanke på att man inte vill stöta sig med väljarna. Dock är det
              sannolikt få väljare som skulle rösta på en kandidat som öppet
              förespråkade gränslöshet i allt.
            </seg>
            <seg n="e4128051">
              Herr talman! För att förstå en aktuell situation måste man ha
              kännedom om historien. Här kan gårdagens inslag i Aktuellt om
              sjukförsäkringens historia rekommenderas som en bakgrund till
              dagens debatt. Debatten om socialförsäkringarna fordrar också
              kunskap om bakgrunden till förslag och beslut om förändringar.
              Debatten om sjukförsäkringarna är ett gott exempel på detta. Här
              skulle man kunna travestera ordstävet att det sista som överger
              en människa är hoppet och säga att det första som överger en politiker
              är minnet. I det här sammanhanget kan man få uppfattningen att
              regeringar under tidigare mandatperioder alltför mycket fördjupat
              sig i den amerikanske deckarförfattaren Raymond Chandlers roman
              The Big Sleep , Den stora sömnen .
            </seg>
            <seg n="a076e491">
              När alliansregeringen nu genomför nödvändiga strukturella förändringar
              för att få en försäkringsmässig sjukförsäkring ägnar oppositionen
              sig åt skyttegravskrig med lågt sikte för att vinna enkla politiska
              poäng. Om man verkligen brytt sig när man hade makten hade många
              långa sjukskrivningar och förtidspensioneringar kunnat undvikas.
            </seg>
            <seg n="b3ba524f">
              Vad som hänt de senaste åren är egentligen att exempel efter
              exempel kommit upp till ytan som konfirmerar hur tidigare regeringar
              valt att inte omförsäkra men väl slutförsäkra tiotusentals människor,
              ofta mot deras vilja, till ett permanent utanförskap i obegränsade
              sjukskrivningar och förtidspensioner.
            </seg>
            <seg n="69ae587e">
              För några veckor sedan kontaktades jag av ännu en person som
              mot sin vilja slutförsäkrats till en sjukersättning. Tack vare
              alliansens regeländring, som möjliggör för personer med sjukersättning
              att åter prova på ett arbete utan att riskera sin ersättning,
              kan denna person nu söka sig ut på arbetsmarknaden. Han tänker
              börja med några timmars arbete om dagen för att därefter finna
              en lämplig nivå på sitt arbete utifrån sin förmåga. Hittills har
              drygt 12 000 personer med obegränsad sjukersättning ansökt om
              att få nyttja denna möjlighet, vilket visar på en människosyn,
              tycker jag, som alliansen står för.
            </seg>
            <seg n="77ed127a">
              Man kan utifrån principiella skäl hävda att detta strider mot
              vissa grundläggande socialförsäkringsmässiga principer. I denna
              nya möjlighet för människor som ibland hamnat i ett permanent
              utanförskap väger det för mig tyngre att man ger dessa personer
              en ny chans till ett deltagande i samhället.
            </seg>
            <seg n="1c647ee6">
              Samma grundläggande tankegång finns bakom svårt sjuka människors
              rätt till obegränsad sjukpenning, en fråga som varit aktuell den
              senaste tiden. Här har alliansen prestigelöst valt att tydliggöra
              lagstiftningen när det framkom att reglerna tolkades tvärtemot
              vad som är intentionerna i riksdagens beslut.
            </seg>
            <seg n="a8eb7ed2">
              Herr talman! Oppositionen föreslår något som man kallar för en
              dörr in, har jag hört. Detta är nog väl tänkt, men problemen kvarstår
              då det liksom tidigare tydligen inte finns någon dörr ut. Det
              viktigaste i nuläget är att personer med sjukskrivning får rehabilitering
              för att komma tillbaka till arbetslivet. I detta sammanhang vill
              jag lyfta fram vikten av en fungerande vårdkedja där behövande
              kan få vård i tid. Regeringen, med Göran Hägglund i spetsen, har
              nu beslutat att införa en nationell vårdgaranti med krav på landstingen
              att erbjuda vård och finansiera den utom eller inom det egna landstinget
              med klara rättigheter för patienten. Detta styrker alliansens
              ambitioner att ge människor vård i tid.
            </seg>
            <seg n="7ed3411d">
              Det något märkliga har uppstått här att man talar om diagnostiserad
              sjukförsäkring. Jag kan inte förstå detta. Samtidigt hävdar man
              med fog, till och med från Socialstyrelsen, att beslutsstöden
              har varit väldigt viktiga för sjukskrivningsprocessen. Ändå vill
              man ha en individuell bedömning. Jag förstår inte hur man tänker
              sig den situationen. Det är dock så att Försäkringskassan inte
              bedömer sjukförmågan, som vi hörde, utan de bedömer arbetsförmågan.
              Det tror jag att ingen här egentligen vill ändra på.
            </seg>
            <seg n="5cae7d26">
              Regeringen har genomfört omfattande resursförstärkningar till
              kommuner, landsting och övriga, samtidigt som miljardbelopp har
              satsats på rehabiliteringsinsatser, företagshälsovård, finansiell
              samordning etcetera. Stora resurser har också avsatts till Arbetsförmedlingen
              för arbetsrehabilitering, coachning och insatser för att främja
              återgång till arbete.
            </seg>
            <seg n="f9afbb6e">
              Som vi debatterade i föregående ärende kommer ett tredje steg
              i jobb- och utvecklingsgarantin att införas med särskilda insatser
              för personer som inte kan återgå till ordinarie arbetsmarknad.
            </seg>
            <seg n="3e4b8701">
              Herr talman! En ofta avgörande länk i hur den ekonomiska delen
              i sjukförsäkringen fungerar är samverkan och samförståndet mellan
              vården och Försäkringskassan. Förutom att Riksrevisionen återkommande
              påpekar brister i läkarintygen, i underlag för beslut och i handläggningen
              får jag ofta kontakt med medborgare som är upprörda och bekymrade
              över hur deras ärenden handlagts. Man kan givetvis inte dra några
              definitiva slutsatser av detta, men nog är det ändå bekymmersamt
              exempelvis när en person inte kan få redovisat grunderna för beslutet
              utan måste gå andra vägar för att få kännedom om desamma. Med
              denna kunskap om behovet av kompletteringar får han eller hon
              sedan rätt vid en förnyad ansökan.
            </seg>
            <seg n="3bac0f9c">
              Vid dagens möte i socialförsäkringsutskottet framförde representanter
              för både Försäkringskassan och Socialstyrelsen att läkarintygen
              till beslutsunderlag i flera fall inte gett tillräcklig information
              för ett korrekt beslut. Det finns uppenbart anledning att förbättra
              situationen som i och för sig inte har något med lagstiftning
              att göra.
            </seg>
            <seg n="aab5a147">
              Jag vill här lyfta fram den nya Arbetsförmågeutredningen av Anna
              Hedborg. Där talas om ett bedömningsteam som jag tror bättre skulle
              kunna fånga upp vad läkarprofessionen skriver och därmed borga
              för ett riktigt beslut från början.
            </seg>
            <seg n="77e8ad89">
              Det förtjänar att nämnas att alliansen nu prestigelöst gör ett
              förtydligande och justerar undantagsreglerna för personer med
              allvarliga sjukdomar när det visat sig att tolkningen av gällande
              regler blivit snävare än vad som avsetts vid lagstiftningen. Fler
              utsatta personer kommer därmed att omfattas av detta regelverk.
            </seg>
            <seg n="a56c3c26">
              Jag vill också lyfta fram småföretagarnas försäkring. För att
              fler unga ska våga satsa på att vara egenföretagare, och inte
              bara arbetstagare, behöver vi se över sjukförsäkringen och de
              allmänna socialförsäkringarna för småföretagarna. Man vill inte
              riskera alltför mycket genom att gå från en sysselsättningsform
              till en annan.
            </seg>
            <seg n="1eacad6e">
              Jag vill också slå ett slag för satsningen på företagshälsovården
              som jag tror kommer att vara en viktig nyckel om den kommer på
              plats. Jag använder mig själv av företagshälsovården när jag behöver
              hjälp.
            </seg>
            <seg n="17d568ae">
              Det finns ett antal frågor och förslag man kan kommentera, exempelvis
              mer flexibla nivåer i sjukskrivningen. Det är något som vi kristdemokrater
              länge har förespråkat och som är bra. Men denna och många andra
              frågor kommer att hanteras av den kommande socialförsäkringsutredningen.
              Jag tror att det bästa är att utreda frågorna i samklang med andra
              gränsdragningar och att de får hänskjutas dit.
            </seg>
            <seg n="f40f3e3f">
              Höjt bostadstillägg för förtidspensionärer med så kallad SA kommer
              också att finnas med bland förslagen.
            </seg>
            <seg n="9501a5b3">
              Jag finner ingen anledning att gå vidare med detaljer som tidigare
              talare redan redogjort för. Jag yrkar bifall till utskottets förslag.
            </seg>
          </u>
          <note n="8333cbfc">
            Anf. 111 HELENA RIVIÈRE (m):
          </note>
          <u who="lars_gustafsson_079038" xml:id="i-48d9e2efe9319154-1" n="2593c207" prev="i-8ee738cd7d9a0caf-1">
            <seg n="78eec6a6">
              Herr talman! Utgiftsområde 10 heter alltså Ekonomisk trygghet
              vid sjukdom och handikapp. Jag tänker uppehålla mig vid reformeringen
              av sjukförsäkringen som oppositionen har debatterat hela dagen.
              Reformeringen var nödvändig. Det behövdes krafttag för att upprätta
              sjukförsäkringen igen för att kunna bevara den på sikt. Den var
              illa ute; det tror jag att varenda svensk inser. Målen med försäkringen
              är ekonomisk trygghet för de försäkrade, en effektiv arbetslinje,
              ett mer rättssäkert utnyttjande och kortare sjukskrivningar.
            </seg>
            <seg n="2da4658c">
              Nu uppslukas intresset av undantagen från tidsgränserna. Av debatten
              skulle man kunna tro att regeringen består av en hop sadister
              som har som mål att plåga och pina människor. Människosyn, säger
              oppositionen, och insinuerar att regeringen inte hyllar principen
              om alla människors lika värde. Det är kalla handen, stupstockar,
              utsorteringar och piskor. Den typen av demagogi är förfalskningar.
              Det är ovärdigt parlamentariker även utanför kammaren. Skrämselpropaganda
              och nidbilder är ovärdigt.
            </seg>
            <seg n="54fd47c2">
              Sant är att somliga verkligen har drabbats på ett sätt som självklart
              inte var meningen. Det håller på att rättas till. Rehabiliteringskedjan
              fungerar. Dyker det upp nya slamkrypare rättar vi till dem också.
            </seg>
            <seg n="91ff0854">
              För att få proportionerna mellan utbetalningar och avslag rätt
              vill jag påminna om att Försäkringskassan fattar 15 miljoner beslut
              varje år. Av dem ifrågasätts 3 procent inte mer än så. Det som
              betalas ut är ofantliga summor, mer än 94 miljarder. De tunga
              posterna är sjukpenning, rehabiliteringspenning och förtidspensioner.
              Jag tycker att man kan tala om förtidspensioner igen, nu när det
              bara gäller dem som inte har någon arbetsförmåga alls.
            </seg>
            <seg n="3265aba5">
              Sista länken i rehabiliteringskedjan är alltså på plats. Det
              handlar om ett försiktigt steg in på arbetsmarknaden för människor
              med funktionsnedsättningar och långvariga sjukskrivningar. Arbetsförmedlingen
              får extraresurser i tre år för att hjälpa dessa människor ut ur
              isoleringen.
            </seg>
            <seg n="d4c05d7d">
              Rehabiliteringskedjan är inriktad på människors drivkrafter att
              använda sin arbetsförmåga. När man hör oppositionen kan man tro
              att välfärdspolitikens mål är att ha kvar så många som möjligt
              så länge som möjligt i försäkringen.
            </seg>
            <seg n="4a350cf0">
              Fokus ligger på tidiga aktiva insatser de första tre månaderna.
              Det är då den medicinska rehabiliteringen är verksam. Längre fram
              i sjukskrivningsprocessen är det ofta för sent. I början av processen
              samverkar Försäkringskassan med hälso- och sjukvården och längre
              fram i förloppet med Arbetsförmedlingen.
            </seg>
            <seg n="76d3d040">
              Arbetsförmedlingen har nu 30 000 nya deltagare med aktivitetsstöd
              i arbetslivsinriktad rehabilitering.
            </seg>
            <seg n="02afd33a">
              Alliansregeringen satsar 1 miljard om året på rehabilitering
              i tre år framåt. Socialdemokraterna talar mycket om rehabilitering,
              men de satsar inte mycket. De satsar totalt 1 miljard under tre
              år på vad de kallar riktig rehabilitering. Läser man noga förstår
              man att riktig rehabilitering är arbetslivsinriktad rehabilitering.
              Den riktiga rehabiliteringen ska sättas in redan från början,
              sägs det. Visserligen är det viktigt, herr talman, att ta vara
              på människors arbetsförmåga. Men att skicka ut sjuka i arbetslivsinriktad
              rehabilitering de första tre månaderna kan väl inte vara rätt.
            </seg>
            <seg n="7eabb0a5">
              När alliansregeringen tillträdde var antalet personer med sjuk-
              och aktivitetsersättning, eller förtidspension, 557 000. I oktober
              i år hade antalet med SA sjunkit med 50 000. Minskningen anses
              bero på det nya regelverket. Kostnaderna har sjunkit i motsvarande
              mån.
            </seg>
            <seg n="d728c08a">
              Inspektionen för socialförsäkringen, ISF, har framhållit att
              den bortre parentesen i sjukförsäkringen har effekt på människors
              benägenhet att söka arbete. Socialdemokraterna säger sig driva
              arbetslinjen. Arbetslinjen bör förstärkas, säger de. Men var är
              deras arbetslinje? Vari består deras arbetslinje? Frågorna infinner
              sig eftersom de vill ta bort den bortre gränsen för rätten till
              sjukpenning. De vill att rätten till sjukpenning ska vara oändlig.
              De vill höja både sjukpenningen och taket i sjukförsäkringen.
              Budskapet är hög ersättning hur länge som helst.
            </seg>
            <seg n="97c4f2c8">
              Lägg därtill 10 procent i avtalssjukpenning och människor är
              väl försörjda i försäkringen med 90 procent av sin inkomst. Det
              är inte jag som har hittat på detta, utan det var Socialförsäkringsutredningen
              som framhöll att allmän och avtalad försäkring tillsammans bestämmer
              försäkringens värde.
            </seg>
            <seg n="3f8bc228">
              Frågan är: Hur förstärks arbetslinjen av maximal sjukpenning
              hur länge som helst?
            </seg>
            <seg n="1d5d66b2">
              Med den politiken är vi på väg tillbaka till en sjukförsäkring
              i sönderfall. Om vi tror att långa sjukskrivningar skadar, vilket
              all tillgänglig kunskap talar för, får vi påspädning av nya skaror
              som kommer att ha lika svårt att försörja sig som de som hittills
              har levt på försäkringar år ut och år in.
            </seg>
            <seg n="239f3c12">
              Veronica Palm erkänner att det fanns brister i den förra försäkringen
              och rekommenderar att vi återvänder dit!
            </seg>
          </u>
          <note n="6b0a21dd">
            Fru talman! Jag yrkar bifall till förslaget i betänkandet och
            avslag på reservationerna.
          </note>
          <note type="speaker" n="6256002a">
            Anf. 112 MARIANNE WATZ (m):
          </note>
          <u who="unknown" xml:id="i-606ae5b278a546fa-1" n="e86db96c">
            <seg n="6c26cd76">
              Fru talman! Tidigare fungerade sjukförsäkringen som en parkeringsplats
              för problem som den inte var avsedd för. Det uttalade socialdemokraten
              Anna Hedborg, tidigare sjukförsäkringsminister. Det har citerats
              tidigare under debatten.
            </seg>
            <seg n="56ce69c6">
              Det var en sjukförsäkring som rullade på utan mål och utan mening,
              konstaterade Riksrevisionen i en rapport 2007. En reform var nödvändig,
              och under 2008 har en omfattande reformering av sjukförsäkringen
              skett där inriktningen har varit att ge drivkrafter för att ta
              till vara individens arbetsförmåga, förbättra stödet för individen
              och erbjuda fler vägar tillbaka till arbete.
            </seg>
            <seg n="387bc94d">
              Regeringen har vidtagit en rad åtgärder och satsningar som redan
              har belysts här i debatten varför jag bara nämner dem. Det är
              rehabiliteringskedja, rehabiliteringsgaranti, sjukvårdsmiljard,
              företagshälsovårdsutveckling, möjlighet för förtidspensionärer
              med permanent sjukersättning att pröva sin arbetsförmåga utan
              att mista rätten till sjukersättning, nationell handlingsplan
              för återgång i arbete och höjning av bostadstillägg för förtidspensionärer.
            </seg>
            <seg n="90b4f36e">
              Oppositionen har olika sjukförsäkringsförslag, men med det gemensamt
              att de vill höja ersättningsnivåerna och återgå till passivitet
              och parkering, som Anna Hedborg talade om.
            </seg>
            <seg n="620f847a">
              Jag ska koncentrera mig på Vänsterpartiets förslag.
            </seg>
            <seg n="5df1ee82">
              Vänstern utgör en av de tre i den konstellation som aspirerar
              på regeringsmakten. Förslaget kan komma att väga tungt i en eventuell
              gemensam valplattform.
            </seg>
            <seg n="269c4653">
              Lars Ohly säger i sin motion att regeringens politik är ett experiment
              med sjuka människor som syftar till att pressa ned lönerna på
              arbetsmarknaden genom att öka arbetskraftsutbudet.
            </seg>
            <seg n="0f5c83e8">
              Så ser Vänstern på att hjälpa människor att komma tillbaka i
              arbete med de möjligheter det ger till bättre inkomst, delaktighet
              och gemenskap.
            </seg>
            <seg n="90364b17">
              Det låter som ett oroväckande ideologiskt ställningstagande.
              Ska arbetskraftsutbudet regleras med sjukförsäkring? Ska inte
              sjukskrivna lämna sjukförsäkringen när de kan arbeta?
            </seg>
            <seg n="da1cf210">
              Vänstern vill slopa rehabkedjan och ta bort tidsgränserna i sjukförsäkringen,
              det vill säga den satsning som nu pågår med att skräddarsy hjälp
              åt individen att komma tillbaka i arbetsgemenskap och delaktighet.
            </seg>
            <seg n="1f8d29ff">
              Lars Ohly avvisar snäva tidsgränser trots att all forskning visar
              att tre månader är den gräns efter vilken återgång till arbete
              blir svårt och tröskeln blir högre att komma över.
            </seg>
            <seg n="2f53ceb4">
              Efter tre månader i rehabiliteringskedjan ska arbetsgivaren undersöka
              möjligheten att erbjuda andra arbetsuppgifter. Den gränsen och
              möjligheten avvisar alltså Vänstern i sanning en björntjänst åt
              den sjukskrivne.
            </seg>
            <seg n="26f273b6">
              Under den föregående regeringen har människor i åratal lämnats
              åt sitt öde och parkerats i en försäkring som har kunnat rulla,
              om man bortser från den höga aktivitet som rådde i fråga om att
              förtidspensionera bort människor från hjälp och stöttning. Det
              är verkligen inte att visa empati. Vänstern vill återgå till den
              ordningen.
            </seg>
            <seg n="e43360fe">
              Ingen människa blir friskare av fattigdom, säger Vänstern och
              höjer ersättningsnivåerna. Det gör även s och mp i denna rullande
              sjukförsäkring.
            </seg>
            <seg n="1c700248">
              Ingen blir friskare av att parkeras och av att tiden rullar på
              i utanförskap.
            </seg>
            <seg n="2ad71e43">
              Vilka ideologiska glasögon man än sätter på sig måste man låta
              fakta tala. Sedan slutet av 90-talet har utanförskapet hållit
              sig omkring en miljon människor som försörjs med ersättning från
              trygghetssystemen.
            </seg>
            <seg n="22b30365">
              När regeringen tillträdde 2006 uppbar 554 000 personer sjuk-
              och aktivitetsersättning, det vill säga var förtidspensionerade.
              Dessutom hade ca 80 000 varit sjukskrivna i mer än ett år.
            </seg>
            <seg n="ff46d294">
              Sverige var ett av de länder som hade högst sjukfrånvaro bland
              OECD-länderna. År 2007 låg sjukfrånvaron bland anställda i åtta
              studerade europeiska länder på ungefär samma nivå i snitt. Sjukfrånvaron
              i Sverige låg 36 procent högre. Trots att sjukfrånvaron minskat
              i Sverige de senaste åren låg den 36 procent högre än den genomsnittliga
              frånvaron i de studerade länderna.
            </seg>
            <seg n="a3ddca31">
              Reformer var nödvändiga och borde ha genomförts av den föregående
              regeringen, men då hände inte mycket. Det är den passiviteten
              som oppositionen nu borde beklaga, och man borde i likhet med
              OECD ge sitt stöd åt vad som nu har genomförts och genomförs.
            </seg>
            <seg n="95134d8e">
              Den internationella samarbetsorganisationen OECD har studerat
              sjukförsäkringen i 13 länder och presenterat sina slutsatser i
              en rapport. I rapporten nämns bland annat behovet av tidiga aktiva
              rehabiliteringsinsatser och ekonomiska drivkrafter för återgång
              till arbete.
            </seg>
            <seg n="7f7ceaf0">
              Sveriges sjukförsäkringsreform ligger helt i linje med OECD:s
              rekommendationer för vad som behöver göras.
            </seg>
            <seg n="bc25a5b5">
              Fru talman! Vänstern vill riva upp den genomförda reformen, slopa
              tidsgränser och höja ersättningsnivåer och ersättningstak. Vänstern
              är ensamt bland oppositionspartierna om att vilja återinföra den
              tidsbegränsade sjukersättningen, det vill säga lämna sjuka utan
              stadigvarande nedsatt arbetsförmåga åt en parkering i sjukförsäkringen.
              Man vill slopa karensdagen som är ett inslag av ett visst mått
              av självrisk i försäkringen och som inte drabbar personer med
              ofta återkommande problem eftersom det finns ett allmänt högriskskydd.
            </seg>
            <seg n="e34aa2dd">
              De sparar visserligen genom att avvisa den så kallade sjukskrivningsmiljarden
              som ska stimulera landstingen att ge sjukskrivningsfrågor högre
              prioritet och utveckla sjukskrivningsprocessen. I motsats till
              Vänstern tycker jag att det är bra att ge bonus till landsting
              som håller ohälsotalet nere.
            </seg>
            <seg n="6d7b785c">
              Det bör vara ett landstings uppgift att arbeta för att sjukskrivningstiderna
              inte ska vara längre än vad patientens tillstånd kräver. Det är
              ju någonting bra.
            </seg>
            <seg n="73bde67d">
              Vänstern anser att nedsättning av socialavgifterna ökar klyftorna
              på arbetsmarknaden och avvisar de sänkningar av arbetsgivaravgifterna
              som har gjorts för att underlätta för ungdomar, långvarigt arbetslösa
              och sjuka att komma in på arbetsmarknaden.
            </seg>
            <seg n="77f9c6e9">
              Arbetet med att göra sjukförsäkringen mer försäkringsmässig och
              åstadkomma mer enhetliga bedömningar som inte varierar efter plats
              och region vill Vänstern bryta genom att återinföra försäkringsnämnderna
              för att ge facklig förankring och ta hänsyn till lokal kännedom.
            </seg>
            <seg n="6378ff23">
              Vänsterns förslag kostar 6 miljarder mer än regeringens och ger
              inga incitament att uppmuntra människor med arbetsförmåga att
              arbeta.
            </seg>
            <seg n="788db420">
              Vi svenskar har hög levnadsstandard, bra utbildning och många
              valmöjligheter i livet. Dessutom finns Sverige bland de länder
              som har den lyckligaste befolkningen enligt en OECD-undersökning
              i år. Sverige ligger inte som nummer ett, men i toppen. Det rimmar
              inte med att vara världens sjukaste folk.
            </seg>
            <seg n="6f49c748">
              Fru talman! Vi ska ha en sjukförsäkring som ger trygghet och
              vi ska ta till vara individens arbetsförmåga, förbättra stödet
              för individen och erbjuda fler vägar tillbaka till arbete.
            </seg>
          </u>
          <note n="4debc4c5">
            Jag yrkar bifall till förslaget i betänkandet och avslag på reservationerna.
          </note>
          <note n="6415a9a5">
            Anf. 113 SIW WITTGREN-AHL (s):
          </note>
          <u who="unknown" xml:id="i-8534b038287ec5a0-1" n="e86db96c">
            <seg n="62ee95ef">
              Fru talman! Jag börjar med att instämma i Ronny Olanders anförande
              och yrkande.
            </seg>
            <seg n="c985b8cf">
              Denna regering gick till val på att minska utanförskapet. Ändå
              har vi 70 000 fler i utanförskap nu än när ni kom till makten.
            </seg>
            <seg n="5f89ea00">
              När ni kom till makten sade statsministern i sin första regeringsdeklaration,
              som jag redan har sagt, att man skulle tillsätta en socialförsäkringsutredning.
            </seg>
            <seg n="30e8869c">
              Nästan alla på den borgerliga sidan senast var det Solveig Zander
              har här frågat: Vad tycker Socialdemokraterna? Vad är era förslag?
            </seg>
            <seg n="b7017a9c">
              Hade ni varit intresserade hade er statsminister tillsatt en
              socialförsäkringsutredning. Vi väntade på den år ett. Men då sade
              ni att det inte blir någon därför att vi krävde att förtidspensionärernas
              pensionspengar skulle betalas in. Det kostade 1,7 miljarder. Efter
              det har statsministern två gånger till upprepat att det ska bli
              en socialförsäkringsutredning. Men det har det inte blivit.
            </seg>
            <seg n="3fc6a89c">
              Varför är det så viktigt? Jo, när man gör utredningar som ger
              breda politiska lösningar skickar man också ut till svenska folket
              att vi som politiker också kan göra breda överenskommelser för
              att människor ska veta vad som gäller i fråga om försäkringar
              och framtiden.
            </seg>
            <seg n="87ee15c6">
              Men det är man inte intresserad av från de borgerliga partierna.
              Man står här och säger att man har genomfört de största förändringarna
              genom tiderna i sjukförsäkringen. Ja, men man har inte haft det
              största oppositionspartiet med sig, och man har inte haft vare
              sig Vänstern eller Miljöpartiet med sig. Och det berömmer man
              sig för.
            </seg>
            <seg n="128cc55a">
              Politiskt ledarskap är också ett hantverk. Det handlar inte om
              att vara käckast med kortsiktiga lösningar. Det handlar om att
              trygga landets folk när det gäller sjukdomar och försäkringar.
            </seg>
            <seg n="4742ae05">
              En kvinna från arbetsmarknadsutskottet säger i talarstolen att
              det inte spelar någon roll om man lever på sjukersättning eller
              om man får socialbidrag. Om man säger så har man nog aldrig känt
              en arbetare och arbetarnas stolthet att kunna försörja sig. Att
              vi har ett socialförsäkringssystem och en arbetslöshetsförsäkring
              beror på att vi betalar in till våra försäkringar. Då kan man
              också kräva att få ut något.
            </seg>
            <seg n="ad1a45ea">
              Jag vet inte om Solveig Zander berömmer sig av att hon betalar
              in pengar till Trygg Hansa om hon har en bil och blir jätteglad
              om hon får någonting tillbaka om bilen blir stulen och om hon
              tycker att det är ett bidrag.
            </seg>
            <seg n="ca7074e6">
              Vi är stolta över att ha ett arbete. Men om man blir sjuk ska
              man också kunna återgå till ett arbete.
            </seg>
            <seg n="c3960b41">
              Jag är inte alls stolt över att vi inte har kunnat komma överens.
              Ni har inte ens kallat till en utredning. Men ni berömmer er för
              att ni inte vill samarbeta.
            </seg>
            <seg n="79ec2948">
              Moderaterna sade i valrörelsen att man var de nya moderaterna,
              det nya svenska arbetarpartiet. Ni har inte ens lyssnat på TCO.
              Fyra av tio av LO:s medlemmar är djupt oroade för framtiden. De
              är rädda för att de ska bli sjuka. Då står ni här och berömmer
              er för att ni har skapat en oro. Ni förstår inte att arbetare
              som går till jobbet varje dag kan vara rädda för att hamna i ett
              socialbidragsberoende. Om man hamnar i ett socialbidragsberoende
              måste man be om pengar till hyran. Om man då bor i ett hus, som
              många gör, får man sälja huset.
            </seg>
            <seg n="cf7ef181">
              Ni berömmer er för att ni har drivit igenom försäkringar som
              inte är förankrade hos de breda folklagren. Jag tycker att det
              är oroväckande. Det är dåligt ledarskap. Vi har en dålig regering
              som inte lyssnar. Man sandar när folk har halkat och säger: Jag
              hoppas att du inte slog dig för mycket.
            </seg>
            <seg n="01e3dcca">
              Det är vad ni har åstadkommit, och jag är djupt oroad. Jag brukar
              säga att det snart är jul, och jag tittar på Karl-Bertil Jonsson.
              Han säger att man ska ta från de rika och ge till de fattiga.
              Men denna regerings devis är: Vi tar från de sjuka och arbetslösa
              och ger till miljonärerna, för de vill ha mer.
            </seg>
          </u>
          <note type="speaker" n="5869d2c2">
            Anf. 114 KURT KVARNSTRÖM (s):
          </note>
          <u who="kurt_kvarnstrom_9454d6" xml:id="i-4d498369f5e1ad3a-0" n="25110d1b" next="i-2a5e40182ab42d45-0">
            <seg n="075eb706">
              Fru talman! Det finns mycket att säga. Inledningsvis vill jag
              säga att jag ställer mig bakom det som Ronny Olander och Siw Wittgren-Ahl
              har sagt här tidigare. Jag ställer mig också bakom de reservationer
              som Ronny Olander står bakom. Men jag ställer mig särskilt bakom
              reservation 13 eftersom jag tycker att den är viktig.
            </seg>
            <seg n="4be31799">
              Jag trodde att denna debatt skulle handla mer om effekterna av
              den rehabiliteringskedja som ni pratar så varmt om.
            </seg>
            <seg n="1645d8c1">
              Någon har nämnt trygghet som en viktig faktor. Jag upplever att
              de 17 000 människor som nu inte vet vad som gäller för dem från
              och med den 1 januari faktiskt inte känner någon trygghet.
            </seg>
            <seg n="34469ccd">
              Jag är besviken på att Gunnar Axén inte är kvar så att jag kunde
              bemöta hans sätt att agera när det gäller de sjuka barnen. Jag
              får ta det vi ett annat tillfälle. Men jag var själv med i den
              diskussionen och mötte människor med sjuka barn som är i en förtvivlad
              situation, och vi gjorde faktiskt förändringar.
            </seg>
            <seg n="8d00058e">
              Men ni har inte lyssnat på någon. Ni har inte lyssnat på remissinstanserna,
              och ni har inte lyssnat på dem som har varit sjuka. Ni måste förhoppningsvis,
              precis som vi gör, möta de människor som är förtvivlade över det
              som händer i deras situation i dagsläget. Men det verkar som om
              dessa öron inte finns i alliansens Sverige.
            </seg>
            <seg n="bd7c7617">
              Man talar sig varm för de satsningar som man har gjort. Jag skulle
              då vilja ställa en fråga. Finns det grund för att det ska satsas
              pengar från sjukförsäkringen på medicinsk rehabilitering? Är det
              resurser från sjukförsäkringen som ska satsas på medicinsk rehabilitering?
              Det beslut som riksdagen fattade tidigare när det gäller 5 procent
              av sjukförsäkringsanslaget till rehabilitering uppfattade jag
              som att det handlar om arbetslivsinriktad rehabilitering.
            </seg>
            <seg n="b1bb4c52">
              Varför tog ni bort det som någon har berömt här, nämligen bedömningen
              av arbetsförmågan? Varför tog ni bort avstämningsmötena på arbetsplatsen?
              I stället har Anna Hedborg föreslagit att några experter i framtiden
              ska sitta i något rum och göra dessa bedömningar vid sidan om
              de människor som detta berör. Avstämningsmötena har haft samma
              effekt som de expertbedömningar som Lars Gustafsson har talat
              om, för på dem ska också läkarna och arbetsgivarna finnas med.
              Men framför allt ska de människor som det handlar om finnas med
              i sammanhanget. Varför tog ni bort dem? Varför tog ni bort fokus
              från arbetsplatsen? Det är på arbetsplatserna som man måste hitta
              lösningar för att människor inte ska tvingas ut från arbetsplatserna.
            </seg>
            <seg n="f4106f3a">
              Jag ställde ett antal frågor i debatten för ett och ett halvt
              år sedan. Dessa frågor är fortfarande i princip obesvarade. Kan
              det vara meningsfullt att en människa med en rätt så svår sjukdom
              som kämpar sig kvar i sin anställning till 75 procent i dag och
              verkligen anstränger sig för att klara sina arbetsuppgifter ska
              lyftas över till en arbetslöshetssituation? Jag ställde den frågan
              för ett och ett halvt år sedan. Vad gäller för dessa människor
              fortsättningsvis? Ingen har svarat på den frågan.
            </seg>
            <seg n="ba5e6187">
              Effekten, som jag upplever det, är att dessa människor får lämna
              sin arbetsplats och den trygghet som den innebär och gå ut i öppen
              arbetslöshet. Det är effekten av den rehabiliteringskedja som
              ni talar för. Det tycker jag är beklämmande.
            </seg>
            <seg n="53d081ff">
              När det gäller ersättningen talar vi i sjukförsäkringen om rehabiliteringsersättning.
              Ni pratar också om rehabilitering, men dessa människor ska inte
              ha rehabiliteringsersättning som finns i sjukförsäkringen, utan
              de ska ha någonting annat. Arbetslöshetsersättning ska vara grunden
              för den ersättningen. Jag tycker faktiskt att ni missbrukar sjukförsäkringen
              och de begrepp som finns.
            </seg>
            <seg n="620944e2">
              Det är beklagligt att ni på detta sätt inte har fört en diskussion
              om effekterna av det lagförslag som ni genomförde för ett och
              ett halvt år sedan. De flesta av de frågor som jag ställde för
              ett och ett halvt år sedan är obesvarade. Inte heller de människor
              som nu drabbas av den förändring som kraftigt slår igenom vid
              årsskiftet har fått svar på dessa frågor.
            </seg>
          </u>
          <note n="2881fd1a">
            Utgiftsområde 11
          </note>
          <u who="kurt_kvarnstrom_9454d6" xml:id="i-2a5e40182ab42d45-0" n="25110d1b" prev="i-4d498369f5e1ad3a-0">
            <seg n="401962f1">
              Anf. 115 SIW WITTGREN-AHL (s):
            </seg>
            <seg n="dfd28e7e">
              Fru talman! Timmen har börjat bli sen, och vi har debatterat
              hela dagen. Jag får se om min röst håller. Jag vet att Mats G
              Nilsson lyssnar på vad jag ska säga. Jag hoppas att hela svenska
              folket, som kan följa denna debatt, gör det.
            </seg>
            <seg n="a89c843a">
              Vi socialdemokrater vill att alla ska kunna se fram mot en givande
              och trygg tid som pensionärer. Det tror jag egentligen att också
              de borgerliga partierna i alliansen vill. Men regeringen har sänkt
              skatten för löntagarna men utan att låta pensionärerna få del
              av inkomstskattesänkningen.
            </seg>
            <seg n="96f7bac0">
              Det så kallade jobbavdraget som infördes den 1 januari 2007 innebär
              att pensionärer som inte arbetar eller bedriver näringsverksamhet
              får betala mer i skatt på sin inkomst än vanliga löntagare.
            </seg>
            <seg n="ae8a95be">
              Ytterligare två steg i jobbavdraget har genomförts, och i höstens
              budgetproposition går regeringen vidare med ett fjärde jobbskatteavdrag.
            </seg>
            <seg n="40249b95">
              Trots att regeringen nu föreslår en skattesänkning även för pensionärerna
              kommer klyftan i beskattning mellan arbetare och pensionärer att
              öka. En pensionär med ungefär 14 000 kronor i pension för den
              som har exempelvis tjänstepension är det en medelpension betalar
              varje månad ungefär 700 kronor mer i skatt än vad en inkomsttagare
              med en motsvarande lön betalar, det vill säga 27 procent i skatt.
            </seg>
            <seg n="b08d848b">
              Liksom förra året undrar jag också nu vad det finns för rättvisa
              i att pensionärer som arbetat och slitit hårt hela sitt liv ska
              straffas med en högre skatt än den som kanske är både ung och
              välbeställd. När pensionssystemet reformerades avskaffade man
              det särskilda grundavdraget för folkpensionärer. En viktig utgångspunkt
              för att ta bort det särskilda grundavdraget var just att pensionen
              skulle beskattas som en vanlig inkomst.
            </seg>
            <seg n="0b324e56">
              Men i och med jobbskatteavdraget gäller inte längre principen
              om lika skatt för lika inkomst. Detta diskuteras mycket. I fredags
              hade vi en bra debatt, men vi saknade då företrädare för alliansen
              exempelvis i socialförsäkringsutskottet. Finansminister Anders
              Borg tycker också Folkpartiet, Kristdemokraterna och Centern tycker
              det; jag är ledsen att behöva säga det att pension och lön ska
              beskattas lika. Men ge inte upp! Det är inte fråga om samma sak!
            </seg>
            <seg n="77ce4dc4">
              Till landets pensionärer vill jag bara säga att man är djupt
              enig här i riksdagen. Att man sedan inte vill stå för det ute
              i landet när vi har debatter om detta är en helt annan sak. På
              nämnda sätt jobbar vi i alla fall i riksdagen.
            </seg>
            <seg n="7a79eeaf">
              Vi tycker att det är konstigt med denna orättvisa skattepolitik.
              Den främjar ju inte utvecklingen i den lågkonjunktur som vi nu
              är inne i. Även pensionärer konsumerar. Nej, det är väl så som
              en klok talare sagt i denna talarstol. Vi vet till exempel att
              skuldsaneringen ökar när det gäller kvinnor i åldern 6065 år.
              Men inte heller det tänker man göra något åt. Återigen får jag
              väl säga att ni eftersom miljonärerna vill ha mer tar från de
              sjuka och arbetslösa och från pensionärerna, för dessa är fler.
            </seg>
            <seg n="28fac3a6">
              Ni tar ungefär 32 miljarder från den gruppen. Det är en stor
              skam att ni varje år gör så för att kunna finansiera åtgärder
              för miljonärer och andra som har det bättre ställt. Vi tycker
              alltså att detta är fel eftersom vi menar att pension är uppskjuten
              lön. Vi tycker också att grunden för frihet som någon här så klokt
              har sagt är rätten att försörja sig. Med det menar vi också pension
              ålderspension eller tjänstepension men inte socialbidrag. Vi vet
              dock att en del har dålig pension. Därför tycker vi att man ska
              komplettera med bostadsbidrag och sådant.
            </seg>
            <seg n="2fc50e71">
              Gunnar Axén sade här tidigare så klokt: Hur kunde vi låta förtidspensionärerna
              vara utan höjt bostadsbidrag? När vi gick till val lovade vi att
              höja bostadsbidraget för dem. I Vaxholm sade Reinfeldt, som utanför
              riksdagen och när han inte står i denna talarstol säger så kloka
              saker men aldrig kommer med några förslag detta vet väl ni som
              tillhör alliansen, så jag behöver kanske inte säga det att det
              som Socialdemokraterna gör när det gäller de äldre och när det
              gäller sociala frågor, omsorgen och sådant ska de göra bättre
              än vi.
            </seg>
            <seg n="f3b13888">
              Men se ålderspensionärerna har inte fått någon höjning av bostadsbidraget!
              Nu har ni tagit i anspråk så mycket pengar i budgeten. Vi har
              att förhålla oss till er budget. Men vi skulle ha haft de här
              pengarna om ni inte hade sjabblat bort dem genom att ge till dem
              som har mer. Detta med varde givet till dem som har mest är inte
              vår politik, Lars Gustafsson.
            </seg>
            <seg n="6e2505c0">
              Fru talman! Vi tycker alltså att det hela är mycket orättvist
              och har när det gäller skattepolitiken lagt tillbaka pengar till
              pensionärerna men inte så mycket. Var och en som lyssnar på detta
              förstår att vi inte kan trolla fram 32,5 miljarder till pensionärerna
              och inte när det gäller de sjuka och de arbetslösa.
            </seg>
            <seg n="788fdf87">
              Det är en djupt orättvis politik som ni står för. Vi står inte
              bakom den.
            </seg>
            <seg n="a32aa32e">
              Till de av landets pensionärer som råkar lyssna på debatten vill
              jag säga: Jag är mycket glad över att vi har en aktiv folkrörelse
              i form av pensionärsorganisationer som har drivit frågan om de
              orättvisa skatterna. Men en som representerar er huka er nu tycker
              att man inte ska lita på exempelvis PRO därför att de far med
              osanning. Kanske tar också er talesman här upp det. Då kan vi
              prata om vem som står för sanning och rätt.
            </seg>
            <seg n="3a772ecf">
              Det är viktigt med bostadstillägg. Försäkringskassan har påbörjat
              en kartläggning för att de pensionärer som har rätt till bostadstillägg
              ska få det. Därför tycker vi att det är viktigt att den nya Pensionsmyndigheten
              också följer upp detta.
            </seg>
            <seg n="d38a7c4b">
              Mot den bakgrunden yrkar jag bifall till reservation 25 under
              punkt 26. Vi tycker att det som där sägs är viktigt.
            </seg>
            <seg n="db19fe37">
              Vi menar också att man när det gäller pension och pensionärer
              inte bara måste se till pensionen. Man måste också se att genom
              de orättvisa skattesänkningar som pensionärerna inte får del av
              och genom den dåliga ekonomiska politik som ni fört här hemma
              har balanstalet slagits ut, så att säga. En pensionär som varje
              månad har ungefär 12 000 kronor i pension förlorar, enligt Försäkringskassans
              beräkningar, 360 kronor detta sagt till alliansbröderna som jag
              inte alls vill påstå är mina bröder, för jag tycker nästan aldrig
              som dessa.
            </seg>
            <seg n="6da66adc">
              360 kronor i månaden förlorar alltså en pensionär. Ni väljer
              att lägga tillbaka lite grann där i skattesammanhang, för annars
              syns det för mycket.
            </seg>
            <seg n="fd520ddf">
              Landets pensionärer ska komma ihåg att pensionerna blir rejält
              dyrare därför att tillräckliga åtgärder inte sätts in så att vi
              har de 25 procent av folket som är under 25 år på arbetsmarknaden.
              Nej, ni ägnar er åt att jaga pensionärer.
            </seg>
            <seg n="710629fc">
              Hamnarbetare Svensson som fyllt 70 år kan få ett jobbavdrag.
              Det räcker inte att han har ledvärk och att han har jobbat till
              65 års ålder. Nej, om han jobbar lite längre får han ett jobbavdrag.
              Men till Lisa som är 24 år och som skulle ha velat jobba inom
              kommunen, i äldreomsorgen, har ni inga pengar varpå hon inte kommer
              in i arbete och varpå hon får en sämre pension.
            </seg>
            <seg n="69b2e563">
              Nej, alliansens politik är väldigt knepig! Man tar från dem som
              har behov. Unga människor behöver ett arbete. Gamla människor
              behöver respekt för vad de har gjort. Den som vill jobba längre
              ska få göra det. Men man ska inte jaga folk med skatter. Ofta
              är det vi som har de bra jobben som kan sitta kvar tills vi är
              70 år inte byggnadsarbetaren som ramlat ned från något. Han ska
              dock krypa för att få ett litet jobbavdrag.
            </seg>
            <seg n="16b10ae2">
              Den diskussion vi haft här i dag har gjort det väldigt tydligt
              för mig att representanter för alliansen tycker att det inte är
              någon skillnad mellan socialbidrag och en ersättning som man får
              eftersom man tidigare betalat in pengar.
            </seg>
            <seg n="6f5a3772">
              Vi ska tydligen gå tillbaka till att arbetare ska buga och stå
              inne på socialkontoret med mössan i hand. Är det detta ni vill
              med landets pensionärer eller att hamnarbetarna ska fortsätta
              att jobba tills de är 70 år? Man får väl vara glad om människor
              orkar med tunga jobb tills de är 65 år. Den respekten förtjänar
              våra äldre att möta.
            </seg>
          </u>
          <note n="f7738c02">
            Med dessa ord, fru talman, yrkar jag, som sagt, bifall till reservation
            25 under punkt 26.
          </note>
          <note type="speaker" n="9d3959d7">
            Anf. 116 KALLE LARSSON (v):
          </note>
          <u who="kalle_larsson_7fdd7a" xml:id="i-6ca3f86237856e58-0" n="7520f810">
            <seg n="74b0ac1b">
              Fru talman! En ganska stor majoritet av svenska folket tror inte
              att pensionen kommer att räcka när man blir pensionär, inte ens
              till det allra mest grundläggande som en människa behöver i sitt
              liv. I en undersökning svarar 59 procent att de tror att pensionen
              inte kommer att räcka. Människor i det här landet känner alltså
              ingen tilltro till pensionssystemet och tror inte att pengarna
              räcker när de blir gamla.
            </seg>
            <seg n="3c45bf94">
              Rädslan för en ålderdom som inte präglas av några lugna år i
              slutet av livet då man kan göra det man innan inte hunnit med
              att vara tillsammans med barn och barnbarn, utveckla sina fritidsintressen
              eller sitt kulturintresse, resa eller vad man nu önskar sig utan
              som präglas av att man hamnar i en situation där man inte får
              ekonomin att gå ihop göder samtidigt de privata pensionsförsäkringarna.
              I ett land som kallar sig för solidariskt och rättvist privatiseras
              delar av välfärdssystemet på ett orimligt sätt.
            </seg>
            <seg n="03b86fec">
              Fru talman! Visst är det väsentligt att inse att de människor
              som är pensionärer i dag och de som kommer att bli det i morgon
              också är de människor som har ägnat sina liv åt att bygga upp
              den välfärd vi andra i dag lever med. Hade det inte varit för
              min farmor och farfar hade kanske inte arbetarrörelsen varit vad
              den var, åtminstone inte i den lilla bruksort de kommer ifrån.
              Inte heller välfärdsbygget hade varit det som det trots allt under
              stunder har varit. Man har nämligen gjort så mycket. Man har satsat
              mycket av sin egen tid, sin egen kraft och sitt engagemang för
              att bygga ett rättvisare, mer solidariskt samhälle. Belöningen
              de människor som i dag blir pensionärer får är en usel ekonomi.
            </seg>
            <seg n="3b7ed063">
              Det är klart att grunden för ett fungerande pensionssystem, grunden
              för att man har ett pensionssystem som ger människor pensioner
              de kan leva på, är att vi har en politik för rätt till arbete.
              Vi ska ha en politik som ger människor möjlighet att bidra under
              den tid de arbetar. Det är fullkomligt grundläggande, och det
              är inte minst därför det är så tragiskt att denna regering har
              fört en politik som har gjort att arbetslösheten skenar i dag.
              Det är uppsägningar i privat industri, i privat tjänstesektor
              och i landets kommuner och landsting. Tusen och åter tusen människor
              får lämna sina jobb för att man helt enkelt inte klarar av att
              sköta landet på det sätt man borde göra.
            </seg>
            <seg n="20c6499c">
              Det är klart att detta påverkar möjligheten att långsiktigt ha
              ett pensionssystem som är hållbart. Hur man än bygger det måste
              ett pensionssystem bygga på att människors arbetsinsatser räcker
              för att människors pensioner ska kunna betalas ut. Därför är rätten
              till arbete inte bara något slags stålhård arbetslinje som utkrävs
              av var och en oavsett förmåga, utan det är en rätt till arbete
              som varje människa ska ha. Det är också grunden för ett pensionssystem
              som ska fungera.
            </seg>
            <seg n="cefdc764">
              Även om jag inom parentes kan tycka att föregående talare uppehöll
              sig lite väl länge kring skattefrågorna, som över huvud taget
              inte är en del av detta betänkande, är den orättvisa beskattning
              av pensionärer som pågår i dag lite av en skandal i det tysta.
              Eller kanske inte ens i det tysta längre, för nu börjar motståndet
              formeras. Nu börjar rösterna höras. Människor som drabbas av orättvis
              beskattning börjar göra sig hörda. Fler och fler sluter sig samman,
              inte bara pensionärer utan även andra, för att kräva en beskattning
              som är lika för lön och pension.
            </seg>
            <seg n="a7c7aa08">
              Det hjälper inte att sänka skatterna lite för pensionärer och
              mycket mer för löntagare. Då fortsätter nämligen orättvisorna
              att bestå och växa. Därför har vi från Vänsterpartiets sida i
              denna budget lagt fram ett fullt ut finansierat förslag som omedelbart
              skulle innebära rättvis och lika beskattning av lön och pension.
              Vi tycker inte att det är något som måste göras på lång sikt,
              som en del andra uttrycker det, utan vi menar att det är en omedelbar
              rättvisefråga. Vårt förslag till hur skattesystemet ska vara utformat,
              med ett höjt grundavdrag, ger en likvärdig beskattning. Det ger
              en rättvis beskattning av lön och pension.
            </seg>
            <seg n="b6706452">
              Fru talman! Det är ingen hemlighet att vi anser att hela pensionssystemet
              är felbyggt och innehåller så stora systemfel att det borde göras
              om. Vi avvisar intjänandereglerna som de ser ut i dag, eftersom
              de missgynnar kvinnor och människor från arbetarklassen. Vi tycker
              inte om att det finns en automatisk broms i systemet som gör att
              man utan politiska beslut sänker pensionerna bara för att ekonomin
              inte är som den borde vara. Vi vill i stället se aktiva politiska
              beslut. Det är klart att vi fortfarande tycker att man borde göra
              någonting åt sveket att man inte höjde pensionerna i början av
              90-talet. Därför föreslår vi i våra förslag, som vi i dag diskuterar,
              att man ska återställa pensionernas värde för dem som fick sina
              pensioner sänkta.
            </seg>
            <seg n="f2f73cbc">
              Det är också värt att notera, fru talman, att så få som en fjärdedel
              av svenskarna tycker att det är bra att man placerar pengar i
              PPM-systemet. Det är 75 procent av svenskarna som tycker att det
              är en rätt dålig idé att ha ett PPM-system. Det säger någonting
              om förtroendet för i varje fall den delen av pensionssystemet.
              Det är inte heller konstigt, för det är ett system som har gått
              back sedan det infördes. Det gick back med 34 ½ procent förra
              året, samtidigt som de företag som tjänar pengar på att människors
              pengar spelas bort på börsen har tjänat 8 miljarder kronor på
              den affären. Det är klart att misstron är välbefogad. Misstron
              mot premiepensionssystemet är grundmurad.
            </seg>
            <seg n="7676e1c1">
              Vi säger därför att systemet behöver byggas om. Vi vidhåller
              också att det behövs insatser mot det demokratiska underskott
              som hela diskussionen och processen runt pensionssystemet i dag
              lider av. Det är inte rimligt att fem partier allianspartierna
              och Socialdemokraterna bakom stängda dörrar, på hemliga möten,
              förhandlar och gör upp om en så viktig struktur i vår välfärd
              som pensionssystemet är. Därför säger vi det vi har sagt många
              gånger tidigare: Även pensionssystemet måste vara föremål för
              en fullt ut demokratisk process med samma möjlighet till insyn
              som alla andra välfärdssystem.
            </seg>
            <seg n="67c824fe">
              Fru talman! Det vi gör i dag är att diskutera hur vi ska hantera
              pensionärers ekonomiska situation. Vi vill bygga om systemet,
              och vi vill ha likvärdig beskattning. Det har framgått. Men vi
              gör också en del annat. Vi skulle vilja höja garantipensionen,
              höja bostadstillägget och återställa pensionernas värde för dem
              som fick det sänkt. Detta är ekonomiska reformer som sammantaget
              skulle innebära en betydande ekonomisk skillnad för pensionärer
              i dag. Vi är medvetna om och välkomnar förstås de små insatser
              som denna regering gör, men de är långt ifrån tillräckliga.
            </seg>
            <seg n="fa0c7205">
              Vi är också väl medvetna om att de små skattesänkningar man nu
              genomför faktiskt inte i första hand handlar om att man ser ett
              problem med pensionärers ekonomi utan snarare att man vill rädda
              ansiktet inför ett förestående val. Pensionärer är ingen oviktig
              väljargrupp. Det är en mäktig påtryckarorganisation och en mäktig
              grupp väljare, och de har tryckt på alliansregeringen för att
              få förbättringar. Så måste det gå till. Hade man på allvar velat
              göra något åt pensionärernas ekonomiska situation hade man dock
              kunnat börja lite tidigare än det år då det råkar vara riksdagsval.
              Vi har konsekvent och under många år drivit på för förbättringar
              av pensionärernas ekonomiska situation, och vi har gjort det med
              stor kraft under hela denna mandatperiod.
            </seg>
            <seg n="3119c6e4">
              Fru talman! Låt mig avsluta med att yrka bifall till reservation
              27. För vår del måste äldre människor, som har ägnat sina liv
              åt att bygga upp välfärden, få möjligheten till en ålderdom då
              man kan utvecklas och inte bara tynar bort i tysthet därför att
              pengarna inte räcker. Man ska få en möjlighet att utvecklas som
              människa och få alla de vägar till upplevelser som man har rätt
              till. Ska det bli möjligt krävs det ett helt annat pensionssystem
              och nya nivåer i de ekonomiska system som vi här diskuterar. Det
              krävs faktiskt också en rödgrön regering, och det krävs att den
              regeringen för en ny politik på pensionsområdet.
            </seg>
          </u>
          <note type="speaker" n="d73c8375">
            Anf. 117 GUNVOR G ERICSON (mp):
          </note>
          <u who="unknown" xml:id="i-f089dff9d5760a5c-4" n="e86db96c">
            <seg n="78e52d2e">
              Fru talman! Att förbättra pensionärernas ekonomiska situation
              handlar inte bara om hur pensionerna är utformade utan också om
              skattepolitik. Införandet av jobbskatteavdraget har inneburit
              en skillnad mellan beskattning av lön och andra ersättningar.
              Motivet är att det ska bli lönsammare att arbeta, men det slår
              orättvist mot pensionärer, som har arbetslivet bakom sig. Miljöpartiet
              hade aldrig självt utformat en skattesänkning på det sätt som
              nu gjorts. Vi har tidigare sänkt inkomstskatten på ett sätt som
              har kommit alla till del.
            </seg>
            <seg n="6eb4f97c">
              Regeringen föreslår i årets budgetproposition en ytterligare
              grundavdragshöjning för pensionärerna, vilket gör att skatten
              minskar. Som Kalle Larsson mycket tydligt pekade på är det ett
              resultat av att man har lyssnat, men samtidigt föreslår man ytterligare
              ett steg i förvärvsavdraget. Det innebär att det blir en större
              skattesänkning för dem som jobbar. Sammantaget innebär detta att
              klyftan mellan skatt på pension och skatt på förvärvsinkomster
              ökar. Det spelar tydligen ingen roll att pensionärerna har försökt
              att påverka regeringen. Resultatet av det regeringen har gjort
              blev ändå större skillnader.
            </seg>
            <seg n="dc029e96">
              Miljöpartiet anser att klyftan mellan skatt på pension och skatt
              på arbete bör minska. Vi säger nej till det fjärde jobbskatteavdraget
              och föreslår samtidigt att skatten för pensionärerna sänks med
              ytterligare 1 miljard kronor jämfört med regeringens förslag.
              Genom de här två förändringarna tar vi ett första steg för att
              minska skatteskillnaderna mellan pension och arbete.
            </seg>
            <seg n="6d9a43d6">
              Många av de pensionärer som har det kärvt är kvinnor. De med
              de allra lägsta pensionerna är till övervägande delen kvinnor.
              Jobbskatteavdraget gynnar män eftersom de har högre löner.
            </seg>
            <seg n="4f61eabc">
              En annan fråga som jag vill ta upp och som finns med i det här
              betänkandet handlar om höjt bostadstillägg och skälig levnadsnivå.
              Då vill jag också hälsa från Siw som tappat rösten och inte vill
              gå upp igen. Det hon sade i sitt inlägg handlade om bostadstillägget
              och ingenting annat.
            </seg>
            <seg n="4df45fa6">
              För att värna dem som har lägst pension vill vi i Miljöpartiet
              höja den del av bostadskostnaden som räknas in i beräkningen av
              bostadstillägget. Vi vill höja den från i dag 93 procent till
              94 procent. Att höja ersättningen i bostadstillägget är ett sätt
              att rikta ersättningen till dem som behöver den allra bäst.
            </seg>
            <seg n="ddaf6ca0">
              Vi vill också höja den skäliga levnadsnivån från 2011 till 6
              209 kronor per månad för en ensamstående och 5 355 kronor per
              månad för sammanboende. Det motsvarar en ökning på ca 500 kronor
              i månaden jämfört med nuvarande nivå. Att höja den skäliga levnadsnivån
              är viktigt eftersom det förbättrar situationen för dem som har
              de allra sämsta villkoren. Ja, ni hörde rätt. För ett sammanboende
              par handlar det alltså om 5 355 kronor att leva på. Det medför
              en höjning av såväl äldreförsörjningsstödet som det särskilda
              bostadstillägget. Det gagnar dem som inte ens har kommit upp i
              full garantipension. För det har vi i Miljöpartiet avsatt pengar
              i vår budget. Vi tycker att det är viktigt att även de som har
              små marginaler ska kunna få del av att det går bättre för Sverige
              ekonomiskt.
            </seg>
            <seg n="d4c26ab3">
              De här människorna kan inte jobba på det sätt som regeringen
              förväntar sig att de ska göra. Det är människor som har arbetslivet
              bakom sig.
            </seg>
            <seg n="9ccc228c">
              För att inte förlänga den här debatten alltför mycket slutar
              jag här och yrkar bifall till reservation 28.
            </seg>
          </u>
          <note type="speaker" n="dce82c93">
            Anf. 118 MATS G NILSSON (m):
          </note>
          <u who="unknown" xml:id="i-10d340b699682d54-7" n="e86db96c">
            <seg n="dd685aec">
              Fru talman! En av politikens absoluta huvuduppgifter är att se
              till att vi har ett stabilt pensionssystem som överlever lågkonjunkturer,
              börsfall och generationsskiften. Vi måste alla veta att det finns
              pensioner den dag det är dags att lämna arbetslivet bakom sig.
              Våra äldre ska inte behöva oroa sig för att pengarna tar slut.
            </seg>
            <seg n="d31a1c51">
              Tidigare under dagens debatter har arbetslinjen stått i fokus.
              Det svenska pensionssystemet är kopplat till den ekonomiska utvecklingen.
              Sambandet är egentligen ganska enkelt. Går det bra för Sverige
              kommer det att gynna pensionärerna, och går det dåligt för Sverige
              drabbas pensionärerna. Eftersom vi inte vill att pensionerna ska
              urholkas måste därför arbetslinjen stärkas.
            </seg>
            <seg n="d1036cfd">
              En fungerande arbetslinje kräver att det lönar sig att arbeta.
              Det är därför som vi fortsätter att sänka skatten på arbete, och
              det är därför det är så märkligt att Socialdemokraterna vill höja
              den. Man höjer skatten på det man vill stoppa, man höjer skatten
              på det man vill bekämpa och man höjer skatten på det man vill
              beivra. Det kan vara tobak och miljöfarliga utsläpp, och för vänsterpartierna
              är uppenbarligen arbete en sådan sak.
            </seg>
            <seg n="3af2f17f">
              Allianspartierna tror på en stärkt arbetslinje. Fler i arbete
              och färre i utanförskap är vårt recept på hur samhället ska utvecklas
              i positiv riktning. Fler i arbete leder även till att inkomsterna
              till vårt pensionssystem ökar. Ökade inkomster till systemet möjliggör
              högre pensioner.
            </seg>
            <seg n="cc3d2f9d">
              Vänsterblockets traditionella skattehöjarpolitik leder till en
              högre arbetslöshet och färre skattebetalare, och den leder därför
              till lägre pensioner. Om man slarvar med arbetslinjen tar man
              samtidigt mycket stora risker med de framtida pensionerna.
            </seg>
            <seg n="db7e46fe">
              Det ska även löna sig att ha arbetat. För andra året i rad genomför
              därför regeringen nu en skattesänkning riktad till landets pensionärer.
              Vi sänker alltså skatten två gånger under en mandatperiod. Det
              är något som de tre föregående talarna aldrig har varit med om.
            </seg>
            <seg n="8dc9a8a2">
              Socialdemokraterna, Vänsterpartiet och Miljöpartiet har tidigare
              sänkt inkomstskatten för landets löntagare. De har riktat särskilda
              skattesänkningar till landets miljardärer, men någon skattesänkning
              för pensionärerna har de aldrig medverkat till.
            </seg>
            <seg n="18eeefa5">
              Det är andra tider nu. Vi har en regering som vill sänka skatter.
              Denna regering vill att människor ska få mer över i plånboken.
              Denna regering kommer att fortsätta i den takt som ekonomin tillåter.
            </seg>
            <seg n="bf56af36">
              När Socialdemokraterna påstår sig vilja ta bort orättvisa klyftor
              innebär det i praktiken att de vill ta bort avdrag kopplade till
              arbete och ersätta dem med nya avdrag kopplade till fackföreningsavgiften.
              Några sänkta skatter eller minskade skatteklyftor handlar det
              inte om i verkligheten. Det är en traditionell socialdemokratisk
              skattehöjarpolitik.
            </seg>
            <seg n="171c5d46">
              Riksdagens utredningstjänst har analyserat tidigare års budgetförslag
              avseende pensionärernas skatter. Mönstret är synnerligen välbekant.
              Sverige har ett tydligt skattesänkarparti och ett lika tydligt
              skattehöjarparti. Utredningstjänsten konstaterar att Moderaterna
              under i stort sett alla år mellan 1974 och 2004 föreslagit inkomstskattesänkningar
              för pensionärerna. Socialdemokraterna var alltid emot. Under de
              senaste tolv åren av socialdemokratisk regering fanns det varje
              år förslag som innebar sänkt skatt för landets pensionärer. Lyssna
              gärna noga nu! Inte en enda socialdemokrat, inte en enda miljöpartist
              och inte en enda vänsterpartist röstade vid ett enda tillfälle
              för sänkt skatt för pensionärerna.
            </seg>
            <seg n="e6ffcfff">
              Vi sänker nu skatten för pensionärerna med totalt 3 ½ miljard
              för 2010. Under mandatperioden har därmed en garantipensionär
              fått skatten sänkt med ca 4 000 kronor per år. Detta är definitivt
              ett steg i rätt riktning. Vi vill förstås gå vidare i den takt
              som ekonomin tillåter. Våra politiska motståndare till vänster
              vill det inte, för i så fall hade de väl rimligtvis själva sänkt
              skatten någon gång.
            </seg>
            <seg n="0fd341ac">
              Fru talman! Ibland är politiken enkel och tydlig. Vi moderater
              och våra vänner i alliansen vill sänka skatter. Socialdemokraterna
              och deras kompisar vill höja dem. Vi sänker nu pensionärernas
              skatter för andra året i rad. Socialdemokraterna planerar en skattechock.
              Det är tydliga alternativ.
            </seg>
            <seg n="3cc67250">
              Jag yrkar bifall till fortsatt arbetslinje, bifall till fortsatt
              kontroll över statsfinanserna, ett stabilt pensionssystem och
              framtida skattesänkningar. Därmed yrkar jag också bifall till
              förslaget i utskottets betänkande och avslag på motionerna.
            </seg>
          </u>
          <note type="speaker" n="931b58d8">
            Anf. 119 SOLVEIG ZANDER (c):
          </note>
          <u who="solveig_zander_bb1f11" xml:id="i-fd33fa1fee75ead7-2" n="41f8dd4e">
            <seg n="72aa3522">
              Fru talman! Det betänkande som vi nu behandlar handlar om ersättningen
              vid ålderdom, tror jag det står i betänkanderubriken. Det är bra.
              Det handlar om det pensionssystem som vi har i Sverige och som
              vi fem partier tillsammans vårdar ömt.
            </seg>
            <seg n="9799dccc">
              Jag lyssnade väldigt noga på Siw Wittgren-Ahl från Socialdemokraterna.
              Under flera minuter orerade Siw om hur eländigt pensionärerna
              har det. Det är inte långt ifrån att jag måste fråga om Socialdemokraterna
              är på väg att krypa ur vår gemensamma pensionsgrupp och vårt gemensamma
              ansvar för att vårda pensionerna. Det gör mig oerhört orolig.
            </seg>
            <seg n="4e761621">
              Vi har ett tryggt, förutsägbart och långsiktigt pensionssystem
              som vi med all rätt är stolta över. I den lågkonjunktur som vi
              nu har och i de upp- och nedgångar som konjunkturerna innebär
              ska pensionssystemet vara känsligt utifrån det, vilket det också
              är. Men det innebär också att vi i pensionsgruppen har vidtagit
              åtgärder för att mildra dessa djupa nedgångar och också dessa
              höga uppgångar, och det är viktigt.
            </seg>
            <seg n="b5b59d13">
              Vi hörde av Mats G Nilsson att pensionerna kommer att höjas.
              De har höjts i år och kommer också att höjas nästa år för dem
              med de lägsta pensionerna. För egen och för Centerpartiets del
              vill jag tydligt och klart redogöra för att det viktigaste för
              oss och prioritet nummer ett är att höja pensionen för dem som
              har de lägsta pensionerna.
            </seg>
            <seg n="1e3d7de2">
              Att sedan skattemässigt inte kompensera pensionärerna precis
              likadant som för de yrkesverksamma är för mig i dessa dagar självklart.
            </seg>
            <seg n="ab712ea0">
              Vad innebär det om man, som Socialdemokraterna säger, vill att
              pensionärerna ska ha likadan skattereduktion som de yrkesverksamma?
              Vad säger en ensamstående mamma om att Socialdemokraterna kommer
              att sänka hennes jobbskatteavdrag för att också ge till pensionärerna?
              Vad innebär det för en yrkesverksam ensamstående mamma som har
              höga kostnader för att komma till sitt jobb att också ha utgifter
              för inkomstens förvärvande som hon inte får göra avdrag för om
              hon inte kommer upp till 14 000 kronor?
            </seg>
            <seg n="682cd789">
              Det om något är att kompensera dem som har låga löner för möjligheten
              att få en högre inkomst och också göra det lönande att arbeta.
            </seg>
            <seg n="f269bf2f">
              Det är också viktigt att vi nu tittar på vad den nya Pensionsmyndigheten
              ska göra. Den nya Pensionsmyndigheten ska bli mer kostnadseffektiv
              än vad det är nu när pensionerna finns på två ställen, detta för
              att möjliggöra att vi får mer pengar i pensionssystemet att dela
              ut till pensionärerna. Det är oerhört viktigt.
            </seg>
            <seg n="cb1a7c1f">
              Det är också viktigt att vi i pensionsgruppen ser till det som
              bland annat Kalle Larsson från Vänsterpartiet tog upp i sitt anförande,
              nämligen att lugna de yngre som ännu inte har blivit pensionärer
              så att de känner att det pensionssystem som vi har är tryggt,
              förutsägbart och långsiktigt.
            </seg>
            <seg n="73e32692">
              Det betyder att när vi vårdar pensionerna och pensionsöverenskommelsen
              måste det rättas till efter de förändringar som sker i samhället.
              Det innebär att vi ser över åldersstrukturen, vilken har förändrats
              betydligt sedan pensionssystemet infördes. Ska vi höja åldern
              när man går i pension och när man får ta det förtida uttaget?
              Vi tittar också över AP-fonderna och deras förvaltning, vilket
              framgick i medierna i går.
            </seg>
            <seg n="a276b853">
              Kan vi på något sätt göra så att vi stärker pensionerna är det
              vår uppgift i pensionsgruppen att göra det. Men det viktigaste
              för oss är ändå det som jag tog upp i mitt förra anförande och
              som Centern med Lennart Levi i spetsen driver oerhört hårt, och
              det, fru talman, är det livsvänliga arbetslivet. För om det är
              någonting som vi är skyldiga våra arbetstagare är det att möjliggöra
              för dem att jobba till dess att de blir 65 år eller helst betydligt
              mycket längre. Där har vi någonting gemensamt att arbeta för ett
              livsvänligt arbetsliv. Det är det som är vår möjlighet att konkurrera.
              Ju fler som jobbar, desto mer gynnar det pensionerna och pensionärerna,
              och det är ju precis det vi vill. Vi vill att pensionen ska vara
              hög, och då måste vi också få fler människor i arbete som tillför
              pensionssystemet pengar.
            </seg>
            <seg n="21039cfc">
              Med detta, fru talman, vill jag yrka bifall till förslaget i
              betänkandet och avslag på samtliga reservationer.
            </seg>
          </u>
          <note type="speaker" n="3c42d264">
            Anf. 120 ULF NILSSON (fp):
          </note>
          <u who="ulf_nilsson_b08371" xml:id="i-10d340b699682d54-8" n="84af051e">
            <seg n="e5a418ff">
              Fru talman! Vi är många som tycker att det är väldigt viktigt
              att vi har ett pensionssystem som vi kan lita på och som håller
              på lång sikt. Det är viktigt att systemet är långsiktigt, det
              är viktigt att det är bred enighet om det och det är viktigt att
              det ligger utanför statsbudgeten så att man inte frestas att skriva
              upp nivåer som statsfinanserna inte klarar av, vilket i förlängningen
              skulle drabba alla dem som är beroende av pensionerna.
            </seg>
            <seg n="64e7d068">
              Det har också fungerat bra. Tillgångarna från inbetalda avgifter
              och även buffertfondernas tillgångar har täckt en successiv uppräkning.
              Om man blickar tillbaka är det helt uppenbart att pensionärerna
              har fått en kraftigare uppskrivning av pensionerna än vad de hade
              fått med det gamla systemet.
            </seg>
            <seg n="b6df1411">
              Huvuddelen av pensionerna betalas ju av dem som arbetar inne
              i systemet. Det bygger det hela på. Det är därför pensionerna
              stiger när lönerna stiger och pensionssystemet utvecklas bra när
              det är många som arbetar och det kommer in många avgifter till
              pensionssystemet.
            </seg>
            <seg n="23982f1d">
              Därför tycker vi, som tror att lägre skatt på arbete stimulerar
              arbete, inte att det är så konstigt att de som arbetar får lite
              lägre skatt. Det tror jag, och jag har väldigt svårt att förstå
              att det inte skulle vara så. Jag tror att ingen av oss är så naiv
              att man tror att man i alla sammanhang kan sänka skatten hur mycket
              som helst, men jag tror att det finns ett samband precis som i
              andra sammanhang. Det vi vill stimulera i samhället sänker vi
              avgifter och skatter på. Tycker vi att folk ska vara återhållsamma
              med alkohol höjer vi skatterna på det för att vi tror att färre
              kommer att använda sig av det då. Jag har väldigt svårt att förstå
              att det skulle vara annorlunda med arbete.
            </seg>
            <seg n="4d673510">
              Dessutom är förvärvsavdrag för dem som arbetar ingenting nytt
              i svensk skattehistoria. Det har bland annat socialdemokrater
              haft på olika nivåer. Man kan naturligtvis diskutera nivån på
              det här, men att framställa det som att själva principen är att
              den som arbetar har ett visst avdrag för sina utgifter för det
              är inte särskilt konstigt i vårt skattesystem.
            </seg>
            <seg n="810d39d4">
              Dessutom är det så som vi har hört här att oppositionen faktiskt
              inte har velat sänka skatterna för pensionärer tidigare, utan
              den skattesänkning som pensionärerna har fått i år och den som
              regeringen föreslår nästa år är de första skattesänkningarna som
              pensionärerna får i Sverige på åtminstone tolv år. Pensionärerna
              har alltså inte fått det sämre av att andra människor har fått
              sänkta skatter. Däremot har de också fått sänkta skatter, fast
              inte lika mycket.
            </seg>
            <seg n="8c93eae3">
              Jag tycker att det där inte är så svårt att förstå, och man bör
              påminna sig om att själva ekonomin i pensionssystemet bygger på
              dels hur många människor som betalar in, dels hur länge människor
              arbetar, dels hur många barn människor föder, om vi ska se det
              på lång sikt, och dels att vi har en positiv invandring, alltså
              att det kommer fler människor till Sverige och arbetar. Det är
              många faktorer som skapar en trygghet i systemet. Gemensamt för
              alla de här faktorerna är att det är arbete som skapar den långsiktiga
              tryggheten för pensionerna.
            </seg>
            <seg n="b9b79dcd">
              I år har faktiskt pensionerna i snitt stigit med 500 kronor före
              skatt för en genomsnittspensionär. Men resultaten från världskrisen
              och lågkonjunkturen den värsta kris som vi har varit med om i
              industrivärlden sedan ungefär 1930 vid börskraschen slår nu igenom.
              Det innebär att den inbyggda balansen, som ibland kallas bromsen,
              slår till så att pensionerna automatiskt kommer att sänkas. Enligt
              det ursprungliga systemet handlar det om ungefär 500 kronor. Det
              är första gången det inträffar, men det är naturligtvis bra att
              en sådan balans finns inbyggd. Även om pensionärerna har lägre
              inkomster än de förvärvsarbetande är vi alla beroende av samhällsutvecklingen.
              Vi påverkas av dålig respektive god ekonomi.
            </seg>
            <seg n="d64fbb9d">
              Vi har i pensionsgruppen resonerat oss fram till att behålla
              principen om en balans som gör att pensionssystemet håller över
              tid men att något jämna ut effekterna. Tack vare att vi kommit
              överens om det blir effekten av de dåliga tiderna inte lika kraftig
              som den annars skulle ha blivit. Jag tror att pensionerna nu sänks
              med i genomsnitt 300350 kronor. Sedan gör regeringen ytterligare
              skattesänkningar, vilket innebär att ungefär halva pensionärsgruppen,
              det vill säga de som har det sämst ställt, inte får minskad utan
              tvärtom något ökad köpkraft. De bäst ställda får ungefär plus
              minus noll, efter att ha fått plus i år.
            </seg>
            <seg n="b0064422">
              Fru talman! De pensionärer som har det sämst ställt har svårt
              att få ekonomin att gå ihop. Vi har dock andra system, ett grundskydd,
              utanför den vanliga pensionen för dem som inte har tjänat in pensionspoäng.
              Vi har garantipension och bostadstillägg samt äldreförsörjningsstöd
              för dem som under sina sista år inte har så det räcker. Dessa
              extra trygghetsstöd är baserade på prisbasbeloppet; de baserar
              sig inte på lönerna vilket innebär om man ska vara ärlig att nivåerna
              sjunker nästa år. Å andra sidan baseras de på priserna, och faktum
              är att priserna har sjunkit. Dessutom räddas de som är inne i
              pensionssystemet men hamnar nedanför gränsen. I stället får man
              kompensation, kanske i form av en höjd garantipension.
            </seg>
            <seg n="9add6ce1">
              Som helhet kan man säga att det inte är fråga om någon försämring
              för de sämst ställda pensionärerna. Tvärtom är det en liten förbättring.
              Trots detta har de naturligtvis inte lätt att alla gånger få ekonomin
              att gå ihop. Det måste vi vara medvetna om, och därför är det
              glädjande att de som är beroende av grundskyddet inte har fått
              nämnvärda försämringar. Inte minst har skattesänkningarna hjälpt
              även dem. Samtidigt måste vi år för år gemensamt följa deras situation.
              Vi är allesammans besjälade av tanken att alla människor ska kunna
              leva på en rimlig nivå och utan bekymmer.
            </seg>
            <seg n="7f1289c5">
              Även de som har en bra pension från staten har det sämre än tidigare,
              då de arbetade. Det går inte att ha högre allmänna pensioner.
              Det är positivt att vi nästa år föreslår skattesänkningar också
              för dessa pensionärer, och därför är det bra att pensionerna fram
              till nu har utvecklats så pass positivt.
            </seg>
            <seg n="c9769e69">
              Det är, som sagt, bra med ett pensionssystem som håller på sikt
              och som det råder bred enighet om. Det är bra att de partier som
              kommit fram till pensionsöverenskommelsen håller på den enigheten.
              Det förs inga förhandlingar i hemliga rum, vilket sagts tidigare
              i debatten, och det är inte fråga om några revolutionerande saker,
              utan det handlar om hur man går in i det hela det gäller exempelvis
              när vi diskuterar hur balansen skulle slå och på vilket sätt man
              kan följa, styra och vårda systemet. Det handlar inte om att på
              något sätt ändra grundvalarna för systemet. Om någon fick för
              sig att göra det och införa ett helt nytt pensionssystem vilket
              jag är övertygad om inte är aktuellt skulle pensionsgruppen inte
              längre fungera.
            </seg>
            <seg n="77d4e3d2">
              Framför allt Vänsterpartiet vill helt lägga pensionssystemet
              i statsbudgeten, rösta om det i budgeten och så vidare. Jag vet
              inte hur oppositionen ska få sin budget att gå ihop, för vad jag
              förstått av motionerna vill Socialdemokraterna ta bort det sista
              steget i jobbskatteavdraget det handlar om 200300 kronor i skattehöjning
              för en undersköterska medan Vänsterpartiet vill ta bort hela jobbskatteavdraget,
              vilket för en undersköterska innebär ca 1 600 kronor i månaden
              i skattehöjning.
            </seg>
            <seg n="1b667bd0">
              Det sätter fingret på att Vänsterpartiet på något sätt vill trolla
              fram högre pensioner. Man kan inte både säga att lågavlönade kvinnor
              i offentlig sektor och andra i motsvarande situation ska få högre
              lön och därmed högre pension och sedan säga att det hela ska betalas
              genom att samma grupper får kraftigt höjda skatter. Det blir en
              rundgång som inte fungerar. Möjligen bidrar den till inflation,
              och i förlängningen kommer man att behöva trycka upp sedlar. Även
              om vi nu för tiden har bra kopiatorer är det inte bra för ett
              samhälle att trycka upp sedlar som inte är värda någonting. Vänsterpartiets
              grundkritik mot pensionssystemet är alltså ohållbar.
            </seg>
            <seg n="ccaca319">
              Jag yrkar bifall till utskottets förslag i betänkandet och ser
              fram emot att den stora majoritet som är för pensionsöverenskommelsen
              kommer att fortsätta att samarbeta kring den.
            </seg>
          </u>
          <note type="speaker" n="084e0909">
            Anf. 121 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-5" n="e86db96c">
            <seg n="3a3848c1">
              Fru talman! Jag hade inte tänkt begära replik, men när den ena
              efter den andra från den borgerliga alliansen frågar varför oppositionen
              tidigare inte velat sänka skatten för pensionärerna blir retoriken
              lite konstig. Den klingar ihåligt. Då var det nämligen lika skattenivå.
              Det var lika skatteprincip som gällde för löneinkomster och pensionsinkomster.
              Det var alliansen som ändrade på nivån så att de som får pension
              inte längre har samma skatt som de med löneinkomst.
            </seg>
            <seg n="e741f794">
              Historiskt sett har skatten till och med varit lägre för dem
              med pension. Kanske är det lite förmätet av mig som är några år
              yngre än Ulf Nilsson att påminna om det, men var det inte så att
              det tidigare var lägre skatt på pensioner eftersom man i det gamla
              pensionssystemet hade en obeskattad garantipension? När systemet
              gjordes om höjde man garantipensionerna och den blev beskattad.
            </seg>
            <seg n="211f91e0">
              Folkpartiet verkar ha lärt sig en del om skatter som kan ha styrande
              effekt. Det vore glädjande om de också lärde sig att miljöskatter
              kan ha effekt. Folkpartiet var dock emot trängselavgifter, de
              är emot höjda energiavgifter och de tog bort skatten på handelsgödsel.
              Tydligen är det inte dessa styrande avgifter de vill ha utan endast
              andra typer av avgifter. Det kan inte vara lätt att vara socialliberal
              folkpartist i dag, för det verkar vara en tynande skara.
            </seg>
            <seg n="65b6b764">
              Min fråga till Ulf Nilsson handlar om garantipensionerna, som
              inte haft samma uppräkning som inkomstpensionerna eftersom de
              följer prisuppräkningen. På vilket sätt vill ni höja den ekonomiska
              levnadsstandarden för dem som har det sämst ställt?
            </seg>
          </u>
          <note type="speaker" n="3c851046">
            Anf. 122 ULF NILSSON (fp) replik:
          </note>
          <u who="ulf_nilsson_b08371" xml:id="i-10d340b699682d54-9" n="84af051e">
            <seg n="f408c80e">
              Fru talman! Låt mig börja med det sista som sades. Det vi har
              gjort för garantipensionärerna och för dem som har det sämst ställt
              är att vi något förbättrat bostadstillägget. Jag ska inte skryta
              och säga att det är fantastiskt, men det är något bättre. Likaså
              har vi gjort en skattesänkning. Regeringen föreslår alltså höjt
              bostadstillägg och skattesänkning, vilket förbättrar de sämst
              ställdas situation. Vi ska naturligtvis följa frågan noga framöver.
            </seg>
            <seg n="9fce88b8">
              När det gäller skatterna förstod jag inte logiken i det. Nu har
              vi sänkt skatterna för dem som arbetar. Pensionärerna har, vad
              jag förstår, inte förlorat något på dessa skattesänkningar. Jag
              menar att de tjänat på det eftersom det bidragit till höjda pensioner
              i och med fler arbetade timmar med sänkt skatt på arbete. Jag
              kan inte riktigt förstå varför pensionärerna skulle förlora på
              det. De skulle ha förlorat om de hade fått höjda skatter, men
              det har de ju inte fått.
            </seg>
            <seg n="7bef616e">
              Avslutningsvis vill jag ställa en motfråga till Gunvor G Ericson,
              som ofta talar om grön skatteväxling, alltså skatt på olika typer
              av miljöskadlig verksamhet och sänkt skatt på arbete. Det skulle
              alltså innebära att man samtidigt blev tvungen att sänka skatten
              även för alla som inte arbetar, eller?
            </seg>
          </u>
          <note type="speaker" n="25945d3e">
            Anf. 123 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-6" n="e86db96c">
            <seg n="b24b78f4">
              Fru talman! Det är ju det den här debatten handlar om, pensionärernas
              skattevillkor. Många av pensionärerna själva uppfattar att den
              inkomst man har är en uppskjuten lön. Så ser många av pensionärsorganisationerna
              på det här. Därför är de ursäkta, fru talman väldigt förbannade
              på den orättvisa skatten, som de ser det.
            </seg>
            <seg n="054904ed">
              När det handlar om skatteväxling är jag glad om ni har lärt er
              vad grön skatteväxling betyder. Det är ett stort steg framåt,
              måste jag säga, när det gäller den folkpartistiska retoriken.
            </seg>
            <seg n="5eea29ae">
              Det jag hänvisade till var debatten tidigare i dag. Precis innan
              vi började vår debatt i socialförsäkringsutskottet hade skatteutskottet
              sin debatt. I en ordväxling mellan Gunnar Andrén och Helena Leander
              lyfte man upp höjda energiskatter och handelsgödselskatter som
              exempel på hur man kan styra avgifter.
            </seg>
            <seg n="cac13306">
              Jag är ingen vän av jättehöga avgifter på arbete, men vi måste
              se att vi ska kunna styra med miljöskatter, att kunna ta in skatt
              på annat, inte bara säga sänkt skatt till varje pris utan att
              tänka på vad det leder till. Att vi faktiskt har fått 100 000
              färre jobb under den här perioden när ni har styrt är en effekt
              av er totala politik. Det gagnar inte de garantipensionärer som
              jag pratade om förut.
            </seg>
            <seg n="e959066d">
              Även om ni nu höjer bostadstilläggen lite grann har inte Ulf
              Nilsson tagit upp frågan om ökad skälig levnadsstandard. Det är
              avgörande viktigt för dem som har det allra sämst. Det finns faktiskt
              de som inte ens kommer upp i garantipensionsnivån. Är det inte
              rimligt att också höja den skäliga levnadsstandarden för dem som
              har det allra sämst?
            </seg>
          </u>
          <note type="speaker" n="aa7aefe1">
            Anf. 124 ULF NILSSON (fp) replik:
          </note>
          <u who="ulf_nilsson_b08371" xml:id="i-10d340b699682d54-10" n="84af051e">
            <seg n="9f94a91e">
              Fru talman! Det är naturligtvis sådana resonemang som man alltid
              får föra. Under det här året har vi utan att jag drar för stora
              växlar på det haft fallande priser, just på grund av lågkonjunkturen
              och den negativa tillväxten.
            </seg>
            <seg n="433682f3">
              Jag har inte alls lagt fram något konkret förslag om grön skatteväxling
              så att det inte blir något missförstånd. Vad jag ville tala om
              var principen, att använda skatter för att stimulera respektive
              motverka det man vill ha eller inte vill ha. Därför tycker jag
              att det är naturligt och bra att människor arbetar och att vi
              diskuterar skattesänkningar på arbete. Sedan kan man naturligtvis
              alltid ha olika uppfattningar om hur stora de skattesänkningarna
              ska vara. Men själva poängen är att man tror att låga skatter
              på arbete stimulerar arbete och höga skatter motverkar arbetstimmar.
            </seg>
            <seg n="38dc47b8">
              När det gäller uppskjuten lön, som Gunvor G Ericson talade om,
              kan jag förstå att många som har betalat in pensionsavgifter tycker
              att det är det. Där har vi en pedagogisk uppgift att förklara
              att pensionerna betalas av dem som arbetar. Huvuddelen av pensionsavgifterna
              kommer från dem som arbetar. Ju fler människor som arbetar, ju
              fler timmar människor arbetar och ju längre upp i åren människor
              arbetar, desto mer pengar blir det till pensionerna.
            </seg>
            <seg n="2fc2646c">
              Därför är det i verkligheten inte uppskjuten lön på det sättet.
              Pengarna ligger ju inte där, utan pengarna betalas in av dem som
              arbetar. Jag tror att det är väldigt viktigt att vi vågar säga
              det. Samtidigt ska vi naturligtvis ha respekt för att pensionärer
              har rätt att förvänta sig en bra pension.
            </seg>
          </u>
          <note type="speaker" n="67a099b3">
            Anf. 125 LARS GUSTAFSSON (kd):
          </note>
          <u who="lars_gustafsson_079038" xml:id="i-4698f412fccf791c-0" n="2593c207">
            <seg n="4a555938">
              Fru talman! Det finns en barnvisa som handlar om en trollkarl
              i India land bak Himalayas rand som kunde trolla med siffror.
              Samma uppfattning kan man ibland bibringas i den svenska debatten
              om pensioner.
            </seg>
            <seg n="89035922">
              Jag har vid flera tillfällen försökt mig på en enkel subtraktion
              hämtad från olika påståenden i den allmänna debatten. Om ni skriver
              talet 5 500 000 000 och på nästa rad skriver minus 0, ska ni sedan
              få det till att bli 0. Jag har försökt kalkylera både manuellt
              och med miniräknare, men jag får ändå 5 500 000 000, alltså 5
              500 miljoner.
            </seg>
            <seg n="c60fdb2b">
              Detta är exakt den summa som alliansregeringen har sänkt skatten
              för pensionärer med efter årsskiftet. Enkelt uttryckt förstärks
              pensionerna med 5,5 miljarder jämfört med tidigare nivå, med en
              skatteprofil som utgår från personer med låga pensioner. Det är
              alltså en historisk förbättring. Hur detta kan ha varit till nackdel
              för svenska pensionärer är för mig fullständigt obegripligt.
            </seg>
            <seg n="3301bbd1">
              Ett par som jag känner mycket väl fick i år en inkomstförstärkning
              med ungefär 10 000 kronor om året. Det har de aldrig fått tidigare.
              De fick ungefär 500 kronor per person. Den som tjänar ungefär
              15 000 har fått en förstärkning med 500600 kronor det beror lite
              grann på tabellverket. Dessutom har det blivit en skattereduktion,
              som kommer att öka nästa år. Det blir alltså fortfarande en nettovinst
              för dem.
            </seg>
            <seg n="638aa84f">
              Vi har dessutom räknat upp bostadstilläggen, vilket jag tror
              att Siw Wittgren-Ahl inte kom ihåg att nämna.
            </seg>
            <seg n="e40ec1c9">
              Skattegapet har också minskat, vilket går att läsa i finansplanen,
              upp till en summa av 250 000 om året. På en pensionsinkomst upp
              till 20 00021 000 har skattegapet minskat, trots det fjärde jobbskatteavdraget.
              Det är inte lätt att hålla alla siffror i huvudet jag vet det.
            </seg>
            <seg n="a43f1d39">
              För oss kristdemokrater är detta glädjande, för vi har varit
              drivande i frågan under lång tid. Vi vill gå vidare på denna väg.
              Vi vill gå vidare med skattesänkningar med denna skatteprofil,
              och vi hoppas att få göra det under nästa mandatperiod.
            </seg>
            <seg n="71131702">
              Fru talman! Det svenska pensionssystemet är viktigt att slå vakt
              om, då det är stabilt både för pensionärer och för statsfinanser.
              Jag tror att man underskattar vilken påverkan det har på valutavärdet
              för oss. Oroliga pensionssystem i världen har också en påverkan
              på värdet på valutan. Jag tror att man glömmer bort det när man
              talar om att det är oväsentligt. Därför är det viktigt att det
              ligger vid sidan av statsbudgeten så att det inte kan vara föremål
              för politisk klåfingrighet.
            </seg>
            <seg n="b7902efc">
              Systemet måste, som alla system, vårdas och uppgraderas allteftersom
              utvecklingen framskrider och nya utmaningar uppstår. Det är också
              därför som vi nyligen har gjort en utvidgning av den så kallade
              balanseringen, där vi nu tillfört en treårig utjämning även vid
              minskade intäkter.
            </seg>
            <seg n="7cfde5a9">
              Jag tror att vi som står bakom pensionssystemet har en pedagogisk
              uppgift, och det är att förklara pensionssystemet, både att det
              finns en inkomstpensionsdel som är relaterad till inkomstutvecklingen
              i samhället, och där det är inbetalningar till pensionssystemet
              som avgör vilken pensionsutbetalning som kan göras, och att det
              dessutom finns ett statligt ansvar för garantipensionärer.
            </seg>
            <seg n="466aaa2f">
              Det innebär att det avgörande för pensionsutvecklingen är hur
              arbetsfrekvensen i samhället ser ut. Därför är arbetslinjen grundläggande
              för dagens inkomstpensionärer. Tack vare satsningar på arbete
              och premiering av arbete har detta givit en större utveckling
              av inkomstpensionerna än det annars hade gjort. Att vi sedan har
              en historisk finanskris det kommer inte alla ihåg, men det kan
              man inte göra mycket åt påverkar också värdet på pensionerna.
              Vi ska dock komma ihåg att pensionsvärdet i fonderna bara har
              sjunkit med ungefär 5 procent, och det kommer snabbt att återhämta
              sig. Då kommer speciellt inkomstpensionärerna, som har fått en
              kraftig skattereduktion, att märka det mycket tydligare vid uppgången.
            </seg>
            <seg n="c968465d">
              Den här kopplingen kommer ofta bort i den allmänna debatten,
              och det finns också för dålig kännedom hos medborgarna om hur
              det fungerar för att de ska kunna förstå hur systemet verkar,
              hur det slår och varför det är viktigt, oavsett regering, att
              premiera arbete. Det allmänna missförståndet är ofta att en nettovinst
              aldrig kan bli en nettoförlust, hur man än försöker tråckla det.
              Jag är övertygad om att om vi hade återfört skattemedlen i stället
              för att genomföra dessa skatteförändringar skulle vi ha haft lägre
              pensioner, högre kostnadsläge och färre i arbete. Det är ingen
              betjänt av.
            </seg>
            <seg n="e5d67e5f">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="32512385">
            Anf. 126 KURT KVARNSTRÖM (s):
          </note>
          <u who="kurt_kvarnstrom_9454d6" xml:id="i-5ec918a380263036-0" n="25110d1b">
            <seg n="a2dd445f">
              Fru talman! Jag hade inte tänkt delta i debatten men tycker ändå
              att jag måste göra det utifrån en del påståenden som kommit här
              från talarstolen.
            </seg>
            <seg n="ae21adcf">
              Skattefrågan är mycket viktig. Jag tycker att det är synd av
              Mats G Nilsson framställer skattefrågan på det sätt han gör. Efter
              det 90-tal vi hade införde vi grundavdrag för att återställa köpkraften
              och pensionerna för pensionärerna.
            </seg>
            <seg n="6998f5cd">
              Mats G Nilsson vet mycket väl att hans eget finansdepartement
              påstår att det grundavdrag som gjordes också har förändrat pensionernas
              bruttonivå med 1,8 procent. Det är egentligen samma sak som en
              skattesänkning.
            </seg>
            <seg n="d29f52bc">
              Det är synd att man inte kan ställa sig bakom vårt förslag om
              man nu tycker att det är så viktigt att sänka skatten för pensionärerna.
              Efter de tre åren med en borgerlig regering kommer pensionerna
              från årsskiftet för första gången att sänkas med ungefär 3 procent.
              Det är verkligheten.
            </seg>
            <seg n="bb44acb8">
              Vi tycker i det förslag vi har lagt fram att det hade varit på
              sin plats att göra en ordentlig justering av beskattningen för
              pensionärerna så att de får samma pengar kvar i plånboken i den
              situationen.
            </seg>
            <seg n="900c7cc5">
              Jag blir nästan lite upprörd över Solveig Zanders sätt att ifrågasätta
              om vi är på väg ur den pensionsuppgörelse som finns. Vem var det
              som inledningsvis kröp ur pensionsuppgörelsen, Solveig Zander?
              Var det inte den alliansregering som du själv företräder som började
              med att ändra antagandeinkomsten för förtidspensionärerna? Det
              tog oss ett år att komma överens om hur det skulle se ut.
            </seg>
            <seg n="f13d9fb0">
              Samtidigt måste jag ställa frågan: Vad är det som gör att det
              inte är möjligt att löner och pensioner beskattas på samma sätt?
              Vi har ett gemensamt dokument från genomförandegruppen i pensionsuppgörelsen
              där det ingår att pensioner om möjligt ska beskattas på samma
              sätt. Jag måste ställa frågan igen som jag gjorde i förra veckan
              till de borgerliga ledamöterna: Vad är det som gör att det inte
              är möjligt?
            </seg>
            <seg n="3bd783a8">
              För mig är det inte möjligt att med lånade pengar genomföra ytterligare
              ett jobbskatteavdrag som alliansen nu föreslår. Det är inte ansvarsfullt
              mot dem som ska ta över efter oss i framtiden att fortsätta att
              sänka skatter med lånade pengar. Det är som jag ser det inte möjligt.
            </seg>
            <seg n="cdcfe5ee">
              Det är en prioriteringsfråga. Vi tycker att det är viktigare
              att köpkraften för pensionärerna finns där och är på en nivå så
              att de fortsättningsvis har en köpkraft. Att sänka skatten med
              lånade pengar med ambitionen att fortsättningsvis ha ett jobbskatteavdrag
              tycker vi är en felaktig prioritering i det läge vi befinner oss.
            </seg>
          </u>
          <note n="a9d233ac">
            I detta anförande instämde Jasenko Omanovic, Göte Wahlström och
            Siw Wittgren-Ahl (alla s).
          </note>
          <note type="speaker" n="65199cdb">
            Anf. 127 MATS G NILSSON (m) replik:
          </note>
          <u who="unknown" xml:id="i-10d340b699682d54-11" n="e86db96c">
            <seg n="42a88985">
              Fru talman! Välkommen till skattesänkarklubben, Kurt! Det är
              lite charmigt, ungefär som när ett litet barn börjar gå, när man
              börjar med någonting nytt som man inte riktigt behärskar.
            </seg>
            <seg n="37e04004">
              Du stod nu och sade: Vi socialdemokrater sänkte skatten genom
              justering av grundavdraget. Du var uppenbarligen inte här när
              Thomas Östros i talarstolen sade att det inte hade någonting med
              skattesänkning att göra.
            </seg>
            <seg n="5dc35f2a">
              Om du köper att den typen av grundavdragsförändring är som en
              skattesänkning delar du Anders Borgs uppfattning om att ni sänkte
              skatten för löntagarna med 40 miljarder kronor vid justeringen
              av grundavdraget. Din ekonomiske talesman menar därmed att du
              har direkt fel på den punkten.
            </seg>
            <seg n="efefa6a1">
              Det är lite charmigt att den orimliga skattenivå som du kritiserar
              är lägre än den du har kämpat för i hela ditt politiska liv. Även
              det får gå på kontot för charmigt.
            </seg>
            <seg n="11b017e0">
              Jag har två konkreta frågor som du bör kunna svara på. Fråga
              nr 1: Under de tolv år som ni inte sänkte skatten, hade ni fel
              då? Fråga nr 2 gäller effekterna av jobbskatteavdraget. Har Finanspolitiska
              rådet, Institutet för arbetsmarknadspolitisk utvärdering, Studieförbundet
              Näringsliv och Samhälle, Konjunkturinstitutet vi kan fortsätta
              en stund till, men framför allt bör vi lägga till LO-ekonomerna
              fel?
            </seg>
          </u>
          <note type="speaker" n="25b65861">
            Anf. 128 KURT KVARNSTRÖM (s) replik:
          </note>
          <u who="kurt_kvarnstrom_9454d6" xml:id="i-5ec918a380263036-1" n="25110d1b">
            <seg n="4b651754">
              Fru talman! När det gäller skattenivåerna har jag hela tiden
              haft principen klar för mig att pensioner är uppskjuten lön. Därför
              har vi haft principen att pensioner och löner beskattas på samma
              sätt. Den principen har vi haft under alla år. Därför har skattenivåerna
              följts åt när det gäller både löner och pensioner.
            </seg>
            <seg n="1a90e570">
              Jag har inte sett någon skillnad i det. Det har varit en prioritering
              när vi har bestämt hur skatterna ska se ut. Det är inte så många
              år tillbaka i tiden som vi hade en rätt bred överenskommelse om
              en skattereform i det här huset. Jag ser det som fullt naturligt
              att det är på det sättet.
            </seg>
            <seg n="bca38169">
              Jag vill ställa en motfråga som jag ställde tidigare och som
              jag inte fått svar på än. Vad är det som gör att det inte är möjligt
              att leva upp till den punkt i pensionsöverenskommelsen som vi
              har som säger att om möjligt ska löner och pensioner beskattas
              lika? Vad är det som gör att inte det är möjligt?
            </seg>
          </u>
          <note type="speaker" n="d5db16ab">
            Anf. 129 MATS G NILSSON (m) replik:
          </note>
          <u who="unknown" xml:id="i-10d340b699682d54-12" n="e86db96c">
            <seg n="4fb34a3a">
              Fru talman! Jag tror att principen som Kurt Kvarnström egentligen
              pläderar för här är att inte svara på någonting.
            </seg>
            <seg n="11f95f03">
              Återigen: I och med att du inte säger emot kan vi konstatera
              att du anser att Thomas Östros har fel, eller hur? Han säger att
              det inte har med skattesänkning att göra, och du nämner det som
              en skattesänkning. Du går tvärtemot din ekonomiske talesman. Det
              är intressant.
            </seg>
            <seg n="8e888f40">
              Vi sänker skatten för löntagarna i och med förvärvsavdraget,
              och du säger att det är någonting som ni inte ställer er bakom.
              Du ska ju rösta för ett budgetförslag som har riktade avdrag mot
              löntagarna. Varför är det riktigt när det inte är riktigt när
              vi andra gör det? Det är den frågan du måste ställa dig själv.
            </seg>
            <seg n="9697a6e4">
              Det är svårt med skattepolitik. Det är kanske svårt för en socialdemokrat
              att börja plädera för sänkta skatter. Men återigen, seriöst sett,
              Kurt: I och med att du bara viftar bort det som helt oväsentligt
              vill jag repetera.
            </seg>
            <seg n="a8a99b07">
              Är det så att Finanspolitiska rådet men du kanske inte litar
              på det Institutet för arbetsmarknadspolitisk utvärdering ni brukar
              lita på det Studieförbundet Näringsliv och Samhälle, Konjunkturinstitutet
              och LO-ekonomerna som ni åtminstone brukar lyssna på menar att
              det svenska jobbskatteavdraget har sänkt arbetslösheten?
            </seg>
            <seg n="33be8643">
              Är det så att de har totalt fel, Kurt Kvarnström? Avfärdar du
              dem lika mycket som du avfärdade Thomas Östros här precis, medan
              du har rätt? Är det så att de avdrag som du vill rikta till löntagarna
              är helt berättigade medan de som alliansen riktar till löntagarna
              är fel? Snälla Kurt Kvarnström, en fråga bör du åtminstone kunna
              svara på.
            </seg>
          </u>
          <note type="speaker" n="80387a22">
            Anf. 130 KURT KVARNSTRÖM (s) replik:
          </note>
          <u who="kurt_kvarnstrom_9454d6" xml:id="i-5ec918a380263036-2" n="25110d1b">
            <seg n="6d917633">
              Fru talman! Den fråga jag har ställt sedan förra veckan och fortfarande
              ställer, Mats G Nilsson, väljer du att inte vara på. Det gäller
              den gemensamma överenskommelse vi har om pensioner, löner och
              beskattningen av dem. Den frågan undviker du hela tiden att svara
              på. Du har inte svarat på den vid något tillfälle nu och har tydligen
              inte heller för avsikt att göra det.
            </seg>
            <seg n="437ecfae">
              När det gäller skatter kan vi ha en olika syn på det. Det är
              några som påstår att jobbskatteavdrag har en effekt på sysselsättningen.
              Det återstår att se. Det är 100 000 färre som är i jobb i dag
              än tidigare. Det är en effekt. Det är därför väldigt svårt att
              utvärdera den delen i dagsläget.
            </seg>
            <seg n="a8e932f4">
              Jag ställer frågan igen, och nu kan du tyvärr inte svara. Jag
              har prioriterat att sänka skatten för pensionärer före att göra
              ytterligare ett jobbskatteavdrag för dem som har ett jobb.
            </seg>
            <seg n="b4475758">
              Det är den prioritering som vi gör i vår budget. Ni hade mycket
              väl kunnat ställa upp på vårt förslag. Vi sänker skatten mer för
              pensionärer i det här läget. Vi tycker att lön och pension ska
              beskattas lika. Det är vi bergfasta på. Där har vi ett fullt stöd
              av våra pensionärsorganisationer som också tycker det.
            </seg>
            <seg n="b897db1a">
              Du väljer att inte svara på den fråga som jag har ställt i förra
              veckan till dina kamrater här i riksdagen. Du väljer att inte
              heller nu svara på den. Jag har blivit ifrågasatt när det gäller
              vårt sätt att kliva ifrån pensionsöverenskommelsen. Det tycker
              jag att ni har gjort i två olika steg. De frågorna väljer du att
              inte svara på.
            </seg>
          </u>
          <note type="speaker" n="d0c77f19">
            Anf. 131 SOLVEIG ZANDER (c) replik:
          </note>
          <u who="solveig_zander_bb1f11" xml:id="i-fd33fa1fee75ead7-3" n="41f8dd4e">
            <seg n="c479e379">
              Fru talman! Jag blev positivt överraskad och glad när jag såg
              att Kurt Kvarnström hade begärt ordet. Eftersom jag ställde en
              fråga till Siw Wittgren-Ahl, som hade det första anförandet när
              det gäller pensionerna, förväntade jag mig att Kurt Kvarnström
              väldigt tydligt skulle vara på frågan om ni nu är tveksamma till
              att fortsätta att vara med i pensionsöverenskommelsen.
            </seg>
            <seg n="8027a2a8">
              Jag tycker inte att jag fick något definitivt svar, så jag undrar
              igen: Ja eller nej? Jag tycker att det är angeläget att vi partier
              tillsammans fortsätter att vårda överenskommelsen.
            </seg>
            <seg n="9591729b">
              Jag hör tydligt och klart hur Kurt Kvarnström hela tiden pratar
              om att det är viktigt att sänka skatten för pensionärer. Jag undrar
              naturligtvis var ni tar pengarna ifrån. Det är viktigt att förmedla
              till de svenska medborgarna varifrån pengarna kommer att tas.
              Det är oerhört angeläget att få höra detta. Skulle jag kunna få
              svar på de frågorna, Kurt Kvarnström?
            </seg>
            <seg n="09d50f81">
              Kurt Kvarnström säger också: Jag har alltid hävdat att pension
              är uppskjuten lön. Var i förarbeten eller i pensionsöverenskommelsen
              har man skrivit in den benämningen? Om jag förstår det hela rätt
              har man låtit bli att göra det av skälet att man inte på något
              sätt vill vilseleda och påstå att pensionen är en uppskjuten lön.
            </seg>
          </u>
          <note type="speaker" n="54856077">
            Anf. 132 KURT KVARNSTRÖM (s) replik:
          </note>
          <u who="kurt_kvarnstrom_9454d6" xml:id="i-5ec918a380263036-3" n="25110d1b">
            <seg n="76d582c6">
              Fru talman! Vi står bakom pensionsöverenskommelsen. Det råder
              ingen tveksamhet om det. Jag är mer tveksam till det sätt som
              regeringen har hanterat pensionsöverenskommelsen på hittilldags.
              Vill man egentligen stå bakom den uppgörelse vi har? Det känns
              mer tveksamt.
            </seg>
            <seg n="624c754e">
              När det gäller pengarna är det mycket enkelt, precis som jag
              sade. I stället för att man genomför ytterligare ett jobbskatteavdrag
              för lånade pengar tycker vi att det är väsentligt att köpkraften
              behålls för pensionärerna. Därför vill vi göra en större sänkning
              av skatten för dem. Det är en enkel prioritering.
            </seg>
            <seg n="ba5a9460">
              Det står faktiskt i pensionsöverenskommelsen att löner och pensioner
              om möjligt ska beskattas lika. Det är det dokument som Genomförandegruppen
              har lämnat över till oss. Jag frågar mig varför alliansens fyra
              partier inte står bakom den uppgörelsen.
            </seg>
          </u>
          <note type="speaker" n="65ad75b5">
            Anf. 133 SOLVEIG ZANDER (c) replik:
          </note>
          <u who="solveig_zander_bb1f11" xml:id="i-fd33fa1fee75ead7-4" n="41f8dd4e">
            <seg n="ee8c6ea3">
              Fru talman! Jag är uppriktigt sagt glad för att Kurt Kvarnström
              sade att ni vill vara kvar i pensionsuppgörelsen och fortsätta
              att vårda pensionssystemen. Jag förstår att ni har det jobbigt
              i vänsterkartellen när ni från Socialdemokraterna är tämligen
              ensamma om att vilja ha det på det sätt som det är nu.
            </seg>
            <seg n="d15e9555">
              Jag frågade om detta med uppskjuten lön och varför ni hävdar
              det så kategoriskt, men jag fick inget svar på den frågan. Varför
              står inte just den benämningen på något ställe i pensionsöverenskommelsen?
              Skälet till det är att det är så tydligt och klart att pensionen
              inte ska förknippas med uppskjuten lön.
            </seg>
            <seg n="32328c10">
              Om jag har läst era budgetförslag rätt vill ni ta bort skattereduktionen
              på hushållsnära tjänster. Det är ett sätt ni vill lösa detta på.
              Det om något kommer väl att drabba pensionärer som i dag har möjlighet
              att utnyttja dessa hushållsnära tjänster, Kurt Kvarnström? Är
              inte det att också lägga på högre kostnader på pensionärerna än
              vad som är behövligt? Om det är något som pensionärerna vill ha
              är det möjligheter att få service hemma. Det har de möjligheter
              att få tack vare de hushållsnära tjänsterna. Det är dessutom så
              med dessa tjänster att ju fler som jobbar, desto viktigare är
              det, vilket Kurt Kvarnström också tydligt säger. Om man tar bort
              skattereduktionen på hushållsnära tjänster missar vi oerhört stora
              summor till statskassan. Det kan väl ändå inte vara meningen,
              Kurt Kvarnström?
            </seg>
          </u>
          <note type="speaker" n="3cbf1af7">
            Anf. 134 KURT KVARNSTRÖM (s) replik:
          </note>
          <u who="kurt_kvarnstrom_9454d6" xml:id="i-5ec918a380263036-4" n="25110d1b">
            <seg n="cb2e6351">
              Fru talman! Det är väl inte statskassan som missar några pengar?
              Jag tror att du sade fel i slutändan, Solveig Zander. Statskassan
              subventionerar de här tjänsterna, så det kostar för statskassan,
              eller hur? Det är väl så det ska vara.
            </seg>
            <seg n="c92184cf">
              Jag försöker säga det här igen, för du förstår egentligen inte
              vad jag säger. I pensionsuppgörelsen mellan partierna står det
              att löner och pensioner om möjligt ska beskattas lika. Det får
              du tolka på samma sätt som att det är uppskjuten lön. Lön och
              pension ska om möjligt beskattas lika; så står det i den punkten
              om jag ska vara tydlig och stryka under den. För min del är detta
              väldigt tydligt.
            </seg>
            <seg n="3cebaab9">
              När det gäller prioriteringen prioriterar inte jag i första hand
              steg fyra i jobbskatteavdraget eftersom jag tycker att det är
              viktigare att pensionärerna får en justering när de nu tappar
              en inkomst. De borde ha en förstärkning, men i stället mister
              de en del av sin pension på grund av att pensionerna räknas ned
              med 3 procent nästa år. Det tycker jag att man borde ta på allvar.
            </seg>
            <seg n="74ed26fd">
              Den skattesänkning som ni föreslår räcker inte till. Vi har en
              större skattesänkning som egentligen mer matchar det de nu tappar
              i pensionerna. Detta är en effekt av att sysselsättningen har
              gått ned under ett antal år. Det är en effekt av den politik som
              har drivits att pensionerna sjunker för första gången; det kan
              man aldrig komma ifrån.
            </seg>
            <seg n="d924daea">
              Jag tycker att man ska vara rättvis mot pensionärerna. De är
              en viktig grupp och den konsumtion de har möjlighet att ha i vårt
              land är viktig för att vi ska ha ett bra välstånd. Det är viktigt
              att efterfrågan finns där.
            </seg>
            <seg n="d838a01c">
              Min prioritering framför jobbskatteavdraget är att ge pensionärerna
              mer pengar. Det vill jag göra i stället. Det är den prioritering
              vi har gjort.
            </seg>
          </u>
          <note n="ee4b646c">
            Utgiftsområde 12
          </note>
          <note type="speaker" n="8c2fcfee">
            Anf. 135 MATILDA ERNKRANS (s):
          </note>
          <u who="matilda_ernkrans_be8a59" xml:id="i-19bbb0f5276a592e-0" n="7f3f621a">
            <seg n="70cc8bbf">
              Fru talman! Jag är barnbarn till en klipsk unge med läshuvud.
              Hennes drömmar beskars. Hennes familj var för fattig för att låta
              henne läsa vidare. Jag är barnbarn till en kvinna som när hon
              med sin tvååriga dotter blev lämnad av mannen och pappan i familjen
              tvingades flytta hem till sina föräldrar, för någon var ju tvungen
              att ta hand om flickan när hon själv jobbade och försörjde sig
              själv och sin dotter.
            </seg>
            <seg n="0e53bfe5">
              Jag är barnbarn till en kvinna som såg Sverige förändras och
              förbättras. Hon såg det i sin egen vardag och i andras. Hon fick
              en förbättrad bostadsstandard, varmt och kallt vatten indraget
              och större yta. Hon såg skolgången förbättras för sin dotter och
              för sin dotterdotter. Hon såg barnbidrag, barnomsorg och äldreomsorg
              utvecklas i ett välfärdsland.
            </seg>
            <seg n="21d96a05">
              Hon är en del av min drivkraft. Hon är en del av min oförtröttlighet
              och min önskan om ett Sverige som vi bygger på insikten om att
              vi blir starkare tillsammans ett möjligheternas land.
            </seg>
            <seg n="ad31b70d">
              Jag hade turen att få ha min mormor kvar så länge att jag förstod
              att sätta mig ned och lyssna och höra vad hon hade att berätta.
              Jag tror att hon i dag skulle ha varit stolt över barnbarnet sitt
              här i riksdagens talarstol. Men jag är också fullständigt övertygad
              om att hon skulle ha spänt ögonen hårt i högersidan, så där som
              bara en kvinna från hennes generation kan en kvinna som har haft
              ett långt liv och många erfarenheter. Hon skulle ha spänt ögonen
              i högersidan i den här kammaren. Hon skulle ha bett er att förklara
              er, och hon skulle inte ha varit nådig.
            </seg>
            <seg n="d63790a8">
              Hon skulle ha bett er förklara hur ni passivt kan låta barns
              drömmar beskäras. Barnfattigdomen ökar i Sverige. År 2006 var
              den 8 procent och 2009 var den 12 procent. Om vi tittar på barn
              till ensamstående föräldrar var den 15 procent 2006 och 27 procent
              2009. Ni sitter passivt vid sidan av och låter barnfattigdomen
              öka i Sverige.
            </seg>
            <seg n="6580441f">
              Hon skulle ha bett er förklara er och försvara er när det gäller
              hur ni kan straffa föräldrar med sjuka barn genom att försämra
              deras ekonomi och beskära deras trygghet. I dag vet inte föräldrar
              om de kommer att få några pengar när de är hemma och vårdar sina
              sjuka barn. Det är en direkt konsekvens av VAB-intyget.
            </seg>
            <seg n="f4da5ce0">
              Hon skulle ha bett er förklara och försvara hur ni kan konstatera
              i era egna texter, era egna ord, att ensamföräldrar har det tuffast
              i Sverige i dag och ändå välja att inte göra någonting, att passivt
              åse ett Sverige där klyftorna ökar. Hon skulle definitivt ha bett
              er förklara och försvara hur ni kan försätta kvinnor i en situation
              där de inte kan försörja sig själva och sina barn utan blir totalt
              beroende av mannens välvilja. Det är vad som händer med det vårdnadsbidrag
              ni har infört.
            </seg>
            <seg n="40e8d21d">
              I år, fru talman, är det 100 000 människor som förlorar jobbet.
              Barnfattigdomen ökar och klyftorna vidgas. Vi har här i kammaren
              i dag debatterat hur hårt sjukförsäkringen slår mot enskilda människor.
              Bland de enskilda människorna finns föräldrar; kvinnor som har
              försörjningsansvar för sina barn. Ni har inte ens bemödat er om
              att ta reda på hur många dessa kvinnor är och hur många barnen
              är. Ni har valt en egen väg för Sverige och för Sveriges barn
              och familjer. Faktum är att ni hade pengarna och ni hade kunnat
              göra skillnad, men ni valde att använda 100 miljarder en etta
              och elva nollor våra gemensamma pengar till vår gemensamma välfärd
              för att lägga i privata fickor. 60 procent av skattesänkningarna
              har gått till de 10 procenten rikaste i landet.
            </seg>
            <seg n="62613cd6">
              Fru talman! Min mormor, som jag ständigt har på min axel, en
              av mina ledstjärnor i det engagemang jag lägger in i politiken,
              hade krävt svar. Jag ska ge henne mitt svar på en socialdemokratisk
              politik och delvis rödgrön politik ledd av en socialdemokrat.
              Jag ska ge mitt svar till dem som är engagerade i ett Sverige
              som gör det enkelt att vara barn och ha familj, som gör det lätt
              att kombinera ett yrkesliv med ett familjeliv, som ger en trygghet
              hos barn genom att de vet att båda föräldrarna kan försörja sig
              själva och sina barn.
            </seg>
            <seg n="6d947592">
              Beskedet är att man kan lita på mig. Jag vet varifrån jag kommer,
              och jag vet vart jag ska. Vi ska tillbaka till ett välfärdsland,
              ett möjligheternas land, ett land med generell välfärd och kompensation
              till dem som behöver mer, ett land där vi betalar skatt efter
              förmåga och får tillbaka utifrån behov, ett land som har råd att
              satsa på jobben och därmed råd att satsa på familjer och barn.
            </seg>
            <seg n="26d16bdb">
              Vi socialdemokrater lägger fram ett antal konkreta förslag. Vi
              tänker höja taket i den tillfälliga föräldrapenningen och havandeskapspenningen.
              Vi tycker att det är viktigt att föräldrar ska känna trygghet
              i att kunna vara hemma med sina barn när de är sjuka. Vi är beredda
              att skapa en mer flexibel föräldraförsäkring. Vi tycker att man
              ska kunna ta ut föräldraförsäkringen ända fram till det att barnet
              är 16 år. Det handlar om att ge mer vardagstid för föräldrar och
              barn utan att man för den skull helt behöver lämna arbetsmarknaden.
              Vi skulle vilja höja underhållsstödet med 125 kronor per månad
              och barn som ett sätt att stödja de ensamföräldrar som har det
              tuffast i Sverige i dag.
            </seg>
            <seg n="9ab8f3d9">
              Vi är beredda att stimulera barnomsorg på kvällar, nätter och
              helger. Det är ett bra sätt att stödja jobben, att man faktiskt
              kan ta ett jobb och veta att barnet har det tryggt i barnomsorgen
              när man jobbar.
            </seg>
            <seg n="915ff94e">
              Vi är också beredda att höja tilläggsbidraget till studenter
              med barn med 50 procent. Det skulle innebära 246 kronor i månaden
              för ett barn och 400 kronor i månaden för två barn.
            </seg>
            <seg n="a9262d24">
              Tillsammans med de rödgröna är vi beredda att avskaffa VAB-intyget,
              avskaffa vårdnadsbidraget och införa en gemensam månad vid barnens
              födelse. Det skulle ge en möjlighet för båda föräldrarna att tidigt
              få tid med det lilla barnet. Jag är fullständigt övertygad om
              att om man tidigt tar ansvar för barnets dagliga omsorg lämnar
              man inte barnet, inte ens om kärleken tar slut mellan föräldrarna.
            </seg>
            <seg n="aa10cd4e">
              Vi är beredda att tillsammans föra en politik som minskar barnfattigdomen.
              Ett Sverige, ett välfärdsland, ett möjligheternas land, ska inte
              ha några fattiga barn. Det är att beskära barns drömmar och framtid.
            </seg>
            <seg n="857e3460">
              Jag är mycket stolt och glad över att kunna lägga fram ett så
              kraftfullt alternativ till den borgerliga budgeten när det gäller
              den ekonomiska familjepolitiken. För mig handlar det om respekt,
              om alla människors lika värde. Min mormor sade till mig att jag
              har ett värde bara för att jag är jag. Hon sade att jag skulle
              sträcka på mig därför att ingen annan kommer att sträcka på sig
              åt mig. Hon hade en genuin känsla för rätt och plikt och för tilltro
              till varje individs inneboende kraft. Det är mitt uppdrag att
              föra fram den andan, ambitionen och inriktningen för Sverige.
              Sverige tjänar på rättvisa, och Sverige tjänar på en rödgrön s-ledd
              regering.
            </seg>
            <seg n="9f623145">
              Med det här skulle vi kunna få en modern, ambitiös familjepolitik
              som sätter barn och familjer i centrum och som också ger fler
              och nya chanser.
            </seg>
            <seg n="fa51ea39">
              Jag står naturligtvis bakom alla våra s-reservationer, men för
              tids vinnande yrkar jag bifall till reservation 42 under punkt
              39.
            </seg>
          </u>
          <note type="speaker" n="c5f4b691">
            Anf. 136 KALLE LARSSON (v):
          </note>
          <u who="kalle_larsson_7fdd7a" xml:id="i-6ca3f86237856e58-1" n="7520f810">
            <seg n="0964c27b">
              Fru talman! Om jag säger talet 1 066 vill jag att några i alliansen
              ska reagera. Någon tänker kanske på det min pappa tänkte på, nämligen
              slaget vid Hastings, 1066. Det var det han svarade på alla frågor
              om årtal, jämt, oberoende av vad det gällde. När dog Karl XII?
              År 1066 slaget vid Hastings. Nej, det var 1718 vid Fredrikstens
              fästning. Jag är väl medveten om det, men han brukade lite på
              skoj, lite på allvar, svara så på varje fråga om årtal som ställdes.
            </seg>
            <seg n="6f3ef74e">
              Men den siffran antyder också något annat. Det är nämligen så
              många kronor i inkomstskillnad som den här regeringen har åstadkommit
              mellan män och kvinnor. På de tre år som den här regeringen har
              fått råda har inkomstklyftan mellan män och kvinnor vuxit med
              1 066 kronor per månad. Det är följden av en medveten politik.
              Den handlar om att man har förändrat arbetslöshetsförsäkringen,
              sjukförsäkringen och föräldraförsäkringen, som har att göra med
              det förändrade skattesystemet.
            </seg>
            <seg n="d087a0da">
              Jag tänker inte ta tid i den här debatten att diskutera alla
              dessa frågor. Det gör vi i de debatter där de frågorna hör hemma,
              men en av dem hör hemma här, nämligen föräldraförsäkringen. Den
              här regeringen har försämrat föräldraförsäkringen, som har inneburit
              ökade skillnader i inkomst mellan män och kvinnor.
            </seg>
            <seg n="d48a6ceb">
              Vi vet att man har sänkt både ersättningsnivån och högsta beloppet
              man kan få ut i föräldraförsäkringen. Det är dåligt för den som
              inte får lika mycket pengar som tidigare. Men det är också ur
              ett jämställdhetsperspektiv, ett feministiskt perspektiv, ett
              problem. Vi vet att det i dag finns kvinnor förstås som tar ut
              100 procent av havandeskapspenningen. Det är inget konstigt. Det
              är rätt naturligt att det är så. Men de tar också ut 79 procent
              av föräldrapenningen och 64 procent av VAB-dagarna. Om de ersättningarna
              sänks innebär det förstås att klyftan mellan män och kvinnor ökar.
              Inkomstskillnaderna blir större mellan män och kvinnor.
            </seg>
            <seg n="25ae8654">
              Den förra debatten kom av någon märklig anledning att handla
              om skatter fastän de var inte en del av det betänkandet. Det kanske
              inte har så stor betydelse för alliansen.
            </seg>
            <seg n="c09625bf">
              Skillnaderna är inte så viktiga. Får allihop det lite bättre
              är det ganska lugnt. Då ska man inte klaga på att inkomst- och
              maktskillnaderna växer. Men vi har en annan syn. Klyftan i sig
              är ett problem, därför att möjligheterna till egen försörjning
              är en av de två grundpelare som kvinnors möjlighet till ett värdigt
              liv består av. Därför är de försämringar av föräldraförsäkringen
              som regeringen har genomfört ett stort problem ur jämställdhetssynpunkt.
            </seg>
            <seg n="efbee051">
              Det är mycket möjligt, fru talman, att man egentligen inte har
              uppfattningen att det är viktigt att främja jämställdhet mellan
              könen inom ramen för den politik vi nu diskuterar. Vi har föreslagit
              att man skulle ändra målet för det här politikområdet och i stället
              uttrycka det så här: Skillnaderna i de ekonomiska villkoren mellan
              familjer med och utan barn ska minska, och jämställdhet mellan
              könen ska uppmuntras inom ramen för den generella politiken. Tillsammans
              med Miljöpartiet har vi lämnat in den reservationen. Varför då?
              Jo, därför att det är en viktig sak att göra skillnad mellan familjer
              med och utan barn.
            </seg>
            <seg n="0f98822e">
              Det är också viktigt med jämställdhet mellan könen, och det måste
              man sträva efter på samhällets alla områden. Gör man inte det,
              om man avstår från att använda politiska verktyg för att utjämna
              skillnaderna i inkomster och därmed i makt mellan män och kvinnor,
              då kommer de i stället att öka till följd av en medveten politik.
            </seg>
            <seg n="7524eca7">
              Låt oss ta föräldraförsäkringen som ett av de tydligaste exemplen.
              Föräldraförsäkringen är en stor förmån som många människor i det
              här landet har kämpat för att åstadkomma, som generationer före
              oss har kämpat för att få. Den ger en möjlighet att skapa en nära
              relation mellan barn och föräldrar. Men den är i dag en försäkring
              som tas ut ojämnt av män och kvinnor. Man kan tycka att det inte
              är något problem. Man kan till och med tycka att det är naturligt.
              Jag är medveten om att de tankegångarna finns i ett och annat
              parti inom alliansen. Det är klart att kvinnor på något vis genetiskt
              är mer lämpade att ta hand om barn. Men har man inte den uppfattningen,
              och jag har inte den uppfattningen, tycker man i stället att det
              är ett problem att vi ett ojämnt uttag av föräldraförsäkringen.
              Då vill man göra något åt det, och då kan man välja några olika
              vägar.
            </seg>
            <seg n="9fb0a8d9">
              Man kan steg för steg öka antalet pappamånader, som om resten
              då naturligt nog är mammamånader. Det är det vi hittills har hållit
              på med.
            </seg>
            <seg n="cfa357a2">
              Man kan företräda en tredelning av föräldraförsäkringen. Det
              låter på något vis naturligt matematiskt sett: en tredjedel till
              mamman, en tredjedel till pappan och en tredjedel som man får
              bestämma själv över, i praktiken förstås en tredjedel som också
              den går till mamman, i vart fall i 99,9 procent av fallen.
            </seg>
            <seg n="7d7d1754">
              Det man måste fråga sig med ett sådant förslag är varför två
              tredjedelar av tiden i praktiken ska vara den ena förälderns.
              Det blir ett problem på minst två olika sätt, ett är när det gäller
              fördelningen av hemarbetet, för vi vet att det är i barnets tidiga
              ålder som man först och främst etablerar relation men då man också
              tar åt sig och gör många av de arbetsuppgifter som hör hemmet
              till. Ojämlikhet uppstår väldigt ofta, också i tidigare ganska
              jämställda förhållanden, när man får det första barnet.
            </seg>
            <seg n="25f0c37d">
              Det blir också ett problem på arbetsmarknaden, därför att om
              man vet att kvinnor i större utsträckning kommer att vara hemma
              med barn är det inte lika lätt för dem att hitta karriärvägarna
              och inte lika lätt att få lönehöjningarna. De är ju inte sällan
              baserade på hur många år man har arbetat. Det finns alltför många
              exempel på att man fortfarande från arbetsgivarens sida låter
              frågan om huruvida en kvinna ska föda barn eller inte vara en
              del av urvalsprocessen för ett arbete, även om det är olagligt,
              och också en urvalsprocess när det gäller fortbildning, vidareutbildning
              och karriärvägar.
            </seg>
            <seg n="056a9929">
              Därför har vi budgeterat, klart och tydligt, för en individualiserad,
              jämställd föräldraförsäkring. Det är en av de frågor som vi kommer
              att lyfta fram under den kommande valrörelsen. Vi är väl medvetna
              om att inte alla håller med oss. I opinionsundersökningar visar
              det sig att många inte håller med oss. Men det var också många
              som trodde att jorden var platt en gång tiden. Det visade sig
              att den inte var det. Och vi har en viss tilltro till våra egna
              argument för att övertyga människor om att det nog faktiskt är
              en bra idé, inte minst ur jämställdhetssynpunkt men också för
              barnens bästa, att ha en individualiserad, jämställd föräldraförsäkring.
              Det ställer frågan vilka andra försäkringar man ska kunna överföra
              till sin partner eller någon annan person. Knappast sjukförsäkringen,
              eller hur?
            </seg>
            <seg n="1b96d7ea">
              Fru talman! Vi har gemensamt, de rödgröna partierna, flera förslag
              i dagens betänkande. Det är värt att notera att vi gemensamt tar
              initiativ mot barnfattigdom och för att föräldrapenningförmåner
              ska kunna tas ut samtidigt, och vi avvisar gemensamt vårdnadsbidraget,
              det där bidraget som Gud glömde, höll jag på att säga, som man
              inte skulle leva på. Det som den här regeringen gick till val
              på påstod man ju var arbetslinjen. Alla ska arbeta även de som
              inte kan, har vi kunnat konstatera under dagens debatter i övrigt
              utom de som ska ha vårdnadsbidrag.
            </seg>
            <seg n="048a5d20">
              Vi vet redan nu att kvinnor med utländsk bakgrund är överrepresenterade
              bland dem som tar ut vårdnadsbidrag. Vad drar alliansen för konsekvenser
              av det? Vad drar man för konsekvenser av att man har infört ett
              system som håller kvinnor hemma, kvinnor som skulle ha stora fördelar
              av att komma ut i arbetslivet och få ta del av de sociala relationer
              som det innebär och den ekonomiska frigörelse som det skulle kunna
              vara att få en egen försörjning?
            </seg>
            <seg n="98e5faf9">
              Vi har också ett gemensamt förslag om att avvisa den överbyråkratiserade
              modellen med VAB-intyg som är väldigt svårbegriplig. I vart fall
              är den svårbegriplig om man inte har utgångspunkten att folk försöker
              fuska lite till mans. Det är väl det som är grunden, skulle jag
              tro, till att det här förslaget har genomförts. Här sitter en
              regering som lite i allmänhet tycker att människor är bedragare
              och skojare som försöker fuska med lite av varje. Därför inför
              man ett system med VAB-intyg som är svårhanterligt och ganska
              orimligt överbyråkratiserat. Det grundläggande skälet är inte
              att man har bevisat eller belagt särskilt mycket fusk, utan det
              är tron att människor fuskar.
            </seg>
            <seg n="f2b03ce4">
              Det har snarare varit omvänt. Det har visat sig vara mycket sällsynt
              att människor över huvud taget fuskar med välfärdssystemen sjukförsäkring,
              pension, a-kassa och så vidare och definitivt också med de intyg
              som man nu har bett om, nämligen VAB-intygen.
            </seg>
            <seg n="752bd732">
              Fru talman! Jag gör som tidigare talare och yrkar bifall till
              reservation 42, och jag står bakom alla våra reservationer i betänkandet.
            </seg>
            <seg n="df49b20f">
              Jag tror att vi ska vara medvetna om en sak: Vill vi ha en politik
              som inte ökar klyftorna mellan män och kvinnor och som inte skapar
              en ökad barnfattigdom som den vi ser i dag, då är det inte bara
              dags att byta regering, då måste vi faktiskt också byta politik.
            </seg>
          </u>
          <note type="speaker" n="eb12a89c">
            Anf. 137 GUNVOR G ERICSON (mp):
          </note>
          <u who="unknown" xml:id="i-f089dff9d5760a5c-7" n="e86db96c">
            <seg n="2116afaf">
              Fru talman! Det börjar kännas vant att kliva upp här i talarstolen.
              Det blir nu den fjärde debatten på raken. Nu har vi kommit fram
              till att diskutera utgiftsområde 12, Ekonomisk trygghet för familjer
              och barn.
            </seg>
            <seg n="700bd9fc">
              Jag vill börja med att ta upp att regeringen systematiskt har
              försämrat och försvagat skyddet i trygghetssystemen. En orsak
              till regeringens hårdare regler är att de vill motverka, som de
              påstår, ett utbrett fusk. Det finns dock ingen konsekvent politik
              i det här avseendet från regeringens sida. Fusk med trygghetssystemen
              ska motverkas med varje till buds stående medel. Fusk med skatter
              ser de mellan fingrarna med.
            </seg>
            <seg n="1062d226">
              Nyligen diskuterades fusket i taxibranschen, och de seriösa åkarna
              krävde hårdare kontroller. Den ansvarige ministern meddelade i
              det fallet att den fria företagsamheten var viktigare än att komma
              åt fusket.
            </seg>
            <seg n="503efbf6">
              Regelförenklingar i företag är prioriterat, men regelförenklingar
              för småbarnsföräldrar är det inte tal om. För småbarnsföräldrar
              har regeringen infört VAB-intyget. Förut fyllde föräldrarna i
              och skickade in en blankett för att få ersättning för vård av
              sjukt barn. Nu ska personalen på förskolan skriva på ett papper
              att barnet inte varit där. På det viset ska fusket minska.
            </seg>
            <seg n="1f9f1511">
              Drygt 200 000 så kallade VAB-dagar i månaden handläggs av Försäkringskassan.
              Det är en rejält ökad arbetsbelastning att kontrollera dessa blanketter
              på en myndighet som redan är hårt pressad. Lägg därtill det extra
              jobbet för förskolepersonalen och föräldrarna.
            </seg>
            <seg n="eb477874">
              Det är rimligt att kräva av en regering att man har ett vettigt
              beslutsunderlag för sådana beslut om ökad byråkrati för myndigheter
              och enskilda.
            </seg>
            <seg n="f9630b00">
              Det har inte lett till någon större förändring, och VAB-intygen
              har inte lett till ett minskat fusk. De allra flesta människor
              försöker göra rätt för sig. Det är till och med så att fler och
              fler inte fyller i intygen och därmed inte tar ut den ersättning
              de har rätt till eftersom de tycker att det är för krångligt.
            </seg>
            <seg n="ac2a7f2a">
              Nåväl, det var VAB-intygen. Jag övergår nu till att diskutera
              hur många småbarnsföräldrar har det. Man upplever en enorm stress
              över att inte i den utsträckning man vill kunna vara tillsammans
              med sina barn under de viktiga småbarnsåren. Det finns en möjlighet
              till deltidsarbete när barnen är små. Vi vill förbättra den möjligheten
              och se till att kvinnor och män kan ha en fot på arbetsmarknaden
              samtidigt som de får större möjlighet att vara tillsammans med
              sina barn.
            </seg>
            <seg n="44a42f8f">
              För att skapa möjlighet för fler att gå ned i arbetstid föreslår
              Miljöpartiet en ny del i föräldraförsäkringen. Vi kallar den barntid.
              Reformen ger fler människor möjlighet att minska sin arbetstid
              utan att förlora kontakten med arbetsmarknaden. Förslaget ger
              också alla de kvinnor som redan i dag arbetar deltid en ekonomisk
              ersättning. Det kommer att synas i plånboken såväl i dag som i
              den framtida pensionen.
            </seg>
            <seg n="2efa39b5">
              Barntid blir en del av föräldraförsäkringen men med ett eget
              regelverk. Till skillnad från vårdnadsbidraget beskattas bidraget
              och är pensionsgrundande. Vi vill göra uttaget så flexibelt som
              möjligt så att det går att fördela barntidsuttaget under hela
              den tid man har rätt att gå ned i arbetstid, alltså fram till
              barnet fyller åtta år. Ersättningen blir individuell och kopplad
              till barnet. Varje förälder får rätt till två år barntid för varje
              barn.
            </seg>
            <seg n="f0df1b6b">
              Barntid kan inte överlåtas till den andra föräldern. Genom att
              det till skillnad från föräldraförsäkringen är en helt individuell
              ersättning ökar förutsättningarna för ett jämställt uttag.
            </seg>
            <seg n="a08bc26f">
              Ensamstående föräldrar är en grupp som har fått det mycket tufft.
              Vi hörde tidigare Kalle Larsson och Matilda Ernkrans tala om barnfattigdom.
              Det är ett faktum att många barn har det tufft i dag på grund
              av att deras föräldrar har blivit arbetslösa eller varit sjuka
              under en längre tid. Det är tyvärr en verklighet för många barn.
              De ensamstående föräldrarna har ofta en ekonomisk situation som
              är svårare än andras. Det gäller särskilt för dem som arbetar
              i yrken där löneläget är lägre, vilket gäller många kvinnor.
            </seg>
            <seg n="7dcc0a21">
              För att förbättra deras situation vill Miljöpartiet höja det
              särskilda bidraget, som utgör en del av bostadsbidraget, med 300
              kronor i månaden. Höjningen av det särskilda bidraget är ett träffsäkert
              sätt att förbättra situationen för alla föräldrar med låga inkomster
              men omfattar i praktiken särskilt de ensamstående med låga inkomster.
            </seg>
            <seg n="a514d6c8">
              Vi vill också göra ett pilotprojekt där ensamstående ges rätt
              till hemstöd. Vi vill testa det i tre kommuner. En ensamförälder
              skulle vid sjukdom kunna få en tjänst motsvarande hemtjänsten
              för äldre. Vi tänker oss ett system med låg avgift och maxtaxa
              ifall föräldern eller barnet skulle vara sjukt och behöva hjälp
              länge. Vi har avsatt pengar till det i vårt förslag till budget,
              för att vi ser att det skulle kunna vara en möjlighet att hjälpa
              ensamstående föräldrar.
            </seg>
            <seg n="5cd88154">
              En annan viktig del som vi tar upp i vårt budgetalternativ är
              föräldraförsäkring för studenter. Studerande på högskola som får
              barn och inte har en tidigare upparbetad så kallad sjukpenninggrundande
              inkomst eller har förlorat den genom att inte ta studiemedel varje
              vecka, alltså lån via CSN, hamnar i dag på grundnivån i föräldraförsäkringen.
              Det innebär ett uttag på maximalt drygt 4 000 i månaden efter
              skatt.
            </seg>
            <seg n="b476ac89">
              Med tanke på att etableringsåldern på arbetsmarknaden har höjts,
              särskilt för högskolestuderande, dröjer det för många tills de
              är 30 år eller äldre innan de kan få ut en föräldrapenning värd
              namnet.
            </seg>
            <seg n="a76d098c">
              Miljöpartiet föreslår att de studerande på högskolan ska ha möjlighet
              att få ut en föräldrapenning baserad på en studie-SGI utifrån
              studiemedlet. Alla som studerar på högskolan eller motsvarande
              och har gjort minst ett år på heltid och klarat av minst 75 procent
              skulle ha möjlighet utifrån studierna att få en SGI som är 140
              procent av studiemedlet. Det skulle ge en föräldrapenning på ca
              7 700 kronor före skatt per månad i stället för dagens dryga 5
              000. Med vårt förslag om jobbskatteavdrag för föräldrapenning
              blir ersättningen ca 7 200 efter skatt. Om den studerande dessutom
              jobbat extra under lov blir ersättningen högre.
            </seg>
            <seg n="91b43284">
              Sammanfattningsvis vill Miljöpartiet införa barntid som en ny
              reform i föräldraförsäkringen. Vi vill underlätta för ensamstående
              föräldrar att göra det möjligt att överlåta delar av föräldrapenningen.
              Vi vill höja bostadsbidraget och införa ett pilotprojekt med syfte
              att utveckla former för stöd till ensamstående föräldrar. Vi ökar
              också studenters ekonomiska möjlighet att vara hemma med barn.
              Vi vill även skrota VAB-intygen och göra en regelförändring för
              småbarnsföräldrar.
            </seg>
            <seg n="53b36599">
              Självklart står jag bakom samtliga reservationer, men för tids
              vinnande yrkar jag bifall till enbart reservation 42 om att avskaffa
              VAB-intygen. Där är vi rödgröna helt eniga, och det är en av de
              åtgärder som vi snabbt kan vidta när vi får möjlighet nästa höst.
            </seg>
          </u>
          <note type="speaker" n="e292d916">
            Anf. 138 LARS-ARNE STAXÄNG (m):
          </note>
          <u who="lars-arne_staxang_5cb88b" xml:id="i-3227769244ebd429-0" n="743060cc" next="i-14342b9d0bc8d743-0">
            <seg n="113b4279">
              Herr talman! Den ekonomiska familjepolitiken ska bidra till att
              förbättra förutsättningarna för en god ekonomisk levnadsstandard
              för barnfamiljerna. Inom vårt utgiftsområde 12, Ekonomisk trygghet
              för familjer och barn, är de finansiella skillnaderna i budgeten
              för 2010 små även om det låter som något annat när man här hör
              oppositionen framföra sin åsikt. Däremot finns det, som vi har
              märkt, stora ideologiska skillnader som jag återkommer till.
            </seg>
            <seg n="3d8210e1">
              Området innehåller som bekant allmänna barnbidrag, föräldraförsäkring,
              underhållsstöd, bidrag till internationella adoptioner, barnpensioner,
              efterlevandestöd för barn, vårdbidrag för funktionshindrade barn,
              pensionsrätt för barnår och bostadsbidrag. Alliansens budget för
              detta område är på nästan 70 miljarder kronor.
            </seg>
            <seg n="ac187d39">
              Herr talman! Jag tycker att det är viktigt att ha ett tydligt
              barnperspektiv när man formar politiken så att föräldrar oavsett
              livssituation kan ge en materiell och en social bas för sina barn.
              Detta kan synas vara en självklarhet för alla när vi i Sverige
              har skrivit på FN-deklarationer om barns rättigheter och när vi
              alla här säger att vi jobbar för barnets bästa. Men frågan är:
              Är det så i praktiken? Nej, jag menar att det är långt kvar till
              en situation där barnets bästa alltid går först.
            </seg>
            <seg n="03beb8c4">
              Än i dag finns det partier som vet och kan bättre än alla Sveriges
              barnfamiljer, hur de än ser ut och i vilka konstellationer de
              än lever.
            </seg>
            <seg n="2be5a102">
              Vänsterkartellens partier vill bestämma man är inte överens,
              men man vill bestämma hur lång föräldraledigheten ska vara och
              hur den ska fördelas mellan föräldrarna och vårdnadshavarna.
            </seg>
            <seg n="36b5bdd5">
              På många stämmor och kongresser hos de politiska parterna nu
              för tiden kommer det upp förslag och motioner om att begränsa
              valfriheten för vanliga föräldrar, och förslag om hur de ska göra
              för att få ihop det många gånger omöjliga pusslet att tillgodose
              barnets och arbetsgivarnas behov av närvaro och ett aktivt deltagande
              i yrkeslivet samtidigt som man ska vara en god förälder.
            </seg>
            <seg n="2db09bd6">
              Tror ni att det blir så mycket lättare när vänsterkartellen i
              form av Socialdemokraterna, Vänstern och Miljöpartiet nu ska begränsa
              människors valfrihet att fördela föräldraledigheten mellan sig?
              Vem tror ni kommer att hamna i kläm när det inte går att lösa
              det som ni i ert regelsystem bestämt? Vet ni fortfarande inte
              att mer än 87 procent av föräldrarna själva vill bestämma hur
              man ska fördela sin föräldraledighet? Är det ingen klocka som
              ringer någonstans?
            </seg>
            <seg n="c1c632fd">
              Herr talman! Det finns också saker som Socialdemokraterna och
              de övriga rödgröna inte vill prata lika mycket om. Det är bland
              annat att det finns forskning på att det är mycket viktigt att
              små barn måste anknyta till sina föräldrar eller till sina närmaste
              människor de första åren för att bli trygga människor för resten
              av sitt liv. Några barn har mer behov än andra, och det kan ta
              flera år med en eller ett par personer för att kontakten ska bli
              bra. När denna anknytning inte har fungerat tillfredsställande
              har barnet ofta långt upp i vuxen ålder svårt att känna tillit
              och bekräftelse. Kanske kommer personen alltid att behålla en
              osäkerhet som ett dåligt självförtroende och ett sökande av bekräftelse
              innebär.
            </seg>
            <seg n="30afbe56">
              Många barn och ungdomar mår inte bra i dag. Den psykiska utsattheten
              har ökat väsentligt. Detta gäller inte minst bland flickor och
              unga kvinnor. Det är i dag inte ovanligt att svälta sig, känna
              sig utanför, ensam och mobbad.
            </seg>
            <seg n="2ad5244d">
              Det finns också många som har destruktiva tankar om sig själva.
              Det är allvarligt för samhället. Det är allvarligt för föräldrarna,
              men det är framför allt allvarligt för barnen och ungdomarna.
              Det är bland annat dessa sakskäl som ligger bakom de familjereformer
              som alliansen hittills har genomfört under mandatperioden.
            </seg>
            <seg n="ec4e7d8e">
              Alla förslag som alliansen har lagt fram utgår från att det är
              den enskilda föräldern eller familjen som ska och får välja vad
              som är bäst för de inblandade, inte minst för barnen.
            </seg>
            <seg n="602b2244">
              Det är stora skillnader. Alla som har eller har haft små barn
              vet vilka olika förutsättningar som kan finnas mellan barns behov
              av stöd och relation med sina föräldrar både i tid och i rum.
            </seg>
            <seg n="3635ade7">
              Det ena barnet är moget efter ett år och behöver stimulans av
              andra barn och pedagoger. Ett annat barn behöver kanske en tät
              relation och anknyta med sina föräldrar i flera år för att bli
              en hel och trygg människa.
            </seg>
            <seg n="69011fbb">
              Det är därför jag med glädje konstaterar att vi redan har infört
              flera reformer som ger en större valfrihet för Sveriges föräldrar.
            </seg>
            <seg n="1d5c427c">
              Herr talman! Jag tänker framför allt på det senaste tillskottet
              av lagar som underlättar för alla ensamstående föräldrar. Det
              handlar om att från den 1 januari kan någon i en ensamstående
              förälders nätverk få ta ut en särskild föräldrapenning. Det kan
              vara en bekant, släkting eller granne, förutom den andre vårdnadshavaren
              om det finns någon. Detta är en efterlängtad reform som många
              har pratat om i många år men som nu är genomförd av alliansregeringen.
            </seg>
            <seg n="e83ce475">
              Herr talman! I debatten kommer det ibland fram att vänsterkartellen
              framför att nyfattigdomen ökat, så också i dag, och att det är
              fler barnfamiljer nu än tidigare som har ramlat in i en fattigdomsfälla
              och fått det svårare att få sin ekonomi att gå ihop. Självklart
              är det så att om världen har gått in i den största lågkonjunkturen
              i mannaminne får det konsekvenser på alla områden, inte minst
              på detta.
            </seg>
            <seg n="9ba45d3a">
              Men sanningen är att andelen barn i utsatta familjer har minskat
              sedan mätningarna påbörjades. Andelen barn i familjer med hög
              inkomststandard har ökat och andelen barn i familjer med låg inkomststandard
              har minskat sedan 1993. Detta framkom när jag lät riksdagens utredningstjänst
              gå igenom siffror från 1990-talets början och framåt.
            </seg>
            <seg n="727ea8e5">
              År 1996, under Perssons tid, var det 35 procent. Matilda Ernkrans
              talade tidigare så fint om sin mormor. Jag undrar vad den mormodern
              hade sagt om att vi faktiskt fick ned det till 13 procent 2007.
              Hon hade nog frågat hur det kom sig och varför siffran var så
              hög under 90-talet.
            </seg>
            <seg n="a825eba7">
              Riksdagens utredningstjänst har gått igenom detta. Det finns
              också en prognos över 2008 och 2009. Självklart är det en ökning
              på slutet. Även om man räknar in den ökningen är situationen betydligt
              bättre i dag än den var under 1990-talet.
            </seg>
            <seg n="049b36bb">
              Låt oss titta på tiden efter 2006. Det är fortfarande fler som
              arbetar nu än före valet, trots den djupa lågkonjunkturen. Detta
              är viktigt att poängtera. Alliansen har haft en politik med tydligt
              jobbfokus som har gjort att vanliga människor dels har fått ett
              jobb, dels har fått betydligt mer i plånboken. Efter nyår nästa
              år får de flesta människor mellan 1 500 och 2 000 kronor mer i
              månaden. Detta har gjort att många människor kan leva på sin egen
              lön och inte vara bidragsberoende. Det gäller inte minst ensamstående.
            </seg>
            <seg n="cdb6ef08">
              Skulle vänsterkartellen komma tillbaka nästa år vrids klockan
              tillbaka med fler människor som kommer att stå utanför arbetsmarknaden,
              med större fattigdom som följd. Detta gäller i högsta grad för
              våra barnfamiljer.
            </seg>
            <seg n="15ba39e3">
              Herr talman! Alliansen har med många förslag för en gemensam
              familjepolitik gett Sveriges familjer en valfrihet att hitta den
              bästa omsorgen för just sin situation.
            </seg>
            <seg n="5ef537e9">
              Hur ser det då ut på den rödgröna sidan? Är man överens i alla
              familjefrågor? Nej, det kan man definitivt inte säga. Man är överens
              så länge man pratar om att få bort alliansregeringen. Det har
              vi hört i dag. Men sedan är enigheten liten. Det är något bättre
              i år än förra året inom socialförsäkringsområdet då man bara var
              överens i 5 reservationer av 59. Nu är man åtminstone överens
              i 8 av 49. När det gäller familjepolitiken är man överens i 4
              av 20 reservationer.
            </seg>
            <seg n="7cab1efb">
              Jag vill också kommentera att det har inkommit många motioner
              om familjeavsnittet. Många är rena kända partimotioner som bort
              med valfriheten i föräldraförsäkringen, eller bort med vårdnadsbidraget
              och så vidare. Men det finns också motioner från alla partier
              som behandlar barnfamiljernas möjligheter och svårigheter. En
              motion behandlar barnbidragets genusneutralitet som det så fint
              heter. I dag är det ju så att om föräldrarna inte kan komma överens
              om fördelningen av barnbidraget går det till mamman oavsett ekonomisk
              situation. Denna frågeställning och flera andra kommer att beaktas
              i de utredningar som regeringen nu startat, och som kommer att
              bli färdig senast till december nästa år. Jag vill därför invänta
              utredningarna innan vi sätter ned foten i denna fråga, även om
              det ligger en hel del i de motionerna. Utgångspunkten bör hela
              tiden vara det som är bäst för barnet.
            </seg>
          </u>
          <note n="f007a5f3">
            Herr talman! Jag yrkar bifall till utskottets förslag till riksdagsbeslut
            under utgiftsområde 12, och jag yrkar avslag på de motioner och
            reservationer som har inkommit under detta område.
          </note>
          <u who="lars-arne_staxang_5cb88b" xml:id="i-14342b9d0bc8d743-0" n="743060cc" prev="i-3227769244ebd429-0">
            <seg n="c99d7f70">
              Jag vill avsluta med att vara tydlig. Alliansregeringen kommer
              att fortsätta sitt arbete att steg för steg förbättra familjepolitiken
              så att den gynnar barnfamiljerna. Det är en viktig signal inför
              nästa år, eftersom den valfrihet som barnfamiljerna har fått av
              regeringen kan ändras totalt om vänsterkartellen skulle komma
              tillbaka efter valet. Det skulle verkligen vara ett nederlag för
              barnens situation här i Sverige.
            </seg>
          </u>
          <note type="speaker" n="5a0a30b8">
            Anf. 139 MATILDA ERNKRANS (s) replik:
          </note>
          <u who="matilda_ernkrans_be8a59" xml:id="i-19bbb0f5276a592e-1" n="7f3f621a">
            <seg n="37007dc1">
              Herr talman! Lars-Arne Staxäng är mycket nöjd med sakernas tillstånd,
              och jag är inte förvånad. Jag kan konstatera att våra åsikter
              om detta går isär. Men Lars-Arne Staxäng är nöjd med att 60 procent
              av skattesänkningarna har gått till de 10 procent som är rikast.
              Han är nöjd med att barnfattigdomen har ökat från 8 procent till
              12 procent 2009 och att fattigdomen bland barn till ensamstående
              har ökat från 15 procent 2006 till 27 procent 2009. Han är nöjd
              med att 100 000 människor har förlorat jobbet det senaste året,
              och han är nöjd med det arbete som alliansen har gjort när det
              gäller ekonomisk familjepolitik.
            </seg>
            <seg n="8152e465">
              Sedan är han naturligtvis missnöjd med att vi i den rödgröna
              oppositionen berättar om vad vi anser vara felaktigt och hur vi
              har tänkt oss att ta oss an framtiden. Han är i sin fulla rätt
              att vara missnöjd med det.
            </seg>
            <seg n="b505b990">
              Det som jag tycker skulle ha varit lite intressant, och som jag
              hade förväntat mig av detta anförande från den moderata talespersonen
              när det gäller ekonomisk familjepolitik, var att få höra någonting
              om framtiden. Också de fyra borgerliga partierna i någon form
              av allians ska väl gå till val 2010, och ni har väl också ett
              ansvar att berätta hur ni har tänkt er att driva politiken vidare
              framåt i tiden? Vi fick inga som helst besked, och det tror jag
              faktiskt att Sveriges familjer och barn är lite intresserade av.
              Lars-Arne Staxäng, du är välkommen att använda din replik nu.
            </seg>
          </u>
          <note type="speaker" n="3adf63c2">
            Anf. 140 LARS-ARNE STAXÄNG (m) replik:
          </note>
          <u who="lars-arne_staxang_5cb88b" xml:id="i-d2b8c52b1cee2c67-0" n="743060cc">
            <seg n="8658c466">
              Herr talman! Vi är mycket nöjda med att vi har lagt fram ett
              valfrihetsprogram. Det blir på ett sätt som ett smörgåsbord för
              Sveriges föräldrar. Bland alla möjligheter som vi har skapat får
              de försöka hitta just det som passar deras familj. Jag tror att
              det är oerhört viktigt, i stället för att man talar om för familjerna
              hur de ska lägga upp detta. Det kanske inte fungerar för dem,
              och då kan de i värsta fall inte utnyttja föräldraförsäkringen.
              Vem är det som blir drabbad? Jo, det blir det enskilda barnet
              som kanske inte får vara med sin far eller mor eller någon annan
              som är vårdnadshavare. Detta är jätteviktigt.
            </seg>
            <seg n="d2e6a828">
              Matilda Ernkrans sade att alla skattesänkningar som har genomförts
              till stor del har gått till de rikaste. Så är det icke. Jag vill
              med en gång säga att det inte är så. Två tredjedelar av dessa
              skattesänkningar har gått just till låg- och medelinkomsttagare.
              Aldrig tidigare har låg- och medelinkomsttagare fått sådana skattesänkningar.
              Det är just därför som inte minst ensamstående föräldrar men även
              barnfamiljer i övrigt har fått bättre standard från 2006 och framåt,
              trots att lågkonjunkturen har kommit på slutet.
            </seg>
            <seg n="a23893ee">
              Ni säger många gånger att det är stor skillnad och att ni ska
              tillföra pengar exempelvis till föräldrastöd. Men det handlar
              om bara 100 miljoner av en försäkring som är värd 32 miljarder.
              Det är felräkningspengar. Ni försöker göra detta till en fråga
              som ni inte ger pengar till.
            </seg>
            <seg n="c95db0cd">
              När det gäller framtiden sitter vi tillsammans med de andra borgerliga
              partierna i en grupp, och vi kommer att lägga fram detta under
              våren. Men ni är överens bara i 4 av 20 reservationer. Har ni
              något gemensamt program, Matilda Ernkrans?
            </seg>
          </u>
          <note type="speaker" n="2b92db6a">
            Anf. 141 MATILDA ERNKRANS (s) replik:
          </note>
          <u who="matilda_ernkrans_be8a59" xml:id="i-19bbb0f5276a592e-2" n="7f3f621a">
            <seg n="5a729406">
              Herr talman! De sista fyra sekunderna av ditt anförande, Lars-Arne
              Staxäng, ägnade du åt att försöka svara på min fråga som handlade
              om vad ni har tänkt er för framtiden. Svaret var att ni inte riktigt
              vet. Ni sitter och klurar och funderar på det lite grann. Sedan
              har du mage att kritisera det rödgröna alternativet för att vi
              inte ger tillräckligt tydliga besked. Vi ger besked om att vi
              är överens om att föräldraförsäkringen ska tas ut mer jämställt
              för att vi tycker att varje barn har rätt till tid med båda sina
              föräldrar. Vi vet att de allra flesta människor vill leva jämställt
              och vill ha mer jämställdhet i det här samhället. Vi är överens
              om att vi ska införa en gemensam månad vid barns födelse för att
              båda föräldrarna ska få tid med de små barnen.
            </seg>
            <seg n="61e8e924">
              Vi är överens om att vi ska ta bort vårdnadsbidraget och VAB-intygen.
              VAB-intygen vill vi ta bort för att det är ett överbyråkratiskt
              och krångligt sätt som bara försvårar för föräldrar och barn i
              dag i vårt Sverige och som dessutom inte ger någon trygghet. Föräldrar
              vet i dag inte om de faktiskt får pengar om de är hemma och vårdar
              sina sjuka barn. Det är oanständigt. Vi ska också ta bort vårdnadsbidraget
              för att vi nu kan se att det får just de effekter som vi befarade,
              nämligen att kvinnor som redan tidigare stod långt från arbetsmarknaden
              nu står ännu längre från arbetsmarknaden och är helt hänvisade
              till att vara beroende av mannens välvilja och kan inte lita på
              att de kan försörja sig själv och sina barn. Det är inte valfrihet,
              och det är inte anständigt för ett välfärdsland.
            </seg>
            <seg n="654147de">
              Jag känner mig oerhört trygg med att vi faktiskt redan nu kan
              ge alla dessa besked till Sveriges familjer och barn. Den borgerliga
              alliansen sitter och klurar och jobbar på detta. Och ni ska vara
              någon sorts regeringsföreträdare som människor ska känna tilltro
              till. Jag tror att ni har ett uppenbart problem där.
            </seg>
          </u>
          <note type="speaker" n="cd1871e3">
            Anf. 142 LARS-ARNE STAXÄNG (m) replik:
          </note>
          <u who="lars-arne_staxang_5cb88b" xml:id="i-d2b8c52b1cee2c67-1" n="743060cc">
            <seg n="643c7f17">
              Herr talman! Vi har vid flera tillfällen haft diskussioner om
              enbart VAB-intygen. Jag förstår egentligen inte varför det har
              blivit så känsligt att man ska behöva lämna ett intyg. Vi lämnar
              intyg i en massa andra sammanhang, även privat. Men detta är ett
              halvoffentligt intyg. Vi lämnar intyg när det gäller reseersättningar
              vid sjukvård. Vi gör det när det gäller bostadsbidrag. Ska ni
              ta bort även den typen av intyg? Vi gör det även om skattemyndigheterna
              vill ha intyg när det gäller skatteavdrag. Detta ser vi som helt
              naturligt. Men just när det gäller VAB-intygen är det så känsligt.
            </seg>
            <seg n="9c57037c">
              Departementet har faktiskt tittat lite grann på hur byråkratiskt
              detta har blivit. Visst finns det föräldrar som tycker att detta
              är jobbigt. Men de allra flesta förskolor har tyckt att detta
              är naturligt i det system som de har. Det är faktiskt lättare
              i vissa avsnitt än med den kontroll som de tidigare hade av barnen.
            </seg>
            <seg n="85727e19">
              Vi har hört detta om fattigdomen från flera talare. Ni kan få
              ta del av den utredning som riksdagens utredningstjänst har gjort
              om barnfattigdomen. Den har minskat kraftigt totalt sett sedan
              90-talet. Jag kan redogöra för sammanfattningen. Man kan då se
              att andelen barn i ekonomiskt utsatta familjer har minskat kraftigt
              sedan mätningarna påbörjades på 90-talet. Andelen barn i familjer
              med hög inkomststandard har ökat. Och andelen barn med familjer
              med låg inkomststandard har minskat sedan 1993. Ändå har ni mage
              och gå ut och tala om att fattigdomen helt plötsligt har ökat
              enormt mycket. Man måste väl se på detta under en längre tid än
              ni gör?
            </seg>
            <seg n="8baa74ad">
              Jag vet att ni är mot valfriheten inom till exempel vårdnadsbidraget.
              Till och med 7080 procent av LO-familjerna tycker att det är en
              jättebra reform, och den ger en valfrihet för Sveriges föräldrar
              som vi i alliansregeringen vill ha.
            </seg>
          </u>
          <note type="speaker" n="b2e7a86f">
            Anf. 143 SOLVEIG ZANDER (c):
          </note>
          <u who="solveig_zander_bb1f11" xml:id="i-fd33fa1fee75ead7-5" n="41f8dd4e">
            <seg n="36b86265">
              Herr talman! Detta handlar om familjepolitik. För mig och Centerpartiet
              är det viktigt att öka familjernas makt över sin livssituation.
              Vi vill göra det enklare för människor, för familjer, att kombinera
              familjeliv och arbetsliv.
            </seg>
            <seg n="823c5666">
              Vi ger familjerna ett ökat självbestämmande, något som är oerhört
              viktigt, och förbättrar på det sättet barnens utsikter att få
              en bra barndom.
            </seg>
            <seg n="42c8af6f">
              Genom föräldraförsäkringen får föräldrarna mer tid med barnen
              när barnen är som minst och som mest behöver det. Det gör att
              barnen får en tryggare start i livet, alltså under sin första
              levnadstid.
            </seg>
            <seg n="a5bb87a7">
              Det är mycket viktigt att vi fortsätter att underlätta för föräldrarna
              när det gäller att dela på föräldraledigheten. Det gynnar hela
              familjen eftersom det medger möjligheter till en stärkt relation
              med båda föräldrarna. För de föräldrar som delar på föräldraledigheten
              betyder det att båda föräldrarna har möjlighet att stärka sin
              ställning och att få en förankring på arbetsmarknaden samt att
              fortare återgå till arbetet.
            </seg>
            <seg n="c1a2cb37">
              Jag vill med emfas säga att en kvoterad föräldraledighet, en
              tredelad föräldraledighet av det slag som Socialdemokraterna föreslår
              vill föräldrarna inte ha. Undersökning efter undersökning visar
              att föräldrarna själva vill bestämma över hur föräldraledigheten
              ska tas ut. Men det vill Socialdemokraterna inte lyssna till,
              för de vill bestämma över hur föräldraledigheten ska tas ut.
            </seg>
            <seg n="a16e38fe">
              Redan i dag har vi en kvoterad del. Det betyder att många dagar
              bränns inne dagar som barnen inte får del av. Detta är väl ändå
              inte meningen med föräldraledigheten.
            </seg>
            <seg n="1ec47c45">
              Jag tycker att Kalle Larsson tydligt gjorde klart för sina kamrater
              i Socialdemokraterna att man inte vill ha kvoterad föräldraledighet.
              För det ska Kalle Larsson ha all heder.
            </seg>
            <seg n="174cf393">
              Jag vill leva i ett samhälle som bidrar till att barn och ungdomar
              känner sig trygga. Ett tryggt och barnvänligt samhälle är ett
              samhälle där barnen mår bra. Vi vet att barn och speciellt tonåringar
              i dag inte mår speciellt bra. Det betyder att de måste få en ökad
              trygghet och stärkta sociala band till sina föräldrar. Det får
              de om föräldrarollen stärks. Därför är det viktigt att barnperspektivet,
              att man utgår från barnens horisont, genomsyrar hela den här processen
              och att samhällets insatser stärker föräldrarnas möjligheter och
              ger dem goda förutsättningar att vara bra föräldrar.
            </seg>
            <seg n="3c524c34">
              En bra familjepolitik utgår, som sagt, från familjens behov och
              från att man själv ska få bestämma vilken omsorg man ska forma
              och ge sina barn. Det gäller att inse att familjepolitiken måste
              vara både kreativ och självständig så att föräldrarna, oavsett
              familjesammansättning, har möjligheter att forma sin familjesituation.
            </seg>
            <seg n="569fcc9c">
              Som vi här hört lever många barn i dag med ensamstående mammor
              eller pappor. I vissa fall har den ena föräldern vårdnaden. I
              andra fall kan det vara delad vårdnad. Oavsett familjesituation
              är barnet beroende av båda föräldrarna. Att en nära relation skapas
              till båda föräldrarna är oerhört viktigt.
            </seg>
            <seg n="7d29f038">
              Jag vill i det här sammanhanget framhålla att det är angeläget
              att också papporna får vara med, att de inte missgynnas. Vi vet
              ju att det vid vårdnadstvister oftast är mamman som ensam får
              vårdnaden. Att det förändras är någonting som jag och Centern
              i allra högsta grad vill fästa uppmärksamheten på.
            </seg>
            <seg n="2abd5fb2">
              I det här sammanhanget vill jag också tydliggöra att vi i Centern
              är väldigt mycket för detta med delat barnbidrag som utgångspunkt.
              Men vi avvaktar den utredning som Lars-Arne Staxäng sade kommer
              i slutet av nästa år. Då är det möjligt för oss som ett fortsatt
              regeringsdugligt parti och för oss i alliansen att i ett nytt
              betänkande föra fram frågan om delat barnbidrag.
            </seg>
            <seg n="312b96f4">
              Vi i Centerpartiet är mycket stolta över att vi nu genomfört
              barnomsorgspengen och över att vi har reformerat familjepolitiken,
              infört vårdnadsbidraget och gjort satsningar på det pedagogiska
              inslaget i förskolan. Vi är också glada över jämställdhetsbonusen.
              Det här är ett paket med fyra olika delar som är en viktig möjlighet
              för föräldrarna att på bästa sätt anpassa sig till sin vardag.
            </seg>
            <seg n="5fbea957">
              När vårdnadsbidraget genomfördes sade man från det socialdemokratiska
              partiet om jag inte helt minns fel var det även i det avseendet
              Matilda Ernkrans som var den främsta talespersonen att detta skulle
              ruinera den kommunala barnomsorgen eftersom alla föräldrar tydligen
              skulle ta ut vårdnadsbidraget. Det skulle betyda att man inte
              kunde ha kvar den kommunala barnomsorgen. Av detta blev intet!
              Men föräldrarna har fått möjligheten att välja.
            </seg>
            <seg n="31e1e4b2">
              Föräldrarollen är ett mycket stort ansvar och ett ansvar som
              i allra högsta grad har betydelse för samhället och för samhällets
              utveckling. En bra familjepolitik bidrar till att vi får valfrihet
              och till flexibilitet och rättvisa.
            </seg>
            <seg n="b37db1ca">
              För att göra det här möjligt krävs det en politisk vilja att
              anpassa samhället utifrån barnens och familjens behov. Centern
              har den viljan.
            </seg>
          </u>
          <note n="4103fdcd">
            Med detta, herr talman, yrkar jag bifall till utskottets förslag
            i betänkandet och avslag på samtliga reservationer.
          </note>
          <note type="speaker" n="c14b89e8">
            Anf. 144 EMMA CARLSSON LÖFDAHL (fp):
          </note>
          <u who="unknown" xml:id="i-f5b15a9f88f69173-0" n="e86db96c">
            <seg n="db58d134">
              Herr talman! Jag tycker att dagens föräldrar är fantastiska.
              De lyckas rodda familjen utifrån alla måsten och alla krav som
              ställs både från samhället och från föräldrarna själva detta samtidigt
              som de sköter sina jobb, är engagerade i olika föreningar och
              ofta uppfostrar sina barn med kärlek och omsorg.
            </seg>
            <seg n="76676a95">
              De flesta föräldrar lyckas få ihop denna ekvation även om den
              ibland kan kännas som helt omöjlig. Men för att klara detta och
              för att barnen ska tas hand om hand på ett bra sätt krävs det
              ansvarstagande föräldrar och ett samhälle som ger familjerna och
              därmed barnen ekonomisk trygghet.
            </seg>
            <seg n="e48cefc9">
              Vi har en av de bästa föräldraförsäkringarna i världen, och den
              tycker jag att vi ska måna om. Min önskan är att vi skulle kunna
              dela föräldraförsäkringen mer jämlikt mellan föräldrarna. Det
              är jag väl inte ensam om att tycka, men hur vi når det målet har
              vi olika åsikter om. Jag tror inte på tvång, och jag tror inte
              på att vi politiker ska sätta oss vid familjernas köksbord och
              vara med och bestämma hur föräldraledigheten ska se ut. Ja, ledighet
              och ledighet vi som har varit föräldralediga vet att man inte
              är så ledig.
            </seg>
            <seg n="8f044523">
              Alla familjer är olika, och alla har olika förutsättningar. Därför
              anser jag att det är viktigt att varje familj själv får besluta
              hur man ska dela upp denna ledighet. Men för att ge en morot och
              för att påskynda jämställdhetsarbetet är vi i Folkpartiet väldigt
              glada över att ha infört jämställdhetsbonusen. Det ger föräldrarna
              en liten ekonomisk belöning, vilket jag tror är en viktig morot
              för att man ska välja att dela ledigheten mer lika. Det är dock
              deras val, och det är inget tvång. Det tycker jag är jätteviktigt.
            </seg>
            <seg n="c420218c">
              Jag vet också att det har varit lite trögt att komma i gång med
              bonusen. Men jag tror på idén, och jag tror att den kommer att
              sätta sig och ge resultat. Om vi skulle avsätta fler dagar till
              respektive förälder är jag säker på att många av dagarna skulle
              brinna inne. Och det är väl trots allt så att det är barnens dagar
              inte föräldrarnas dagar.
            </seg>
          </u>
          <note n="687c6416">
            Jag yrkar bifall till förslaget i betänkandet.
          </note>
          <note type="speaker" n="78f42f17">
            Anf. 145 MATILDA ERNKRANS (s) replik:
          </note>
          <u who="matilda_ernkrans_be8a59" xml:id="i-19bbb0f5276a592e-3" n="7f3f621a">
            <seg n="3204fb6e">
              Herr talman! Jag kan instämma i mycket av det som Emma Carlsson
              Löfdahl anförde. Vi har en fantastisk föräldraförsäkring, och
              vi har fantastiska föräldrar och barn i detta land. Alla föräldrar
              älskar sina ungar. Ibland räcker det inte hela vägen, och då behöver
              vi kunna ge ett stöd till de familjer, de föräldrar och barn,
              som behöver det. De allra flesta familjer fungerar dock alldeles
              utmärkt.
            </seg>
            <seg n="d1676a05">
              Anledningen till att jag begärde replik är att jag tycker mig
              behöva ett förtydligande ifrån Folkpartiet. För mig har nämligen
              Folkpartiet varit ett parti som har drivit jämställdhetsfrågorna.
              I mångt och mycket har Folkpartiet och Socialdemokraterna faktiskt
              varit överens när det handlar om kvinnors frigörelse och jämställdhetsfrågorna.
              Inte minst var det Bengt Westerberg som införde den första pappamånaden.
              Det vi kan se när det gäller föräldraförsäkringen är att papporna
              har ökat sitt uttag, och man kan direkt koppla det till både den
              första och den andra pappamånaden. Det är alltså ett instrument
              som gör skillnad när det gäller att få ett mer jämställt uttag
              i föräldraförsäkringen.
            </seg>
            <seg n="a26e07b3">
              Vi har valt att inse att detta är en känslig fråga men ändå säga
              att vi med respekt för enskilda familjers planeringsförutsättningar
              steg för steg vill förändra föräldraförsäkringen i den riktningen
              att det blir ett mer jämställt uttag. Min fråga till Folkpartiet
              utifrån det du sade, att vi inte ska bestämma och styra vid köksbordet
              och att det är familjernas val och inget tvång, är: Betyder det
              att Folkpartiet nu tänker driva att man ska ta bort pappamånaderna
              i föräldraförsäkringen?
            </seg>
          </u>
          <note type="speaker" n="4637db58">
            Anf. 146 EMMA CARLSSON LÖFDAHL (fp) replik:
          </note>
          <u who="unknown" xml:id="i-f5b15a9f88f69173-1" n="e86db96c">
            <seg n="99f7d920">
              Herr talman! Nej, det gör det absolut inte. Vi tycker att dessa
              så kallade pappamånader de är faktiskt lika mycket mammamånader
              är bra, och vi vill behålla dem. Men vi vill inte gå längre. Vi
              tror på att man ska göra det frivilligt. Jag tror inte att vi
              kommer att få någon bra föräldramedverkan i föräldraledigheten
              om vi tvingar fram den. Jag tror mer på frivillighet.
            </seg>
          </u>
          <note type="speaker" n="37a18aa9">
            Anf. 147 MATILDA ERNKRANS (s) replik:
          </note>
          <u who="matilda_ernkrans_be8a59" xml:id="i-19bbb0f5276a592e-4" n="7f3f621a">
            <seg n="db3d5616">
              Herr talman! Det var i och för sig ett positivt tydliggörande
              att Folkpartiet och inte heller alliansen tänker ta bort de månader
              som är reserverade för respektive förälder. Samtidigt blir det
              oerhört svårt för mig och för många andra att se vart Folkpartiet
              är på väg någonstans. Folkpartiet var en stor del av rösträttsrörelsen
              för kvinnors lika rösträtt. Ni drev fram den kvinnliga rösträtten
              i Sverige. Ni satte inte bara upp fingret och sade: Nej, det är
              nog inte alla kvinnor som vill ha rösträtt, och många män säger
              att det där sköter de bra själva.
            </seg>
            <seg n="7eb211e8">
              Ni drev på, för ni hade en idé om ett mer jämställt samhälle.
              Och det funkade ju ganska bra, men nu plötsligt säger ni: Nej,
              vi är nöjda med två reserverade månader. Sedan vill vi inte driva
              på, och vi har egentligen ingen riktning i vad vi vill med samhället.
              Vi sätter i stället upp fingret och känner att det nog är lite
              för många familjer som känner sig osäkra med detta, så vi vågar
              inte ta steget. Det får duga som det är nu. Vi har infört en jämställdhetsbonus
              som inte fungerar och inte har gjort att en enda pappa har tagit
              ut mer föräldrapenning, men det blir nog bra så småningom.
            </seg>
            <seg n="2d914b29">
              Var är Folkpartiets jämställdhetssjäl? Vart har den tagit vägen?
              För mig är det oerhört viktigt att också säga att en mer jämställd
              föräldraförsäkring har så många bottnar. Det handlar inte bara
              om att barn ska få trygghet av och närhet till båda sina föräldrar
              och om barnens rätt till båda sina föräldrar barn mår faktiskt
              bra av att ha nära relationer till båda sina föräldrar. Det handlar
              också om hur det ser ut för kvinnor på arbetsmarknaden.
            </seg>
          </u>
          <note type="speaker" n="27c5829c">
            Anf. 148 EMMA CARLSSON LÖFDAHL (fp) replik:
          </note>
          <u who="unknown" xml:id="i-f5b15a9f88f69173-2" n="e86db96c">
            <seg n="32c62142">
              Herr talman! Vi var drivande för kvinnors rösträtt, och det är
              jag jättestolt över. Annars hade du och jag inte stått här i dag.
              Att dra en parallell mellan kvinnors rösträtt och föräldraförsäkringen
              tycker jag dock är ganska långsökt. Jag tror att vi lite grann
              blandar ihop äpplen och päron. Folkpartiet är fortfarande för
              ett jämställt samhälle, och det kämpar vi för. Men vi kan göra
              det på lite olika sätt, och vi tror mer på att ha morötter i stället
              för piskor. Behaviorismen är inte riktigt vår grej.
            </seg>
            <seg n="3b2647fa">
              När det gäller vår bonus i föräldraförsäkringen har du rätt i
              att den inte har varit någon succé. Jag tror dock att vi kommer
              att komma till rätta med detta. Vi ska titta över regelverket
              och se hur det kan fungera bättre och hur det kan bli smidigare.
              Jag tror på detta och att det kommer att ge resultat.
            </seg>
          </u>
          <note type="speaker" n="6167d4b9">
            Anf. 149 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-8" n="e86db96c">
            <seg n="6d9a0be0">
              Herr talman! Var är det Folkpartiet som införde pappa- och mammamånaderna?
              Var är det Folkpartiet som förstod att ett jämställt uttag av
              föräldraförsäkringen är bra både för barnen och för föräldrarna?
              Jämställdhetsbonusen fungerar inte i praktiken. Det är en skatterabatt
              som betalas ut i efterhand, och det är få människor som kan redogöra
              för hur jämställdhetsbonusen fungerar i praktiken.
            </seg>
            <seg n="f22079db">
              Menar Folkpartiet att de inte ser de strukturer i samhället som
              styr? Köksbordsbeslutet påverkar inte bara den enskilda familjen,
              utan det påverkar också attityden. När kvinnor och män söker jobb
              finns det olika förväntningar. Eftersom det är flest kvinnor som
              tar ut föräldraledigheten är det också så att arbetsgivare förväntar
              sig en viss risk att kvinnor kommer att vara borta från arbetet
              för föräldraledighet. Det kan vara ett av skälen till att det
              finns en strukturell diskriminering av kvinnor när det gäller
              lönerna. Därför är också föräldraförsäkringen väldigt betydelsefull
              i jämställdhetsfrågan.
            </seg>
            <seg n="fec391b5">
              Jag håller med om det som sades tidigare om att Folkpartiet historiskt
              sett har haft stor betydelse. Både Selma Lagerlöf och Elin Wägner
              gjorde betydande insatser. Ni bjuder in till ett seminarium för
              att fira Selma Lagerlöf, men det känns tyvärr som att de i dag
              är mer gröna än folkpartister. Socialliberalerna finns tydligen
              inte längre i ert parti, men jag undrar: Om ni fick chansen att
              själva bestämma, skulle ni då avskaffa vårdnadsbidraget?
            </seg>
          </u>
          <note type="speaker" n="230807eb">
            Anf. 150 EMMA CARLSSON LÖFDAHL (fp) replik:
          </note>
          <u who="unknown" xml:id="i-f5b15a9f88f69173-3" n="e86db96c">
            <seg n="75910cbd">
              Herr talman! Jag håller med dig, Gunvor G Ericson, om att det
              är jätteviktigt att barnen har båda sina föräldrar, men jag tycker
              också att det är jätteviktigt att föräldrarna själva får bestämma
              hur de ska ta hand om sina barn. Här måste vi kämpa för att de
              själva ska förstå vikten av att vara hemma med sina barn. Vi kan
              inte tvinga, för som jag sade i det tidigare replikskiftet: Det
              blir ingen bra föräldraledighet om man är tvingad till den. Däremot
              tycker jag fortfarande att de två så kallade pappamånader som
              infördes var ett bra initiativ, och dem vill jag att vi ska ha
              kvar.
            </seg>
            <seg n="13ce0687">
              Jag håller också med om att bonusen har varit och fortfarande
              är krånglig. Den är svår att förstå, men vi ska se över regelverket
              för bonusen så att det blir lättare och förståeligare.
            </seg>
            <seg n="dc6ffe80">
              När det gäller vårdnadsbidraget är det ingen hemlighet att det
              inte var det vi gick till val på, men jag kan också tycka att
              det i vissa lägen kan vara bra för de familjer som utifrån ett
              valfrihetsperspektiv vill välja detta.
            </seg>
          </u>
          <note type="speaker" n="87f94add">
            Anf. 151 GUNVOR G ERICSON (mp) replik:
          </note>
          <u who="unknown" xml:id="i-f089dff9d5760a5c-9" n="e86db96c">
            <seg n="d028cd6a">
              Herr talman! Det är uppenbart att Folkpartiet inte längre är
              det Folkpartiet som fanns under Bengt Westerbergs tid. Folkpartiet
              är i dag ett helt annat parti. Det är helt klart. På er kongress
              diskuterade ni tredelad föräldraförsäkring. Jag beklagar att ni
              inte står upp för det förslaget, för jag tror att det faktiskt
              skulle betyda väldigt mycket för jämställdheten om man åtminstone
              kunde införa den tredelade föräldraförsäkringen.
            </seg>
            <seg n="b3c68c19">
              Ni verkar inte komma ihåg att genom att utforma föräldraförsäkringen
              så att en månad reserverades för pappan och en månad för mamman
              blev helt plötsligt det genomsnittliga uttaget 30 dagar. När sedan
              den andra månaden som reserverades för respektive förälder infördes
              blev det genomsnittliga uttaget 60 dagar. Det var ingen slump.
              Det hade betydligt större effekt än vad den jämställdhetsbonus
              som ni har infört medförde.
            </seg>
            <seg n="7c9f137a">
              Jag uppfattade att Emma Carlsson Löfdahl sade att det ska vara
              en bra föräldraledighet. Men är det bra föräldraledighet såsom
              den fungerar nu? Det är inte bra utifrån jämställdhetssynpunkt.
              Det är inte bra utifrån barnens synpunkt om man inte kan få tillgång
              till båda sina föräldrar. Skilsmässostatistiken är tydlig. I de
              fall där pappan inte aktivt tagit del i uttaget av föräldraförsäkringen
              mister han oftast vårdnaden om det går så långt som till en vårdnadstvist.
              Jag tycker att det vore mycket smartare om fler föräldrar kunde
              göra ett jämställt uttag. Vi kan hjälpa till med det genom att
              det regelverk som finns styr åt det hållet. Delar inte Emma Carlsson
              Löfdahl den uppfattningen?
            </seg>
          </u>
          <note type="speaker" n="9b94d984">
            Anf. 152 EMMA CARLSSON LÖFDAHL (fp) replik:
          </note>
          <u who="unknown" xml:id="i-f5b15a9f88f69173-4" n="e86db96c">
            <seg n="70b6533a">
              Herr talman! Jag tror också att det är jätteviktigt att papporna
              är hemma mer. Det är ju de som är hemma mindre i dag. Jag tror
              att det är viktigt med jämställdhet, men jag tror samtidigt att
              det här är någonting som måste få växa fram och mogna fram i familjerna.
              Vi kan inte tvinga dem. Valfriheten är också viktig.
            </seg>
            <seg n="2256ba23">
              Jag ser en risk att om vi tvingar fram att man delar på dagarna
              kommer barnen att förlora i slutändan. Man kommer inte att plocka
              ut alla dagarna, och barnen kommer att få gå till förskolan tidigare.
              Jag menar inte att det är något fel att gå till förskolan, men
              jag tror att det är viktigt att man får vara hemma den första
              tiden. Det är jättebra om man då kan vara det med båda föräldrarna,
              men finns inte den möjligheten i den enskilda familjen är det
              bättre att man får vara med en av sina föräldrar.
            </seg>
          </u>
          <note type="speaker" n="873ffd0b">
            Anf. 153 EMMA HENRIKSSON (kd):
          </note>
          <u who="unknown" xml:id="i-4afb1d8279a1126c-9" n="e86db96c">
            <seg n="08508e8b">
              Herr talman! Jag har mitt ordinarie uppdrag i finansutskottet.
              Det gör att jag lätt hamnar i siffror. Jag tänkte börja med att
              dra lite siffror.
            </seg>
            <seg n="2aad5d03">
              Den här delen av budgeten är 8,6 procent av de totala budgetmedlen.
              Det är en ganska betydande del som vi diskuterar i dag. Det blir
              69,9 miljarder för 2010. Det är inte kaffepengar direkt. Utav
              de här pengarna går en tredjedel till barnbidrag, och ungefär
              hälften utgörs av föräldraförsäkringen. Det är ganska bra att
              ha de siffrorna med sig när man lyssnar på debatten.
            </seg>
            <seg n="a9c88dab">
              Inledningsvis vill jag läsa ur betänkandet för att ge en bakgrund
              till våra utgångspunkter för den här fördelningen i den stora
              nationella budgeten.
            </seg>
            <seg n="8214a470">
              Familjen är den grundläggande gemenskapen i samhället. Vår trygghet
              och känsla av sammanhang grundläggs redan som barn, i den egna
              familjen. I familjens gemenskap kan ett djupt mänskligt behov
              tillgodoses att bli sedd och inte vara utbytbar. I den lilla grupp
              som en familj utgör får familjemedlemmarna möjlighet att möta
              kärlek, omtanke och förståelse, men också att ställas inför krav
              och ta ansvar. En modern familjepolitik måste utgå från att familjer
              är olika och har olika önskemål och behov och är lika mycket värda.
            </seg>
            <seg n="d07ab052">
              Regeringens avsikt är att familjepolitiken ska öka familjernas
              valfrihet och stärka föräldrarnas makt över sin livssituation.
              Familjepolitiken bör underlätta för föräldrar att kombinera yrkesliv
              med familjeliv, genom förbättrade möjligheter för båda föräldrarna
              att delta i arbetslivet och ta hand om barnen när de är små. Förutsättningarna
              för jämställdhet mellan kvinnor och män bör förbättras.
            </seg>
            <seg n="af061de4">
              Det är centralt att familjepolitiken präglas av ett tydligt barnperspektiv.
              Principen om barnets rätt till trygga och utvecklande uppväxtförhållanden
              bör vara vägledande, liksom barnets rätt till delaktighet och
              inflytande över frågor som rör barnet i förhållande till barnets
              ålder och mognad. Barn och familjer är olika, har olika önskemål
              och behov. Regeringen vill möta detta genom att stödja föräldrarna
              i deras val. Föräldrarna är de som har huvudansvaret för barnets
              välbefinnande och ska utifrån familjens livssituation och barnets
              behov se till barnets bästa. Föräldrarna är också de som känner
              sina barn bäst. En modern familjepolitik utgår från dessa förutsättningar.
            </seg>
            <seg n="295a2131">
              Målet för den ekonomiska familjepolitiken är att den ska bidra
              till förbättrade förutsättningar för en god ekonomisk levnadsstandard
              för alla barnfamiljer. Målet betonar förutsättningarna snarare
              än utfallet, vilket innebär en viss acceptans för att utfallet
              inte alltid blir detsamma för alla familjer. Olika utfall kan
              bero på att förutsättningarna är olika, men det kan också bero
              på att familjerna har gjort olika prioriteringar och val som får
              ekonomiska konsekvenser.
            </seg>
            <seg n="ad4cb916">
              Det är viktigt att ha de utgångspunkterna med sig när man funderar
              på vilken familjepolitik vi i alliansens partier driver.
            </seg>
            <seg n="0e2796bd">
              Matilda Ernkrans började sitt inlägg med att prata om sin mormor.
              Jag har den otroliga förmånen att ha både min mormor och min farmor
              kvar i livet. Jag vet att de hade helt andra förutsättningar när
              de växte upp och helt andra förutsättningar när de blev föräldrar.
            </seg>
            <seg n="b9fcc444">
              Det är väldigt lätt att leva sig in i det engagemang som Matilda
              har när hon beskriver den hemska situation som vi tydligen har
              skapat för föräldrar i dag. Samtidigt blir det lite komiskt när
              man ser vad som är den faktiska skillnaden i politiken. Utav dessa
              69,9 miljarder är det 410 miljoner som Socialdemokraterna vill
              göra någonting annat med än vad vi kristdemokrater och de andra
              allianspartierna vill göra.
            </seg>
            <seg n="a85dd1fc">
              Att vara fattig i dag är inte detsamma som att vara fattig när
              min mormor eller farmor växte upp. Om man då växte upp i en elvabarnsfamilj
              handlade inte skillnaden mellan att vara fattig eller rik om att
              man fick äta fläskfilé, oxfilé eller blodpudding till middag,
              utan då handlade skillnaden mellan att vara fattig eller rik om
              att man faktiskt fick äta sig mätt varje dag eller om att man
              inte ens visste om vad det innebar att vara riktigt mätt.
            </seg>
            <seg n="db36d17f">
              Vi pratar om fattigdom i Sverige i dag. Det är viktigt att vi
              ser till att alla familjer får goda förutsättningar för en rimlig
              ekonomisk levnadsstandard, men vi måste också komma ihåg att vi
              har gjort det betydligt lättare att vara fattig. De som har de
              sämsta ekonomiska förutsättningarna i dag har helt andra förutsättningar
              än vad tidigare generationer i vårt land har haft och för den
              delen än vad barn i andra länder fortfarande har i dag.
            </seg>
            <seg n="9228e8c2">
              Socialdemokraterna yrkade bara bifall till en av sina egna reservationer.
              Jag hade nästan hoppats att ni skulle yrka bifall till reservation
              nr 37 där ni säger att ni menar att det är viktigt att fortsätta
              hävda barnbidragets värde. När man skriver sådana reservationer
              blir det bara löjligt. Det finns ingenting i Socialdemokraternas
              motion eller i reservationen som säger någonting annat än det
              vi säger, och ändå reserverar man sig till förmån för att man
              ska göra det vi redan gör. Detta är bara ett exempel på det.
            </seg>
            <seg n="24566c88">
              Samtidigt finns det betydande skillnader på det här området mellan
              alliansens partier och Socialdemokraterna och de andra partierna
              på vänsterkanten. En tydlig skillnad är det som vi redan har hört
              talas om, nämligen föräldrapenningen. Där säger de rödgröna partierna
              att de vill bestämma åt familjerna eftersom de gör det bättre.
              Eller som Kalle Larsson uttryckte det: Viss tilltro till våra
              egna argument har vi. Skillnaden är att vi har tilltro till familjerna
              och till att föräldrarna själva vet bäst när det gäller deras
              egen situation.
            </seg>
            <seg n="2d86271b">
              För bara några veckor sedan kunde vi också se vad resultatet
              blir när vi politiskt går in och försöker styra och ställa över
              människor. Resultatet av införande av den andra månaden som är
              reserverad för vardera föräldern har blivit att fler dagar fryser
              inne. Det har inte blivit fler dagar till pappan eller fler dagar
              till mamman, utan det har blivit fler dagar till staten. Det är
              inte så jag tycker att föräldraförsäkringen ska användas.
            </seg>
            <seg n="c3017da8">
              Vi kan se en annan tydlig skillnad när det gäller vårdnadsbidraget,
              men här finns det också en splittring mellan de rödgröna. Man
              är förvisso överens om att man inte vill ha vårdnadsbidraget,
              men Socialdemokraterna säger att de inte vill ha vårdnadsbidraget
              därför att barnen egentligen tillhör förskolan. Det är förskolans
              pengar man tar. Det kan vi se i argumentationen i motioner och
              reservationer.
            </seg>
            <seg n="5d104048">
              Vänsterpartiet säger i stället att man inte vill ha vårdnadsbidraget
              för att man vill undvika diskriminering på arbetsmarknaden. Självklart
              ska vi undvika diskriminering på arbetsmarknaden, men det är väl
              framför allt på arbetsmarknaden vi ska komma åt det problemet!
            </seg>
            <seg n="759feea5">
              Miljöpartiet skiljer ut sig lite, även om det lät lite annorlunda
              här i debatten alldeles nyss. De vill ge barn och föräldrar mer
              tid med varandra precis som vi i alliansens partier vill göra,
              men sedan har de en annan teknisk lösning.
            </seg>
            <seg n="9c7b562c">
              Det viktigaste med det som har gjorts på det familjeekonomiska
              området är dels det som finns inom det här området, dels det som
              gäller alla inkomsttagare i vårt land och framför allt alla familjer.
              Vi har sett till att det är lättare att tjäna egna pengar, att
              fler har möjlighet till egen försörjning och att de som har en
              egen försörjning, de som arbetar, faktiskt har fått mer kvar i
              plånboken. Det har gjort mest skillnad för landets barnfamiljer.
            </seg>
            <seg n="e5b83ba9">
              För dem med den mest utsatta ekonomin, de ensamstående, är så
              mycket som 27 procent av den månatliga inkomsten sådant som kommer
              från välfärden som den ekonomiska familjepolitiken skapar. Men
              även om 27 procent är väldigt mycket är det även för de här familjerna
              så att den största delen av inkomsten kommer från annat. Då är
              det viktigt att vi ser till att öka inkomsten i den änden.
            </seg>
            <seg n="33f703bb">
              Det är viktigt att vi ser till att försöka förbättra förutsättningarna
              för dem som är ensamstående eftersom de lever i en många gånger
              väldigt utsatt ekonomisk situation. Då är det också viktigt att
              vi ser till barnens situation. Det finns mycket som tyder på att
              hur vi har riggat våra system, hur vi har satt våra regler, påverkar
              hur konflikterna är mellan föräldrarna. Jag är väldigt glad att
              vi har kunnat tillsätta en utredning och hoppas på att den ska
              komma fram med tydliga besked om vad vi gör som i dag skapar konflikter
              så att vi kan rätta till det och se till att vi minskar konflikterna
              i familjerna.
            </seg>
            <seg n="084cef5c">
              Jag är övertygad om att både min mormor och min farmor, och också
              för den delen mina barn, är stolta över att vi faktiskt har gjort
              det bättre för barnfamiljer i dag. Men jag är inte nöjd. Självklart
              vill vi väldigt mycket mer. Vi vill att vårdnadsbidraget ska kunna
              användas av många fler om de själva väljer det. Vi vill att det
              ska vara ännu bättre förutsättningar för dem som har den allra
              sämsta ekonomin. Därför hoppas jag att vi får förtroendet att
              fortsätta bedriva mer aktiv familjepolitik under nästa mandatperiod.
            </seg>
          </u>
          <note n="b255e028">
            Med det, herr talman, yrkar jag bifall till förslaget i betänkandet.
          </note>
          <note type="speaker" n="b776ea3f">
            Anf. 154 JASENKO OMANOVIC (s):
          </note>
          <u who="unknown" xml:id="i-4afb1d8279a1126c-10" n="e86db96c">
            <seg n="00cb85a1">
              Herr talman! I somras spelade svenska landslaget i fotboll, U21,
              framgångsrikt i Europamästerskapet som hölls här i Sverige. Just
              nu på andra sidan jordklotet, i Kina, spelar handbollstjejerna
              framgångsrikt och representerar Sverige. Snart är det dags för
              juniorerna i hockey att ge sig i väg till ett världsmästerskap,
              förhoppningsvis framgångsrikt också.
            </seg>
            <seg n="b94b64d9">
              Att ta på sig landslagströjan och representera Sverige drömmer
              många barn runt om i landet om i dag i Rosengård, Vellinge, Trollhättan,
              Gävle, Danderyd och Rinkeby. Det gör de i alla städer och byar
              runt om i landet. Men vad innebär det när barnfattigdomen ökar?
              Det påverkar inte bara vad man ska äta till middag, utan det första
              som får ta stryk är att man inte har råd att köpa skridskorna,
              innebandyklubban eller gympadojorna och att man inte har råd att
              betala avgiften. Det är den drömmen som många barn har i dag som
              krossas.
            </seg>
            <seg n="92a54144">
              Varför? Föräldrarna betalar ju faktiskt mycket mer i skatt när
              de blir arbetslösa eller sjukskrivna. De är inte ur samhällsekonomiskt
              perspektiv sett produktiva.
            </seg>
            <seg n="929632dd">
              I dag träffade jag en mamma som var jätteorolig. Hon orkar inte
              ens laga mat eller städa hemma, och hon har inte råd med Internet
              hemma för att hon snart utförsäkras från socialförsäkringen. Hennes
              barn drömmer inte om landslaget. Hennes barn får inte uppleva
              drömmen att vara med i det lokala fotbollslaget. Hennes framtid
              är krossad, och det märks hemma. Det märker barnet som inte har
              något att drömma om. Den största drömmen är kanske att få mamma
              frisk. Och frågan är om mamma blir frisk av att flyttas från Försäkringskassan
              till Arbetsförmedlingen. Frågan är om det är det bästa för hennes
              framtid.
            </seg>
            <seg n="a0d464c0">
              Det är faktiskt så att många barn i dag lever i situationen att
              de inte längre får drömma de stora drömmarna utan i stället drömmer
              om att föräldrarna ska klara sig, att de ska klara ekonomin och
              kunna vara kvar i sitt hem. Det är det som är barnfattigdomen
              i Sverige i dag.
            </seg>
          </u>
          <note type="speaker" n="cf8f461b">
            Anf. 155 EMMA HENRIKSSON (kd) replik:
          </note>
          <u who="unknown" xml:id="i-4afb1d8279a1126c-11" n="e86db96c">
            <seg n="b96d3c76">
              Herr talman! Vi har det väldigt bra i Sverige och även de som
              är fattiga i Sverige har det väldigt bra, men det är självklart
              betydligt jobbigare att inte ha pengar än att ha pengar. Det kan
              jag definitivt hålla med om.
            </seg>
            <seg n="f65ed654">
              När mina barn föddes levde de i fattigdom. Vi hade en enormt
              låg ekonomisk standard under de första åren av mina barns liv.
              Samtidigt var vi då väldigt tacksamma över allt det skydd som
              finns i vårt land i dag att vi faktiskt hade möjlighet att få
              en bra utbildning, både jag och barnens pappa, att vi hade en
              bra barnomsorg som de kunde få ta del av och att de har kunnat
              börja i bra skolor.
            </seg>
            <seg n="7d3ebedb">
              Men framför allt är vi tacksamma att vi har haft möjlighet till
              en egen försörjning och att vi också kan ge det vidare till våra
              egna barn. Det jag skulle vilja fråga om och är lite undrande
              över är hur Socialdemokraterna menar att skattehöjningar skulle
              förbättra ekonomiskt utsatta familjers situation där väldigt många
              är ensamstående föräldrar, många gånger mammor, som försöker försörja
              sig på ett heltidsjobb eller kanske ett deltidsjobb. Hur skulle
              det förbättra deras ekonomiska situation om ni får makten och
              genomför de enorma skatteökningar för vanliga inkomsttagare som
              ni har föreslagit?
            </seg>
          </u>
          <note type="speaker" n="12bbdf7c">
            Anf. 156 JASENKO OMANOVIC (s) replik:
          </note>
          <u who="unknown" xml:id="i-4afb1d8279a1126c-12" n="e86db96c">
            <seg n="5a4d58f1">
              Herr talman! Vi genomför inga enorma skattehöjningar för barnfamiljer.
              Vi säger ingenstans i våra förslag att vi ska göra det. Som Matilda
              sade i ett tidigare replikskifte går 60 procent av alliansens
              skattesänkningar till de rikaste 10 procenten av befolkningen.
              Där tar vi in mer.
            </seg>
            <seg n="a0e59463">
              Det är orättvist att den förälder som drabbas av arbetslöshet
              man är inte arbetslös frivilligt, utan företagen varslar och man
              blir arbetslös och har en halvtaskig a-kassa dessutom ska ha högre
              skatt på den. Det är ingen framtid för någon.
            </seg>
          </u>
          <note type="speaker" n="5994dfc7">
            Anf. 157 EMMA HENRIKSSON (kd) replik:
          </note>
          <u who="unknown" xml:id="i-4afb1d8279a1126c-13" n="e86db96c">
            <seg n="73462584">
              Herr talman! Det låter alltid som att vi har höjt skatten. Varenda
              gång man lyssnar på Socialdemokraterna säger de att man får högre
              skatt om man tillhör den eller den gruppen. Faktum är att vi har
              sänkt skatten för några. Inte en enda person har fått höjd skatt,
              utan alla har fått sänkt skatt, alltså alla de som fått en förändring
              av sin skatt.
            </seg>
            <seg n="b7bba701">
              Ni pratar om de satsningar ni vill genomföra, Jasenko Omanovic,
              och om de stora skillnader som finns mellan er och vår politik,
              vilket vi hörde redovisas från talarstolen. Vår politik är fruktansvärd
              medan er politik skulle innebära en enorm förbättring. Det handlar
              om 125 kronor i månaden för den som får ta del av underhållsstödet.
              Jag kan hålla med om att det vore bra om man kunde genomföra en
              sådan höjning. Jag hoppas att vi så småningom har de ekonomiska
              resurserna så att vi kan göra det. Det är dock fortfarande mindre
              än vad de flesta fått i skattesänkning av oss. De partier som
              ni tänkt samarbeta med tänker genomföra skattehöjningar som innebär
              mycket mer än det.
            </seg>
            <seg n="a15b24a4">
              Jag undrar fortfarande: Hur förbättras situationen för barnfamiljer
              som lever i relativ fattigdom för att ni höjer skatten? Jag kan
              lägga till en fråga, nämligen: Hur förbättras situationen för
              de barn som har vuxit upp under fattiga förhållanden deras chanser
              att få ett eget arbete, en egen försörjning genom att ni kommer
              att göra det dyrare att anställa ungdomar?
            </seg>
          </u>
          <note type="speaker" n="5854f646">
            Anf. 158 JASENKO OMANOVIC (s) replik:
          </note>
          <u who="unknown" xml:id="i-606ae5b278a546fa-2" n="e86db96c">
            <seg n="a0c8faf3">
              Herr talman! Det är intressant att se att en förälder som är
              föräldraledig får betala högre skatt än när han eller hon jobbar.
              Det är intressant att se att den som jobbar och har en inkomst
              på 16 000 kronor får betala 900 kronor mer i skatt när personen
              i fråga blir arbetslös, alltså bara för att man blivit arbetslös
              förälder. Det är intressant att höra Emma Henriksson säga att
              alla har fått sänkt skatt. Faktum är att 60 procent av de skattesänkningar
              på drygt 80 miljarder som alliansen genomfört går till de rikaste
              10 procenten av befolkningen.
            </seg>
            <seg n="2777457b">
              Jag kan inte vara stolt över en sådan politik definitivt inte.
              Under tiden får föräldrar som är sjuka eller arbetslösa betala
              mer i skatt och finansiera dessa skattesänkningar. Därmed släcker
              ni drömmar hos barn som drömmer om att ta på sig landslagströjan.
              De kan inte vara med ens i det lokala laget eftersom föräldrarna
              inte har råd med avgifterna. De måste betala skattesänkningar
              för dem som har det bäst.
            </seg>
          </u>
          <note n="bec9729e">
            Överläggningen var härmed avslutad.
          </note>
          <note n="9e696e45">
            13 § Bordläggning och beslut om förlängd motionstid
          </note>
          <note n="6291e7b8">
            Anmäldes och bordlades
          </note>
          <note n="6d82001f">
            Kammaren biföll talmannens förslag att motionstiden för ovanstående
            propositioner och framställning skulle förlängas till fredagen
            den 22 januari 2010.
          </note>
          <note n="95ee28a8">
            14 § Anmälan om interpellationer
          </note>
          <note n="8f3b103f">
            Anmäldes att följande interpellationer framställts
          </note>
          <note n="4986c4db">
            den 9 december
          </note>
          <note n="5730661c">
            Lars Lilja
          </note>
          <note n="5730661c">
            Lars Lilja
          </note>
          <note n="5730661c">
            Lars Lilja
          </note>
          <note n="dbb0d02c">
            Jasenko Omanovic
          </note>
          <note n="914536ff">
            Interpellationerna redovisas i bilaga som fogats till riksdagens
            snabbprotokoll tisdagen den 15 december.
          </note>
          <note n="7210c004">
            15 § Anmälan om frågor för skriftliga svar
          </note>
          <note n="1c9560c0">
            Anmäldes att följande frågor för skriftliga svar framställts
          </note>
          <note n="4986c4db">
            den 9 december
          </note>
          <note n="d3e9aeb7">
            Torbjörn Björlund
          </note>
          <note n="91f64bd3">
            Torbjörn Lövendahl
          </note>
          <note n="91f64bd3">
            Torbjörn Lövendahl
          </note>
          <note n="91f64bd3">
            Torbjörn Lövendahl
          </note>
          <note n="2d90eee1">
            Amineh Kakabaveh
          </note>
          <note n="563f73f0">
            Ameer Sachet
          </note>
          <note n="563f73f0">
            Ameer Sachet
          </note>
          <note n="563f73f0">
            Ameer Sachet
          </note>
          <note n="43b1d65b">
            Ann-Christin Ahlberg
          </note>
          <note n="43b1d65b">
            Ann-Christin Ahlberg
          </note>
          <note n="db70cfd7">
            Sonia Karlsson
          </note>
          <note n="cb38fbe9">
            Carin Runeson
          </note>
          <note n="68aa1811">
            Hans Linde
          </note>
          <note n="a940cbbd">
            Anneli Särnblad
          </note>
          <note n="15437fcb">
            Tommy Ternemar
          </note>
          <note n="24f99858">
            Frågorna redovisas i bilaga som fogats till riksdagens snabbprotokoll
            tisdagen den 15 december.
          </note>
          <note n="f757260d">
            16 § Anmälan om skriftliga svar på frågor
          </note>
          <note n="b618842a">
            Anmäldes att skriftliga svar på följande frågor inkommit
          </note>
          <note n="4986c4db">
            den 9 december
          </note>
          <note n="563f73f0">
            Ameer Sachet
          </note>
          <note n="dfb3e25c">
            Sinikka Bohlin
          </note>
          <note n="e9a3d12f">
            Gunnar Sandberg
          </note>
          <note n="c09d69d5">
            Jan Emanuel Johansson
          </note>
          <note n="de1e6aac">
            Sven-Erik Österberg
          </note>
          <note n="652b6281">
            Carina Hägg
          </note>
          <note n="78cb2944">
            Désirée Liljevall
          </note>
          <note n="9c873f50">
            Elina Linna
          </note>
          <note n="d8ba04a8">
            Matilda Ernkrans
          </note>
          <note n="d8ba04a8">
            Matilda Ernkrans
          </note>
          <note n="c36b6278">
            Wiwi-Anne Johansson
          </note>
          <note n="12bc7ea8">
            Per Bolund
          </note>
          <note n="f06ac018">
            Peter Hultqvist
          </note>
          <note n="91f64bd3">
            Torbjörn Lövendahl
          </note>
          <u who="unknown" xml:id="i-8534b038287ec5a0-2" n="e86db96c">
            <seg n="34b490d8">
              Luciano Astudillo
            </seg>
          </u>
          <note n="e9a3d12f">
            Gunnar Sandberg
          </note>
          <note n="e9a3d12f">
            Gunnar Sandberg
          </note>
          <note n="90314454">
            Ulf Holm
          </note>
          <note n="90314454">
            Ulf Holm
          </note>
          <note n="78cb2944">
            Désirée Liljevall
          </note>
          <note n="78cb2944">
            Désirée Liljevall
          </note>
          <note n="19693bfb">
            Carina Adolfsson Elgestam
          </note>
          <note n="19693bfb">
            Carina Adolfsson Elgestam
          </note>
          <note n="da634a2a">
            Krister Örnfjäder
          </note>
          <note n="da634a2a">
            Krister Örnfjäder
          </note>
          <note n="15edc71a">
            Louise Malmström
          </note>
          <note n="c09d69d5">
            Jan Emanuel Johansson
          </note>
          <note n="c09d69d5">
            Jan Emanuel Johansson
          </note>
          <note n="1c902250">
            Allan Widman
          </note>
          <note n="cff91a01">
            LiseLotte Olsson
          </note>
          <note n="bf8904df">
            Svaren redovisas i bilaga som fogats till riksdagens snabbprotokoll
            tisdagen den 15 december.
          </note>
          <note n="e9b30e2d">
            17 § Kammaren åtskildes kl. 20.13.
          </note>
          <note n="4ce8aec9">
            Förhandlingarna leddes
          </note>
          <note n="2960e290">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
