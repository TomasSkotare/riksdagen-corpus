<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--26</head>
          <docDate when="2007-11-16">2007-11-16</docDate>
        </div>
      </front>
      <body>
        <div>
          <note n="c36f4412">
            ﻿
          </note>
          <note n="1dbfeeb3">
            Riksdagens protokoll
          </note>
          <note n="0b7f2cff">
            2007/08:26
          </note>
          <note type="date" n="371b38ed">
            Fredagen den 16 november
          </note>
          <note n="80fa9739">
            Kl. 09:00 - 15:06
          </note>
          <note n="4d1186d3">
            1 § Meddelande om frågestund
          </note>
          <note n="42ab975f">
            Talmannen meddelade att vid frågestunden torsdagen den 22 november
            kl. 14.00 skulle frågor besvaras av statsminister Fredrik Reinfeldt
            (m).
          </note>
          <note n="21d85c6a">
            2 § Anmälan om fördröjda svar på interpellationer
          </note>
          <note n="1a1a4ed3">
            Till riksdagen hade inkommit följande skrivelser:
          </note>
          <note n="6d3a95cb">
            Interpellation 2007/08:128
          </note>
          <note n="f70675b9">
            Interpellation 2007/08:128 Norrsundet vid Norrlandskusten
          </note>
          <note n="3495d37f">
            Interpellationen kommer att besvaras tisdagen den 27 november
            2007.
          </note>
          <note n="cbb9b341">
            Skälet till dröjsmålet är tjänsteresa utomlands.
          </note>
          <note n="46439af1">
            Dag Ekman
          </note>
          <note n="f4a65f41">
            Interpellation 2007/08:144
          </note>
          <note n="302ee261">
            Interpellation 2007/08:144 Bromma flygplats i framtiden
          </note>
          <note n="3495d37f">
            Interpellationen kommer att besvaras tisdagen den 27 november
            2007.
          </note>
          <note n="fb1c2a36">
            Skälet till dröjsmålet är sedan tidigare inbokade engagemang.
          </note>
          <note n="46439af1">
            Dag Ekman
          </note>
          <note n="e2bc9d43">
            Interpellation 2007/08:147
          </note>
          <note n="1b8b3d3e">
            Interpellation 2007/08:147 Staten, fordonsindustrin och framtiden
          </note>
          <note n="a5d8229a">
            Interpellationen kommer att besvaras fredagen den 30 november
            2007.
          </note>
          <note n="fb1c2a36">
            Skälet till dröjsmålet är sedan tidigare inbokade engagemang.
          </note>
          <note n="f258dbd9">
            Margareta Gårdmark Nylén
          </note>
          <note n="cb1a8293">
            3 § Svar på interpellation 2007/08:82 om marknadshyror eller
            bruksvärdessystem
          </note>
          <note type="speaker" n="c85764c2">
            Anf. 1 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-0" n="9f923f30">
            <seg n="a9e3fca2">
              Herr talman! Johan Löfstrand har frågat mig dels hur jag vill
              definiera behoven av en större reformering av villkoren för de
              kommunala bostadsföretagen och hyresmarknaden, dels också om jag
              avser att stå fast vid att förändringar i hyreslagstiftningen
              inte ska tillåtas bli hyresdrivande. Avslutningsvis ställs frågan
              om jag är beredd att frångå principen att hyressättningssystemet
              även fortsättningsvis innehåller en spärr mot oskäliga hyror och
              garantier för ett reellt besittningsskydd.
            </seg>
            <seg n="2d8b29f5">
              Jag kan inledningsvis konstatera att svaren på dessa frågor finns
              i de tilläggsdirektiv som Johan Löfstrand utgår från.
            </seg>
            <seg n="3067e9dd">
              Den formulering som Johan Löfstrand citerar är uttagen ur sitt
              sammanhang och därmed inte alldeles korrekt återgiven och kan
              därför missförstås. Under rubriken Det ändrade utredningsuppdraget
              i de tilläggsdirektiv som antogs den 31 maj i år står det ordagrant:
              Delar av utredningens uppdrag har sin bakgrund i behovet av en
              större reformering av villkoren för de kommunala bostadsföretagen,
              men också förutsättningarna för hyresmarknaden i dess helhet.
            </seg>
            <seg n="2822b223">
              Utredningen tillsattes redan 2005 och fick sitt uppdrag av den
              socialdemokratiska regeringen. I de ursprungliga direktiven redogörs
              också för bakgrunden till behovet av en utredning på ett tämligen
              uttömmande sätt. För en ytterligare förklaring bör Johan Löfstrand
              närmast vända sig till den minister som då ansvarade för bostadsfrågorna
              och lät tillsätta utredningen.
            </seg>
            <seg n="19f09a1f">
              Att man sedan i dessa direktiv bortsåg från de problem som i
              övrigt kännetecknar delar av bostadsmarknaden, till exempel omfattande
              svarthandel, är en annan fråga. Några av de omständigheter som
              föranledde de tilläggsdirektiv som nämns i interpellationen är
              att det fanns inslag i direktiven som kunde komma att stå i motsatsställning
              till varandra. Av detta skäl klargjordes det som är självklart,
              nämligen att förslag som lämnas ska stå i överensstämmelse med
              EG-rätten.
            </seg>
            <seg n="cbe6316b">
              När det gäller frågorna om hyressättningssystemet behandlar jag
              dem gemensamt. För det första kan knappast en hyreslagstiftning
              vara hyresdrivande eftersom hyrorna i grunden drivs av samspelet
              mellan utbud och efterfrågan där bostadskonsumenternas efterfrågan
              har stor betydelse. En hyreslagstiftning kan däremot ge mindre
              eller större utrymme för hur mycket hyrorna ska kunna förändras
              på grund av situationen på bostads- och hyresmarknaderna. Ett
              system med marknadshyror där fastighetsägare och konsumenter lämnas
              helt fria att komma överens om vilken hyra som ska gälla skulle
              sakna både spärrar mot oskäliga hyror och garantier för ett reellt
              besittningsskydd. Något sådant system är inte aktuellt.
            </seg>
            <seg n="25544e9c">
              Ett hyressättningssystem kan dock konstrueras på olika sätt.
              Av till-läggsdirektiven framgår att utredaren, om det framstår
              som lämpligt, ska lämna förslag till hur de kommunala bostadsföretagens
              hyresnormerande roll kan avvecklas. Den hyresnormerande rollen
              är dock inte den enda spärren mot oskäliga hyror i hyreslagstiftningen,
              utan det grundläggande skyddet ges av bruksvärdessystemet som,
              enkelt uttryckt, innebär att likvärdiga lägenheter ska ha likvärdig
              hyra. Svaret på Johan Löfstrands sista två frågor finns, som jag
              inledningsvis nämnde, i de tilläggsdirektiv som han utgår från
              i sin interpellation. Jag vill därför avsluta med att citera ur
              direktiven:
            </seg>
            <seg n="5e989a56">
              Oberoende av om de kommunala bostadsföretagen är hyresnormerande
              eller ej så innebär bruksvärdessystemet i sig att det finns en
              spärr mot oskäliga hyror och garantier för ett reellt besittningsskydd.
              Om utredaren föreslår ändringar i hyressättningssystemet eller
              ändringar som påverkar förutsättningarna för hyressättningen,
              skall utredaren överväga om det finns behov av särskilda regler
              för att säkerställa att hyresgäster inte drabbas av hyreshöjningar
              som inte är godtagbara. Ett sådant skydd kan skapas inom eller
              utom ramen för bruksvärdessystemet.
            </seg>
          </u>
          <note type="speaker" n="b96b3ce0">
            Anf. 2 JOHAN LÖFSTRAND (s):
          </note>
          <u who="johan_lofstrand_5b1d8e" xml:id="i-213d3f84eeda8cc7-0" n="f36c4825">
            <seg n="c001603e">
              Herr talman! Jag vill börja med att tacka Mats Odell för interpellationssvaret.
              Vi kommer nu under förmiddagen att under ett antal interpellationer
              debattera det svenska hyressättningssystemet och framför allt
              dess framtid.
            </seg>
            <seg n="32f4c079">
              Mats Odell skriver i sitt svar att den förra regeringen tillsatte
              den utredning som vi delvis diskuterar i denna interpellationsdebatt.
              Det är helt sant. Det var den socialdemokratiska regeringen som
              tillsatte utredningen som skulle utreda allmännyttans roll i framtiden.
              Men de tilläggsdirektiv som den borgerliga regeringen nu har lagt
              fast gör att inriktningen på utredningen är helt annorlunda. Jag
              tycker att direktiven tydligt pekar åt att man faktiskt vill slå
              sönder de tidigare, sociala bostadspolitiska målen och i stället
              låta marknadskrafterna härja fritt.
            </seg>
            <seg n="587c67d6">
              Även om det inte står rent ut att det är det som är målet tror
              jag att det är en inriktning som utredaren tillsammans med departementet
              kommer att styra mot.
            </seg>
            <seg n="36c0aedf">
              Ett annat tydligt sätt att ge exempel på hur regeringen faktiskt
              vill utveckla bostadspolitiken, eller bostadsfrågorna om man så
              vill säga, är helt enkelt genom att läsa upp de två olika målformuleringarna
              från den tidigare regeringens mål för bostadspolitiken och den
              nuvarande regeringens mål för bostadsmarknaden.
            </seg>
            <seg n="204f7d42">
              Den socialdemokratiska regeringens mål lyder som följer: Alla
              ska ges förutsättningar att leva i goda bostäder till rimliga
              kostnader och i en stimulerande och trygg miljö inom långsiktigt
              hållbara ramar.
            </seg>
            <seg n="d242141e">
              Den nya regeringen lyfter fram bostadsmarknadens mål så här:
              Målet för bostadsfrågor är långsiktigt väl fungerande bostadsmarknader
              där konsumenternas efterfrågan möter ett utbud av bostäder som
              svarar mot behoven.
            </seg>
            <seg n="e08edb77">
              Jag tycker att de här korta raderna tydligt beskriver skillnaden
              mellan den gamla, socialdemokratiska regeringens förslag och syn
              på bostadspolitiken och den borgerliga regeringens syn på hur
              bostadsmarknaden ska se ut. Det finns en tydlig skiljelinje när
              det gäller hur man vill att bostadsfrågorna ska behandlas i framtiden.
              Men samtidigt tycker jag att Mats Odell inte svarar på mina frågor
              i det interpellationssvar han har gett mig. Han svävar lite grann
              på målet och använder sig av en del vackra ord, men vi får inget
              tydligt svar. Hur ska den framtida hyresmarknaden se ut?
            </seg>
            <seg n="e3668e5e">
              De borgerliga partierna har nu inte en tydligt uppdelad syn på
              de här frågorna. Moderaterna skrev i sitt förslag till handlingsprogram
              att ett fungerande bruksvärdessystem är ett viktigt skydd för
              hyresgästen mot oskäliga hyreshöjningar. Samtidigt kunde man veckan
              innan höra borgerliga företrädare stå i talarstolen och tala sig
              varma för ett införande av marknadshyror. De här två synsätten
              går inte ihop.
            </seg>
            <seg n="20855b09">
              Min enkla fråga till Mats Odell är: Hur tycker Mats Odell att
              hyressättningssystemet ska se ut i framtiden inte utifrån utredningen?
              Och hur tycker den borgerliga regeringen att hyressättningssystemet
              ska se ut i framtiden? Det tycker jag borde vara de mest intressanta
              frågorna här i dag.
            </seg>
          </u>
          <note type="speaker" n="2f4e2fef">
            Anf. 3 ANTI AVSAN (m):
          </note>
          <u who="anti_avsan_387eab" xml:id="i-24351879038c5705-0" n="dfd09c65">
            <seg n="8232b10e">
              Herr talman! Jag tror att Johan Löfstrand och Socialdemokraterna
              vill försöka få det att framstå som om de olika partierna i Allians
              för Sverige har olika uppfattningar i frågan om hyror och hyressättning.
              Så är det inte.
            </seg>
            <seg n="545ca0a9">
              Det är alldeles riktigt att vi hade ett förslag till handlingsprogram
              som innehöll den text som Johan Löfstrand har tagit upp i sin
              fråga, och det blev också vår partistämmas beslut i oktober, där
              vi tog ställning till frågan om hyressättning och hur vi ser på
              bruksvärdessystemet. Faktum är att vi som parti redan tidigare
              i varje fall har insett att det inte är realistiskt att införa
              marknadshyror eftersom det skulle få så pass allvarliga konsekvenser,
              framför allt i storstäder och på andra platser där det råder bostadsbrist.
              Marknadshyror som idé har Moderaterna därför i praktiken lämnat
              bakom sig för flera år sedan. Däremot anser vi att hyressättningssystemet
              behöver utvecklas. Den frågan är föremål för utredning, vilket
              vi alla mycket väl känner till.
            </seg>
            <seg n="cbbaee1b">
              Skälet till att vi moderater tog ställning i frågan om hyressättning
              och hur vi ser på bruksvärdessystemet är att vi en gång för alla
              ville sätta stopp för sådana diskussioner som hos människor har
              skapat rädsla och oro för vad moderat bostadspolitik kan leda
              till. Vi hoppas att vårt ställningstagande i frågan om hyressättning
              och hur vi ser på bruksvärdessystemet ska leda till att vi kan
              komma ifrån de låsningar som har uppkommit varje gång bostäder
              och framför allt hyresbostäder har debatterats. Vi hoppas att
              bostadsmarknadens parter är beredda att ta ett ökat ansvar för
              att utveckla bostadsmarknaden så att den fortsätter att vara trygg
              men samtidigt tar mer hänsyn bland annat till sådana faktorer
              som läget. Ingen ska behöva känna sig otrygg med vare sig moderat
              bostadspolitik eller regeringens politik.
            </seg>
            <seg n="2b143b39">
              En del i Moderaternas förnyelse är att se över bostadspolitiken.
              Alla viktiga funktioner och system i ett samhälle behöver ständigt
              vara föremål för omprövning, förbättring och utveckling, inte
              minst för att hela tiden kunna möta samhällets och människornas
              skiftande behov och önskemål. Vi anser att de som bäst står för
              den omprövningen, förbättringen och utvecklingen precis som på
              arbetsmarknaden är ansvarsfulla parter och inte politiker. Sedan
              får vi politiker hjälpa till att sätta ramarna, om det behövs
              med lagstiftning.
            </seg>
            <seg n="3525a92b">
              Nuvarande system är inte felfritt; det är vi nog alla överens
              om. Vi kan ju bara ta frågan om varför det inte har gått att bygga
              bostäder i den omfattning som det har funnits behov av, och framför
              allt varför det är svårt att bygga hyresbostäder. Dagens bostadsmarknad
              behöver en översyn där hänsyn tas till olika viktiga faktorer.
              Vad som förtjänar att påpekas särskilt är att bostaden, det egna
              hemmet, har en oerhört central betydelse för de flesta människor.
              Om hyresrätten ska fortsätta att vara en attraktiv boendeform
              måste regelsystemet ge hyresgästen trygghet. Det måste därför
              finnas ett besittningsskydd som fungerar i praktiken, vilket i
              sin tur innebär att det inte ska vara möjligt för en hyresvärd
              att göra sig av med en hyresgäst genom att driva fram orimligt
              höga hyreshöjningar. Bruksvärdessystemet är ett viktigt skydd
              mot oskäliga hyreshöjningar.
            </seg>
          </u>
          <note type="speaker" n="b75cc8a3">
            Anf. 4 HANS WALLMARK (m):
          </note>
          <u who="hans_wallmark_b7ba6b" xml:id="i-7ec62732fc6f39d9-0" n="075092e8">
            <seg n="225a709a">
              Herr talman! Man kan se att det finns ett intresse för Nya moderaterna
              och Nya moderaternas politik. Det har vi sett en längre tid. Uppenbarligen
              är Nya moderaternas politik att man som interpellant får ställa
              en fråga till det kristdemokratiska statsrådet Mats Odell för
              att efterhöra vilken politik Nya moderaterna har. Det tycker jag
              är intressant, och jag litar fullt ut på både Mats Odells svar
              och hans förmåga att vara statsråd i vår alliansregering. Men
              låt mig ändå som moderat företrädare kommentera något av Johan
              Löfstrands frågor som kommer till uttryck i den interpellation
              med tre frågor som han har väckt till Mats Odell.
            </seg>
            <seg n="66628882">
              Det jag tycker är intressant det upprepas både i Johan Löfstrands
              tre frågor och här i talarstolen, herr talman är att Johan Löfstrand
              säger att marknadskrafterna ska få härja fritt. Det, herr talman,
              tycker jag är ganska talande för Socialdemokraternas syn på de
              privata fastighetsbolag som finns på den svenska hyresmarknaden.
            </seg>
            <seg n="a90b2ef5">
              Jag tror att de allra flesta svenskar ser att vi i dag har tre
              upplåtelseformer som gillas av många, men man väljer av olika
              skäl den ena framför den andra och framför den tredje. De tre
              formerna är hyresrätten, bostadsrätten och egnahemmet, villan.
              Förhoppningsvis kommer Mats Odell, vårt duktiga statsråd, herr
              talman, också under den här mandatperioden att leverera ett förslag
              om ägarlägenheter så att vi får den fjärde upplåtelseformen, som
              är naturlig i många andra västeuropeiska länder.
            </seg>
            <seg n="f6017fdd">
              Herr talman! Man kan se goda exempel. Låt mig ta upp Skåne och
              Ängelholm, som jag själv kommer ifrån, som är just ett sådant
              exempel på en kommun där hyresrätten aldrig har ifrågasatts, därför
              att det har byggts bra. Det har inte byggts bra bara av de kommunala
              bostadsbolagen, utan det har framför allt funnits privata fastighetsägare
              som har byggt hyresrätter. Hyresrätten är så populär i dag att
              det är bostadsrätten som har en svag ställning på den lokala bostadsmarknaden.
              Det är egnahemmen och hyresrätten som är de populära och de efterfrågade.
              Det visar att det finns bra hyresrätter tack vare att det också
              finns bra privata fastighetsägare.
            </seg>
            <seg n="e4f66a1f">
              Ibland brukar Socialdemokraterna anklaga Moderaterna för att
              Moderaternas blinda fläck, så att säga, är att man inte ser hyresrätten.
              Låt mig då, herr talman, härifrån riksdagens talarstol säga att
              vi ser hyresrätten, och hyresrätten är uppskattad. Men då måste
              man, herr talman, få kvittera tillbaka till Socialdemokraterna
              att Socialdemokraternas blinda fläck är att man inte ser de goda,
              duktiga och ambitiösa privata hyresföretag som finns, de som bygger
              bra hyresrätter dem som Johan Löfstrand sammanfattar som de marknadskrafter
              som får härja fritt.
            </seg>
            <seg n="8493a80b">
              Johan Löfstrand citerar utifrån det moderata programförslaget
              som antogs i Gävle, precis som ledamoten Anti Avsan tidigare redogjorde
              för. Låt oss läsa mer av det som står där. Det står: På bostadsmarknaden
              ska människor kunna välja boende efter sina behov under olika
              skeden av livet. Bostadspolitikens syfte är att skapa förutsättningar
              för olika slag av bostäder som kan tillgodose detta.
            </seg>
            <seg n="ee0b014f">
              Bostadssektorn är inte längre plan- och normstyrd utan styrs
              i huvudsak av konsumenternas efterfrågan. Detta är den långsiktigt
              bästa grunden för att få till stånd det utbud av såväl hyresrätter
              som andra upplåtelseformer som de boende vill ha.
            </seg>
            <seg n="215a1fd7">
              Hyresrätten passar många människor och ger en rörligare bostadsmarknad.
              Det är betydelsefullt inte minst för att underlätta för arbetstagare
              att snabbt kunna skaffa bostad om arbetstillfällen uppstår i andra
              delar av landet. Ett fungerande bruksvärdessystem är ett viktigt
              skydd för hyresgästerna mot oskäliga hyreshöjningar.
            </seg>
            <seg n="d176c854">
              När Johan Löfstrand citerar den sista meningen tycker jag, herr
              talman, att han för klarhetens skull kunde upprepa de två föregående
              meningarna.
            </seg>
          </u>
          <note type="speaker" n="5afbce77">
            Anf. 5 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-1" n="9f923f30">
            <seg n="fe8c8786">
              Herr talman! Jag vill börja med att tacka Johan Löfstrand, Anti
              Avsan och Hans Wallmark för en väldigt intressant debatt i en
              viktig fråga.
            </seg>
            <seg n="9530cd70">
              Ja, Johan Löfstrand, det var den socialdemokratiska regeringen
              som tillsatte utredningen om allmännyttans roll i framtiden. Det
              som skiljer tilläggsdirektiven från de ursprungliga direktiven
              är dels att vi i våra till-läggsdirektiv, till skillnad från de
              ursprungliga, helt utesluter så kallad social housing , vilket
              inte de socialdemokratiska direktiven gjorde.
            </seg>
            <seg n="83465f59">
              Vi har heller inte enbart bett utredaren att kartlägga de problem
              som finns utan också föreslå åtgärder som gör att man kan komma
              till rätta med problemen. Låt oss ändå avvakta själva utredningen,
              Johan Löfstrand, och så ska vi diskutera dem sedan när utredningen
              kommer. Jag tror att det blir en mycket intressant diskussion,
              och vi ska från bägge håll vara öppna för att ta emot impulser
              och se vad som är bäst.
            </seg>
            <seg n="9c7dbfd1">
              Vi pekar också på att utredaren, när han tittar på den hyresnormerande
              rollen, ska göra det just ur ett bostadsförsörjningsperspektiv.
              Det finns säkert anledning att återkomma till det.
            </seg>
            <seg n="d852eb24">
              Sedan gällde det frågan om målformuleringar. Om vi skulle ha
              någon sorts poetisk tävlan om vem som har de vackraste och mest
              poetiska målformuleringarna är det möjligt att Johan Löfstrands
              formuleringar skulle segra, jag vet inte. Det kanske vore bra
              att fråga de 205 000 som bara i vår vackra huvudstad står i bostadskö
              efter att Johan Löfstrands målformuleringar varit i kraft i tolv
              år. Han avslutade ju med att säga att målet är att konsumenterna
              möter ett utbud som svarar mot behoven.
            </seg>
            <seg n="22f8b613">
              Tycker Johan Löfstrand att den målformuleringen uppfyllts genom
              den bostadspolitik som har förts? Målformuleringarna må ha varit
              hur vackra som helst, men facit är ganska beklämmande. Vi har
              i Sverige, med dessa målformuleringar, hälften så mycket bostadsbyggande
              som våra grannländer, vilket resulterat i att det i 120 kommuner
              i Sverige råder bostadsbrist. Där bor 60 procent av svenska folket.
              Det är alltså inte enbart i Storstockholm som det är ett bekymmer.
            </seg>
            <seg n="03af9d1a">
              Johan Löfstrand frågar hur hyressättningssystemet ska se ut i
              framtiden. Just den frågan har vi bett den utredare som Mona Sahlin
              tillsatte att titta på; han har fått tilläggsdirektiv i den delen.
              Jag skulle ändå vilja säga att det inte handlar om att införa
              oreglerade marknadshyror. Det finns inget parti i Sveriges riksdag
              som är för det, utan det handlar om att hitta en reformering av
              bruksvärdessystemet med ett skydd mot oskäliga hyror som gör att
              vi även kan få upp bostadsbyggandet i landet. Jag medger att det
              är en svår balansgång, men jag tror att det finns förutsättningar.
              Efter den moderata stämman har nu samtliga allianspartier en gemensam
              syn på hur det ska kunna utformas.
            </seg>
            <seg n="fabb2a16">
              Men, som sagt, vi avvaktar utredningen, och sedan finns det säkert
              anledning att återkomma med ytterligare debatter i detta ämne.
            </seg>
          </u>
          <note type="speaker" n="6135915a">
            Anf. 6 JOHAN LÖFSTRAND (s):
          </note>
          <u who="johan_lofstrand_5b1d8e" xml:id="i-213d3f84eeda8cc7-1" n="f36c4825">
            <seg n="467d9faf">
              Herr talman! Mats Odell lyfter i sitt inlägg upp ett antal frågor.
              Han säger mycket som är vackert, och många av de vackra orden
              tror jag att vi gemensamt tycker är bra för bostadspolitiken.
              Det handlar om att bruksvärdessystemet ska finnas kvar, att besittningsskyddet
              ska kunna garanteras och att det inte ska finnas några möjligheter
              att införa oskäliga hyreshöjningar.
            </seg>
            <seg n="f1958bd3">
              Samtidigt säger Mats Odell att man måste se över möjligheterna
              till andrahandsuthyrning och att uthyrarna då ska ges möjlighet
              att sätta de hyror som de själva vill vid uthyrning i andra hand.
              Han är även en god påhejare av ombildningen av hyresrätter till
              bostadsrätter och använder sig gärna av EU-spöket för att på så
              sätt kunna införa den lagstiftning som han vill ha i Sverige.
              Det är skillnad mellan vackra ord och vad som egentligen kommer
              att ske på bostadsmarknaden i framtiden.
            </seg>
            <seg n="73ceace0">
              Sedan kan jag inte låta bli att kommentera det som Mats Odell
              sade om den stora bostadsbrist som råder i dag. Jag håller helt
              med Mats Odell, det är ett stort problem att många människor befinner
              sig i en problematisk situation och står i bostadskö. Jag som
              socialdemokrat kan ta på mig det och säga att det finns problem,
              och det fanns problem även under den socialdemokratiska tiden.
              Det är något som vi definitivt kan säga att vi står bakom, men
              vi jobbade för att förbättra situationen.
            </seg>
            <seg n="0a0cbb73">
              Under Mats Odells första år som minister har bostadsbyggandet
              minskat med 19 procent jämfört med året innan. SCB kom så sent
              som i går med en rapport där det sägs att bostadsbyggandet under
              de tre första kvartalen dykt kraftigt och man ser inte tecken
              på någon återhämtning. Bostadsbyggandet har minskat med 19 procent
              under de tre första kvartalen 2007. Att då säga att detta inte
              är något problem tycker jag är magstarkt.
            </seg>
            <seg n="bc224154">
              Mats Odell vill inte svara på hur det nya hyressättningssystemet
              ska se ut. Han säger att vi inte ska ha ett rent marknadsmässigt
              hyressystem. Det är skönt att höra. Samtidigt finns det partikamrater
              till Mats Odell, och också kamrater i till exempel Centerpartiet,
              som i denna talarstol och på utskottssammanträden sagt att de
              inte förstår hur Moderaterna tänker när de säger att de vill ha
              kvar en reglerad hyresmarknad. Det finns även de som stått i denna
              talarstol och propagerat för att marknadskrafterna måste få styra,
              att det är enda sättet att lösa bostadssituationen.
            </seg>
            <seg n="a6563832">
              Om två av partierna i den borgerliga regeringen förespråkar marknadshyror
              eller förespråkar att man ska ta bort de flesta regleringarna
              förstår jag inte riktigt hur den borgerliga regeringen kan ha
              en samsyn i frågan. Förhoppningsvis har Mats Odell en lösning.
            </seg>
            <seg n="50be9386">
              Jag vill fråga Mats Odell vad som är kärnan i den borgerliga
              bostadspolitiken. Vad är kärnan? Finns det något socialt ansvar?
              Finns det i ett borgerligt styrt Sverige någon trygghet för hyresgästen,
              eller är det marknadsmässiga hyror och efterfrågan som helt och
              hållet ska styra vilket boende man har?
            </seg>
          </u>
          <note type="speaker" n="dc9b74aa">
            Anf. 7 ANTI AVSAN (m):
          </note>
          <u who="anti_avsan_387eab" xml:id="i-24351879038c5705-1" n="dfd09c65">
            <seg n="6c80bb9d">
              Herr talman! Jag får intrycket att Johan Löfstrand argumenterar
              mot en kuliss som bara han själv kan se. Jag ska inte svara på
              de frågor Johan Löfstrand ställde, för de är inte ställda till
              mig. Jag vill i stället passa på att redogöra lite mer för Moderaternas
              syn på hyresrätter och bostadspolitik, som inte på något sätt
              står i motsatsförhållande till vad Mats Odell och regeringen står
              för.
            </seg>
            <seg n="438876c7">
              Jag berörde tidigare hyresgästens situation, och den är naturligtvis
              mycket central i det här sammanhanget. Samtidigt som hyresgästens
              ställning måste värnas vill vi att det ska vara attraktivt att
              vara fastighetsägare, såväl privat som kommunal fastighetsägare.
              Vi tror att bostadsmarknaden kan förbättras till förmån för alla
              berörda, vilket är syftet med den utredning som pågår. Utredaren
              ska i nära samverkan med bostadsmarknadens parter pröva behoven
              av förändring och samtidigt säkerställa att hyresgästernas trygghet
              inte hotas.
            </seg>
            <seg n="99339e2f">
              Precis som Hans Wallmark nämnde måste en modern och välfungerande
              bostadsmarknad utgå från människors efterfrågan och behov i olika
              skeden av livet. Jag vill särskilt framhålla att hyresrätter är
              viktiga för att människor ska kunna byta arbetsplats. En god rörlighet
              på arbetsmarknaden leder till ett behov av hyresrätter. Vi vill
              att människor ska ha möjlighet att söka jobb i hela Sverige. Då
              måste det gå att hitta bostäder som kan användas för såväl kortsiktiga
              som långsiktiga behov på de platser där jobben finns. Det är en
              viktig del som står i direkt samband med vår arbetsmarknadspolitik.
              Det måste bli fler jobb, och det måste gå att flytta till jobben.
            </seg>
          </u>
          <note type="speaker" n="4ffafb15">
            Anf. 8 HANS WALLMARK (m):
          </note>
          <u who="hans_wallmark_b7ba6b" xml:id="i-7ec62732fc6f39d9-1" n="075092e8">
            <seg n="cf81bd48">
              Herr talman! Jag tycker att Johan Löfstrands andra inlägg var
              intressant. Jag förstod inte exakt vad han ville säga, men det
              lät väldigt trevligt.
            </seg>
            <seg n="8b88079f">
              Ett gott råd som man kunde ge till varandra över parti- och blockgränser
              vore att säga att det i den här typen av diskussioner, som handlar
              om bostadsmarknad, hyresrätter och människors egna boende, är
              oerhört viktigt att vi som förtroendevalda ser människan och människans
              behov, oavsett om vi är socialdemokrater, moderater eller kristdemokrater.
            </seg>
            <seg n="f1895981">
              Jag tror att det är viktigt att se att det finns behov av rörlighet,
              alltså att man ska kunna röra sig mellan de tre olika upplåtelseformer
              som vi nu har, och den fjärde, ägarlägenheter, som vi förhoppningsvis
              får. Det är bra att kunna röra sig mellan hyresrätt, bostadsrätt,
              egnahem och kommande ägarlägenhet, och det gäller därför att på
              olika sätt underlätta för detta.
            </seg>
            <seg n="4a2592af">
              När det gäller prisnivån på hyror vet vi att till exempel hyresgäströrelsen
              för diskussioner med både kommunala och privata bostadsbolag om
              lägesprincip och en del annat. Jag tycker, herr talman, att hyresgäströrelsen,
              åtminstone i vissa delar av landet, är en spännande och intressant
              aktör.
            </seg>
            <seg n="707656e6">
              Jag nämnde tidigare en kommun, Ängelholm, där det finns en stark
              tradition med hyresrätter tack vare att det har funnits ett starkt
              privat bostadsföretag, nämligen Melin Förvaltnings AB.
            </seg>
            <seg n="7c9770bb">
              Herr talman! Jag skulle gärna ta tillfället i akt att bjuda ned
              Johan Löfstrand och allra helst också Mats Odell, om han skulle
              kunna ha tid som statsråd, att besöka Ängelholm och se en kommun
              där hyresrätten är uppskattad.
            </seg>
            <seg n="dcd95f1e">
              Herr talman! Vi har tidigare tack vare Johan Löfstrand haft möjlighet
              att citera ur det moderata programförslaget, antaget i Gävle.
              Låt mig också avslutningsvis nämna följande: Färre hinder måste
              finnas för att bygga bostäder i Sverige. En viktig del i detta
              är att modernisera plan- och bygglagen. Antalet instanser för
              överklagande av detalj- och bygglovsplaner måste minskas. Fastighetsägare
              bör få initiativrätt i planärenden och det bör finnas ett krav
              på att kommunen handlägger planärenden inom viss tid, liksom att
              standardmässiga bygglov ska kunna sökas via Internet. Det handlar
              också om plan- och bygglovsregler.
            </seg>
          </u>
          <note type="speaker" n="1e61f14b">
            Anf. 9 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-2" n="9f923f30">
            <seg n="ae8f884f">
              Herr talman! Det finns många aspekter på bostadspolitiken, och
              jag håller helt med Hans Wallmark om att det handlar om att se
              människan och sätta människan i centrum. Det är lätt att intresseorganisationer
              för olika typer av upplåtelseformer och huvudmän får debatten
              att handla om dem själva och om systemen. Men vi måste försöka
              placera människorna i centrum, till exempel de som står i bostadskö
              och de som inte kan få tag på bostad där det finns jobb. Det är
              ett problem som kvarstår efter att Socialdemokraternas målformuleringar
              har varit i kraft i tolv år.
            </seg>
            <seg n="1b3cf764">
              Vi kan också nämna den sociala bostadspolitiken. Vi tycker inte
              att det är en social bostadspolitik att varje år ge närmare 3
              000 miljoner kronor till byggföretag som redan har miljardvinster.
              Vår sociala bostadspolitik går i stället ut på att hjälpa de hushåll
              som behöver stöd och hjälp för att ha råd att ha en bostad och
              för att kunna få fotfäste på bostadsmarknaden.
            </seg>
            <seg n="cc382597">
              Det första är att vi ger kommunerna möjlighet att utfärda hyresgarantier.
              Människor som är unga eller nyligen har kommit till Sverige och
              som har arbete, men ännu inte fast arbete, får en garanti, så
              att de kan få egna förstahandskontrakt. Det skapar trygghet att
              slippa hålla på med en massa andrahandskontrakt.
            </seg>
            <seg n="4856c874">
              Det andra är de förvärvsgarantier som, om riksdagen godkänner
              detta, kommer att införas från den 1 mars nästa år. Den som är
              ung eller nyanländ till vårt land eller har bott i hyresrätt i
              hela sitt liv och vill köpa ett radhus ska kunna få hjälp att
              få ett banklån till sin bostad. Även om man inte har en lång relation
              till någon bank eller har lång kredithistorik ska man kunna få
              en förvärvsgaranti. Det gör att jag får ett banklån om jag är
              med exempelvis när jag och mina grannar vill ta över den fastighet
              som vi hittills har hyrt. Därigenom kan jag också vara med och
              få den trygghet som det kan innebära för väldigt många att känna
              att man äger sin bostad.
            </seg>
            <seg n="3cf85e70">
              Problematiken med byggkonjunkturen och byggandet är intressant.
              Vi har tagit bort de nästan 3 000 miljoner kronor per år som Socialdemokraterna
              gav till de stora byggföretagen. Det är klart att det blir en
              omställningsprocess. Samtidigt ska vi vara medvetna om att Boverkets
              senaste prognos för nästa år, som kom i september, pekar på att
              det nästa år ska byggas 39 000 nya bostäder. Fram till september
              tydde prognosen på att det var 41 500. Vad har hänt sedan dess?
            </seg>
            <seg n="d60b1d00">
              Vi har en överhettning på bostadsmarknaden. Vi har en överhettning
              på byggmarknaden som innebär att fler och fler byggföretag inte
              får tag på arbetskraft och att kostnaderna för byggmateriel har
              gått upp starkt. Det gör att de här projekten inte går ihop. Det
              är klart att den kraftiga räntehöjningen, som har haft till uppgift
              att just kyla av bostadsmarknaden, naturligtvis kommer att visa
              sig i statistiken. Väldigt mycket talar för att många av projekten
              kommer att förverkligas i ett senare skede. Man ser över dem,
              hittar kanske billigare lösningar och försöker få kalkylerna att
              gå ihop.
            </seg>
            <seg n="e433a7f8">
              Så det är nog trots allt för tidigt, Johan Löfstrand, att upprätta
              någon sorts bokslut över hur bostadspolitiken kommer att slå ut
              när det gäller antalet byggda lägenheter. Vi får nog ha en lite
              längre period innan vi kan dra några slutsatser.
            </seg>
          </u>
          <note type="speaker" n="27c42acf">
            Anf. 10 JOHAN LÖFSTRAND (s):
          </note>
          <u who="johan_lofstrand_5b1d8e" xml:id="i-213d3f84eeda8cc7-2" n="f36c4825">
            <seg n="bbfe8e65">
              Herr talman! Det pratades mycket under de senaste inläggen om
              rörlighet på bostadsmarknaden. Det är någonting som jag som socialdemokrat
              definitivt är för. Hans Wallmark lyfter fram rörligheten och hur
              vik-tig den är. Jag håller helt med. Det finns många studier som
              visar på att rörligheten på bostadsmarknaden är oerhört viktig.
            </seg>
            <seg n="c967948d">
              Men vad gör man då? Den borgerliga majoriteten i Helsingfors
              håller just nu på att ta bort rörligheten för den enskilda människan
              i Helsingfors. Man håller just nu på att ombilda i stort sett
              alla lägenheter som ligger i de mer eller mindre centrala delarna
              av Helsingfors. Det innebär att de kommunala bostadsbolagen i
              sluttampen bara kommer att ha ytterområden och det lite mer slitna
              beståndet kvar. Är det rörlighet? Är det att se till den enskilda
              människan, att sätta den enskilda människan i centrum?
            </seg>
            <seg n="aa246290">
              Detta kommer att innebära att en ung människa som flyttar till
              Helsingfors inte kommer att ha någon möjlighet att ta sig in på
              bostadsmarknaden. Man har bara två alternativ. Antingen måste
              man ha 1 eller 2 miljoner, så att man kan köpa sin bostadsrätt
              för att få en bostad, eller så måste man flytta in och bo i andra
              hand, där man är osäker på var hyresnivåerna kommer att ligga.
              Man kan också behöva ta en lägenhet i ett slitet bestånd. Är det
              rörlighet? Är det att sätta människan i centrum?
            </seg>
            <seg n="2313a56b">
              Slutligen har jag två frågor. Om det nu är så att prognosen är
              så positiv framöver, kan då Mats Odell lova att det under den
              här mandatperioden kommer att byggas fler lägenheter än under
              den sista mandatperioden med socialdemokratiskt styre? Det kan
              väl inte vara så svårt? Om nu den borgerliga politiken är så bra,
              kan inte Mats Odell lova att det kommer att byggas fler lägenheter
              under den här mandatperioden än under den tidigare?
            </seg>
            <seg n="6d0c0e51">
              Den andra frågan är: Vilken är kärnan i det borgerliga hyressättningssystemet
              och den borgerliga bostadspolitiken? Jag har fortfarande inte
              fått svar på den frågan.
            </seg>
          </u>
          <note type="speaker" n="66342eec">
            Anf. 11 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-3" n="9f923f30">
            <seg n="b7fdda55">
              Herr talman! Johan Löfstrands frågeställningar är intressanta.
            </seg>
            <seg n="53421b4d">
              Hur är det med rörligheten? Kan Johan Löfstrand sätta sig in
              i hur det är för en ung människa som kommer till Helsingfors och
              ska ställa sig sist i en bostadskö där det redan står 205 000
              människor som vill få de lägenheter som finns tillgängliga? Man
              ska vara ganska rörlig, för man kommer även att få springa omkring
              och försöka leta efter andrahandskontrakt efter att ni har haft
              ansvar för bostadspolitiken i tolv år.
            </seg>
            <seg n="f8e4c156">
              Menar Johan Löfstrand verkligen på allvar att man som ung när
              man kommer till Helsingfors direkt kan få ett förstahandskontrakt
              inne i Helsingforss innerstad? Nej, han skakar på huvudet. Det
              skulle vara intressant att veta vad han då menar.
            </seg>
            <seg n="6f697034">
              Slitna bestånd? Ja, det är klart, när vi har haft en stopplag
              som gjort att kommunerna inte har rått över sina egna bestånd.
              Titta på den socialdemokratiska kommunledningen i Åtvidaberg!
              De har nu sålt hela det kommunala bostadsbeståndet och därmed
              skaffat pengar för att bygga nytt. Det är inlåsning och orörlighet
              som har skapat problemen. Nu finns en ny ägare som är beredd att
              ta itu med detta, och det kommunala bostadsbolaget har pengar
              för att bygga nya bostäder. Det är detta som skapar dynamik på
              bostadsmarknaden.
            </seg>
            <seg n="64413b49">
              Herr talman! Den sista mars kommer utredningen att läggas fram.
              Trepartssamtalen mellan hyresgästerna, de allmännyttiga bostadsföretagen
              och fastighetsägarna pågår. Jag har stor tillförsikt till att
              det blir en bra dialog. Jag hoppas att Johan Löfstrand, Hans Wallmark
              och Anti Avsan kommer att vilja vara med när vi ska diskutera
              utredningen och hur vi ska utmejsla den nya bostadspolitiken,
              som förmodligen har bättre möjligheter att ge unga människor en
              bostad när de så småningom kommer till Helsingfors.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="ad8f181d">
            4 § Svar på interpellation 2007/08:86 om regeringens och EG-kommissionens
            uppfattning om marknadshyror med mera
          </note>
          <note type="speaker" n="caa5bb8e">
            Anf. 12 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-4" n="9f923f30">
            <seg n="b812ebe3">
              Herr talman! Carina Moberg har frågat mig hur jag vill kommentera
              de uttalanden som gjordes av EU-kommissionen om den svenska bostadspolitiken
              i juni i år. Hon har också frågat om jag har verkat för att regeringen
              till EU-kommissionen gett till känna hur den ser på allmännyttiga
              tjänster och huruvida de allmännyttiga bostadsföretagen kan inrymmas
              under denna beteckning. Avslutningsvis undrar hon om jag förutsatt
              att det är möjligt är villig att verka för att de allmännyttiga
              bostadsföretagen bibehålls med de förutsättningar som gäller i
              dag.
            </seg>
            <seg n="a22664b9">
              Jag kan direkt konstatera att jag inte har för avsikt att föra
              en diskussion med kommissionens tjänstemän genom medier, och inte
              heller genom att kommentera eller recensera vad dessa ska ha uttalat
              i en tidning. Frågan om de allmännyttiga och kommunala bostadsföretagens
              villkor och förutsättningar i framtiden utreds för närvarande
              av en utredning som tillkallades av den tidigare regeringen. Den
              har därefter fått tilläggsdirektiv anpassade till att tillståndsplikten
              enligt lagen (2002:102) om allmännyttiga bostadsföretag har upphävts.
              Vi talar här om den så kallade stopplagen. Dessutom har i senare
              tilläggsdirektiv klargjorts att om olika delar i de ursprungliga
              direktiven strider mot varandra så gäller det som är självklart
              för varje utredning, nämligen att de förslag som läggs fram ska
              vara förenliga med EG-rätten.
            </seg>
            <seg n="23c74945">
              Regeringens uppfattning är att den svenska bostadspolitiken i
              största möjliga utsträckning ska avgöras i Sverige. Att EG-rätten
              gäller även på detta område är dock oomtvistligt. Däremot är det
              inte lika entydigt hur EG-rätten ska tillämpas på bostadssektorn.
              Det regelverk som Carina Moberg förmodligen avser, och som möjligtvis
              skulle kunna tillämpas på den svenska modellen, är möjligheten
              till undantag för tjänster av allmänt ekonomiskt intresse enligt
              artikel 86.2 i fördraget. Utredningen om allmännyttans villkor
              arbetar just med dessa frågor, det vill säga vilket utrymme EG-rätten
              ger för den svenska modellen, om den kan se ut som den gör i dag
              eller om den måste förändras på något sätt. Jag är dock inte beredd
              att nu ta ställning till hypotetiska resonemang innan utredningen
              presenterat sina slutsatser.
            </seg>
          </u>
          <note type="speaker" n="3579a0b4">
            Anf. 13 CARINA MOBERG (s):
          </note>
          <u who="carina_moberg_6fe786" xml:id="i-235b78f4e5924084-0" n="a597b42f">
            <seg n="73a27395">
              Herr talman! Jag får tacka bostadsministern för svaret, även
              om jag är långtifrån nöjd. Mats Odell svarar inte på mina frågor
              utan hänvisar till att han inte vill ta ställning till hypotetiska
              resonemang. Det är ganska arrogant som svar. Bostads-Sverige kan
              förvänta sig betydligt mer seriositet från en minister som har
              så stora och viktiga frågor att hantera.
            </seg>
            <seg n="ab5906f1">
              Vi som tycker att allmännyttan har en viktig uppgift att fylla
              framöver är i dag väldigt bekymrade. Vi som anser att den svenska
              modellen med sociala ambitioner och tydliga nationella mål för
              bostadspolitiken borde vara avgörande för hur EU-kommissionen
              till sist väljer att se på frågan önskar mer engagemang och vilja
              från vår svenska minister Mats Odell. Frågan om allmännyttan ska
              anses vara en tjänst av allmänt ekonomiskt intresse är väldigt
              central. Man kan kräva av den svenska bostadsministern att han
              har satt sig in i frågan och att han vet vad han själv tycker.
            </seg>
            <seg n="c6c2e9b8">
              Jag vill veta vad Mats Odell tycker och inte i första hand vad
              tjänstemännen vid EU-kommissionen anser. Att om och om igen hänvisa
              till en partisk EU-anmälan och till en pågående utredning duger
              inte, eller är det så att hela den här affären går precis den
              väg som den svenska regeringen önskar? Det är svårt att låta bli
              att se de negativa sambanden. Är det så att regeringen vill låta
              jurister anställda vid EU-kommissionen avgöra nationella politiska
              frågor för att slippa stå för sin egen politik?
            </seg>
            <seg n="dd0c476c">
              EU-anmälan ligger hos kommissionen. Trepartssamtalen på hemmaplan
              har upphört. Åtminstone anser en av parterna det. Tilläggsdirektiv
              till utredningen om allmännyttan ges. Utredningen, som nu börjar
              känna sig ganska färdig med sitt arbete, har lagt fram två förslag
              i ett utkast som ingen tycker är bra, men som följer direktiven.
            </seg>
            <seg n="d20312d9">
              Svenska folket vill inte ha marknadshyror. Det har till och med
              Moderaterna insett. Det vill inte heller ha socialbostäder, som
              nu håller på att införas bakvägen. Parallellt med det passar regeringen
              på som vi har hört Johan Löfstrand berätta om här tidigare att
              lägga fram förslag som i grunden förändrar målen på det bostadspolitiska
              området.
            </seg>
            <seg n="e1c23339">
              Borta är målsättningen att alla ska ha rätt till goda bostäder
              i trygg miljö och inom hållbara ramar. Borta är målsättningen
              att boendemiljön ska bidra till jämlika och värdiga levnadsförhållanden
              och så vidare. Enligt min uppfattning kan de nya bostadspolitiska
              målen mycket väl få effekter när det gäller EU-frågorna.
            </seg>
            <seg n="a0d8aa69">
              I de ursprungliga utredningsdirektiv som Mats Odell hänvisar
              till i sitt svar står det tydligt att de förslag som utredningen
              förväntas komma fram till ska slå vakt om kärnan i den svenska
              bostadspolitiken. Vad jag förstår gäller detta fortfarande. Det
              vore intressant att någon gång få höra ministern själv formulera
              vad han anser vara kärnan i svensk bostadspolitik. Johan Löfstrand
              fick inga svar på sina frågor vad gäller den punkten. Jag tror
              nämligen att Mats Odell måste kunna beskriva det för att kunna
              gå förbi medierna och ta fajten med tjänstemännen i EU-kommissionen
              på plats.
            </seg>
            <seg n="1c5187aa">
              Herr talman! Jag skulle vilja veta hur bostadsministern definierar
              kärnan i svensk bostadspolitik och vilken roll bostadsministern
              anser att allmännyttan ska ha i framtiden. Är det Mats Odells
              mening att den svenska modellen med en attraktiv allmännytta är
              en tjänst av allmänt ekonomiskt intresse, ja eller nej? Vad är
              din uppfattning, Mats Odell?
            </seg>
          </u>
          <note type="speaker" n="8ebb0197">
            Anf. 14 HILLEVI LARSSON (s):
          </note>
          <u who="hillevi_larsson_9ae9e2" xml:id="i-75452d3f3cd31ba9-0" n="f5c91613">
            <seg n="9e63249a">
              Herr talman! Det finns exempel där den svenska regeringen har
              drivit en väldigt tydlig linje i EU och också vunnit striden.
              Det gäller till exempel tjänstedirektivet och Vaxholmskonflikten,
              som egentligen berörde samma sak. Det handlar om det nationella
              självbestämmandet när det gäller fackliga rättigheter, kollektivavtal
              och rätten för svenska myndigheter att granska den verksamhet
              som finns i Sverige. Vi hade en väldigt tydlig linje, och vi blev
              också framgångsrika.
            </seg>
            <seg n="7b94b96e">
              Därför är det så allvarligt att regeringen denna gång lägger
              sig platt på förhand utan att ens försöka driva en svensk linje.
              Redan från början säger den att det är kört och att vår svenska
              bostadspolitik inte är förenligt med EG-rätten. Det som gör detta
              ännu mer anmärkningsvärt är att experter från EU-kommissionen
              nu uttalar att det är möjligt att ha nationella regler i Sverige
              såsom vi har i dag med nu gällande EU-regler. Det gäller till
              exempel hyrestak, eftersom vi inte har valt marknadshyror. Det
              blir därför ännu mer egendomligt.
            </seg>
            <seg n="8e166ae4">
              Det finns uppenbarligen inte ens en så tydlig strid på EU-nivå
              som regeringen har gjort gällande. Det lutar åt att vår politik
              är förenlig med EG-rätten. Det blir därför ännu mer egendomligt
              att vi inte kan driva den svenska linjen. Visst är regeringens
              uppgift inte att ha en debatt via medierna utifrån vad olika tjänstemän
              har sagt. Däremot är regeringens uppgift väldigt tydlig att gentemot
              EU fastställa den svenska linjen. Den ska självklart för svenska
              folket och parterna på hyresmarknaden fastställa vad som gäller.
            </seg>
            <seg n="61c3fac2">
              Experterna på EU-kommissionen har uttalat sig, däribland chefen
              för den enhet som kommer att avgöra fallet med den anmälan som
              gjorts av Fastighetsägarna där man vill slopa hyrestaket och införa
              marknadshyror. På denna enhet säger chefen att det är väldigt
              tydligt att det är nationella regler som ska gälla här. Det är
              fullt möjligt att ha tjänster i allmänhetens intresse, och en
              allmännyttig bostadspolitik ingår där.
            </seg>
            <seg n="3f43319e">
              Det kommer ett nytt EU-fördrag som precis har godkänts. Nu ska
              det visserligen också röstas igenom i hela unionen. Men om allting
              går vägen kommer det att innebära att år 2009 gäller det nya fördraget.
              Det fördraget ger ännu starkare skydd för allmännyttiga tjänster.
              Det innebär att det hot som målats upp mot den svenska bostadspolitiken
              är helt bortsopat.
            </seg>
            <seg n="4f7d8efe">
              Det är väldigt viktigt att man ser lite längre än till det dagsaktuella.
              Redan inom kanske något år är fördraget på plats. Innan dess tycker
              jag definitivt inte att vi ska ge upp striden. Även om fördraget
              inte går igenom finns det ingen anledning att ge upp striden.
              Redan nuvarande gällande regler ger ett starkt skydd för Sverige.
            </seg>
            <seg n="bceae3f6">
              Jag vill verkligen uppmana regeringen att ta striden på EU-nivå.
              Den är inte ens att beteckna som en verklig strid med tanke på
              att till och med de som ska avgöra fallet på EU-kommissionen står
              på vår sida. Vi måste tydliggöra att detta är vår linje och att
              det är så vi tolkar EG-rätten. Det är alltid en tolkningsfråga.
            </seg>
            <seg n="2ed16433">
              Vi har expertisen på vår sida och kommissionens tjänstemän. Vi
              har professorer i EG-rätt som har uttalat sig till förmån för
              vår linje.
            </seg>
            <seg n="deacc1e9">
              Det är viktigt att vi tydligt fastställer vad den svenska linjen
              är. Vi måste våga driva den både i Sverige och på EU-nivå. Det
              är det jag verkligen hoppas att regeringen kommer att göra innan
              det är för sent. Risken är att man nu driver igenom en politik
              som vi absolut inte behöver.
            </seg>
          </u>
          <note type="speaker" n="97992c8d">
            Anf. 15 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-5" n="9f923f30">
            <seg n="d6e7d836">
              Herr talman! Låt mig börja med Carina Mobergs frågor.
            </seg>
            <seg n="79718a9c">
              Hon frågar: Hur vill statsrådet kommentera det uttalande som
              gjordes av EU-kommissionen om den svenska bostadspolitiken i juni
              i år? Det råder stor osäkerhet om detta, och det behöver utredas,
              menar Carina Moberg.
            </seg>
            <seg n="be81acdc">
              Hon frågar sedan: Har statsrådet verkat för att regeringen till
              EU-kommissionen gett till känna hur den ser på allmännyttiga tjänster
              och huruvida de allmännyttiga bostadsföretagen kan inrymmas i
              denna beteckning?
            </seg>
            <seg n="ac8dc774">
              Svaret är ja. Det framgår klart av tilläggsdirektiven, där vi
              till skillnad från de socialdemokratiska direktiven helt utesluter
              möjligheten med social housing .
            </seg>
            <seg n="db3e279a">
              Det finns experter på EG-rätt som menar att det finns möjlighet
              att bibehålla de allmännyttiga bostadsföretagen med de förutsättningar
              som gäller i dag. Den tredje frågan lyder: Om den möjligheten
              finns är då statsrådet villig att verka för det?
            </seg>
            <seg n="e3fdf395">
              Ja, så kan det vara. Det finns experter som anser det. Men det
              finns lika många experter som anser att det här inte överensstämmer
              med EG-rätten. Jag blir glad och uppmuntrad när jag hör Hillevi
              Larssons trosvisshet. Men det bor faktiskt 1,4 miljoner människor
              i de allmännyttiga bostadsföretagen. Vad frågan gäller är huruvida
              ett boende som är öppet för miljonärer och till och med miljardärer
              samtidigt med personer som tvingas leva på sociala bidrag verkligen
              ska kunna definieras som sociala tjänster i allmänhetens intresse.
              Det är det frågan handlar om, och det är det som nu utreds.
            </seg>
            <seg n="885dc7c3">
              Jag tror, herr talman, att vi blir tvingade att avvakta den utredningen.
              Sedan får vi se. Vi har talat om för kommissionen hur vi ser på
              detta, och vi hoppas att det kommer att vägas in. Vi vill inte
              införa social housing . Vi vill ha kvar en allmännytta som ska
              hitta en utvecklad roll i framtiden. Vi vill ha kvar ett system
              där vi slipper gå in under en helt ny definition av allmännyttan.
            </seg>
            <seg n="16ad5c8d">
              Herr talman! Jag är förvånad över att Mona Sahlin som bostadsminister,
              Carina Moberg och Hillevi Larsson som ändå har funnits här i kammaren
              i många år inte har försökt definiera den svenska allmännyttan.
              Det är detta det handlar om. Den definitionen som EG-rätten kräver
              har aldrig gjorts. Vi har en allmännytta som är öppen för alla
              och envar. Det enda som skiljer den från det privata är att den
              ägs av kommuner som huvudmän. Det är enligt EG-rätten inte tillräckligt
              för att den ska få definieras och ha helt andra villkor än de
              andra aktörer som finns på bostadsmarknaden.
            </seg>
            <seg n="1b92e628">
              Vad som gäller vet vi inte. Vi hoppas att utredningen och inte
              minst de remissvar som kommer in på den ska ge underlag för en
              bra diskussion. Vi hoppas framför allt att vi gemensamt ska hitta
              en lösning som utvecklar den svenska bostadsmarknaden och gör
              att fler lättare ska hitta en bostad när man söker en sådan.
            </seg>
          </u>
          <note type="speaker" n="139c4523">
            Anf. 16 CARINA MOBERG (s):
          </note>
          <u who="carina_moberg_6fe786" xml:id="i-235b78f4e5924084-1" n="a597b42f">
            <seg n="d816f99a">
              Herr talman! Jag förutsätter att regeringen ordentligt har analyserat
              vad protokollet om tjänster i allmänhetens intresse som ingår
              i fördragsuppgörelsen innebär för den svenska allmännyttan. Där
              står till exempel att fördraget inte på något sätt ska inverka
              menligt på medlemsstaternas behörighet att tillhandahålla, beställa
              och organisera tjänster av allmänt intresse.
            </seg>
            <seg n="9e8a4166">
              Mats Odell! Se nu till att få EU att förstå att den svenska allmännyttan
              är just detta en tjänst i allmänhetens intresse! När du har gjort
              det, låt oss då diskutera de förslag som du står bakom om en urholkning
              av hyrestak med inriktning mot marknadshyror och en allmän försvagning
              av allmännyttan genom utförsäljning av de attraktivaste bostäderna.
              Vi tar gärna debatten, men vi vill att saker och ting sker i rätt
              ordning. Vi vill att du erkänner den politik du står för. Det
              håller inte att säga en sak och göra en annan.
            </seg>
            <seg n="753e1243">
              Den borgerliga regeringens försök att riva i den sociala bostadspolitiken
              ska inte skyllas på EU. Precis som Hillevi Larsson har sagt kan
              den nya regeln gälla från och med 2009 om fördraget går igenom.
              Om jag inte har helt fel företräder Mats Odell en linje där man
              vill verka för att så blir fallet.
            </seg>
            <seg n="9e97ad0d">
              I det perspektivet är det lätt att förstå brådskan i regeringens
              vilja att göra stora och genomgripande förändringar i målen och
              att passa på att ge utredningen om allmännyttans framtid tilläggsdirektiv
              i riktning mot marknadsanpassning.
            </seg>
            <seg n="913ae7b6">
              Man förstår det ännu bättre om man tar del av en artikelserie
              som fanns att läsa i Dagens Nyheter i somras. Där säger Mats Odell
              den 2 juli: Säkert är att vi inte kan fortsätta som hittills.
              Vi är sedan 1995 medlemmar i EU och allmännyttans hyresledande
              roll är icke förenlig med EG-rätten. Därför gav vi utredningen
              nya direktiv.
            </seg>
            <seg n="543c570f">
              Några dagar senare kunde vi läsa att professorn i EG-rätt Leigh
              Hancher säger: Ofta försöker regeringarna att tolka EG-rätten
              lite som de vill, för att uppnå sina egna inhemska politiska syften.
              Men att veta vad som verkligen gäller är komplicerat.
            </seg>
            <seg n="bfb68de7">
              Hon fortsätter: Alla allmännyttiga bostadsföretag kan inte buntas
              ihop på det sättet. Varje transaktion i varje bolag måste prövas
              för sig.
            </seg>
            <seg n="e4db42cf">
              Leigh Hancher hävdar med bestämdhet att den svenska regeringen
              precis som den holländska regeringen, som ofta är ett exempel
              vi tar upp i det här sammanhanget, kan bestrida kommissionens
              uppfattning om den bara vill.
            </seg>
            <seg n="328a046e">
              Jag ger Mats Odell rätt på en punkt. Det är en stor brist att
              definitionen av vad allmännyttan verkligen är inte finns skriven.
              Låt oss se till att det blir gjort på ett bra sätt som vi kan
              vara överens om. Jag ställer jättegärna upp och försöker hitta
              en sådan definition tillsammans med Mats Odell och regeringen,
              för det är nog oerhört avgörande och centralt i sammanhanget.
            </seg>
            <seg n="d7420f9e">
              Mats Odell! Jag vill avsluta med att ställa ytterligare en fråga.
              Jag tycker inte att jag har fått ett riktigt tydligt och bra svar
              på detta, så jag återupprepar det. Vilken är din och den borgerliga
              regeringens definition av allmännyttiga tjänster? Kan allmännyttan
              enligt din mening i dag betraktas som en sådan? Vilken är din
              nuvarande uppfattning? Jag vill vädja till dig att ge ett så tydligt
              svar som du bara kan. Jag tycker att du borde kunna svara på det.
              Det här handlar inte om hypoteser, utan det är en vänligt ställd
              och oerhört viktig fråga.
            </seg>
          </u>
          <note type="speaker" n="5be1ecf3">
            Anf. 17 ANTI AVSAN (m):
          </note>
          <u who="anti_avsan_387eab" xml:id="i-24351879038c5705-2" n="dfd09c65">
            <seg n="45762369">
              Herr talman! Carina Mobergs interpellation har rubriken Regeringens
              och EG-kommissionens uppfattning om marknadshyror. Det är nog
              viktigt att säga redan nu att det inte handlar om ifall vi ska
              ha marknadshyror eller inte. Frågan gäller egentligen uppfattningen
              om otillåtet statsstöd, och det är någonting helt annat.
            </seg>
            <seg n="70b89dbf">
              Frågan är om EG-rätten är förenlig med de svenska reglerna för
              kommunala allmännyttiga bostadsföretag. Frågan gäller också om
              det är en avkastning som man kan ta ut från de kommunala bolagen.
            </seg>
            <seg n="c513bc21">
              Uttalanden kanske inte spelar så stor roll mer än om de överensstämmer
              med det som faktiskt gäller rättsligt. I sådana här situationer
              är det alltid lätt att ha olika uppfattningar, men det är svårt
              att veta innan frågan är avgjord om den nu prövas. De klagande
              har uttalat att de kan överväga att återkalla sina klagomål om
              man kan finna en lösning. Det är dels en europeisk organisation
              av fastighetsägare, dels en svensk organisation.
            </seg>
            <seg n="30f8af95">
              Alla vi som någon gång har uttalat oss i medierna vet att allting
              kanske inte blir korrekt återgivet. Det blir säkerligen mer korrekt
              återgivet om vi uttalar oss någonstans där vi förfogar över vad
              som faktiskt skrivs. Jag noterar i anslutning till diskussionen
              om marknadshyror att Hyresgästföreningen naturligtvis också har
              uttalat sig i de här frågorna, eftersom de berör dem. Hyresgästföreningen
              säger att på sikt kommer höjda avkastningskrav att leda till hyror
              på samma nivå som marknadshyror. Man säger alltså inte att det
              blir marknadshyror, som en del vill göra gällande i debatten.
            </seg>
            <seg n="92da4a08">
              Sedan säger också Hyresgästföreningen att eftersom allmännyttan
              ska drivas till självkostnadspris ska avkastningen stanna i företagen,
              och det är nog inte helt riktigt. Man får ta ut avkastning från
              kommunala bostadsföretag, men det ska vara en skälig avkastning
              som ytterst är bestämd av den självkostnadsprincip som gäller
              för sådana bolag. Den avkastning man får ta ut får motsvara en
              alternativ placering av kapitalet, men man får inte ta ut vinster.
              Det är alltså en modifierad självkostnadsprincip som gäller kommunala
              bostadsföretag.
            </seg>
            <seg n="e3cb89eb">
              Jag kan uppriktigt säga att jag för egen del också kan se en
              del brister i Fastighetsägarnas argumentation, men det är inte
              min sak att pröva det. Det får EG-rättsliga organ pröva.
            </seg>
            <seg n="f03ec1a3">
              Den utredning som är tillsatt måste naturligtvis förhålla sig
              till det här. Om det blir ett avgörande från EU måste utredaren
              förhålla sig till det. Det är helt rimligt. Ambitionen med den
              här utredningen är, som nämnts så många gånger nu, att skapa regler
              som leder till att vi får en bostadsmarknad som tillgodoser människors
              behov och önskemål. Vi hoppas att bostadsmarknadens parter är
              beredda att ta det ansvaret och utveckla bostadsmarknaden så att
              den tillgodoser så många skiftande behov som möjligt.
            </seg>
            <seg n="e0605343">
              Herr talman! Bostadspolitikens syfte är att bidra till att skapa
              en förutsägbar bostadsmarknad där hyresgästerna känner sig trygga
              i sitt boende. Då måste man också förhålla sig till omvärlden.
            </seg>
          </u>
          <note type="speaker" n="6835fc20">
            Anf. 18 HILLEVI LARSSON (s):
          </note>
          <u who="hillevi_larsson_9ae9e2" xml:id="i-75452d3f3cd31ba9-1" n="f5c91613">
            <seg n="566a7b50">
              Herr talman! Jag känner en viss oro inför det här fallet. Det
              känns lite som i en rättegång där försvarsadvokaten redan på förhand
              har bestämt sig för att gå på åklagarens linje. I det här fallet
              finns det inte ens en tydlig åklagare. Det enda som finns är en
              anmälan från Fastighetsägarna i Sverige som hittills har dementerats
              från många håll, bland annat från EU-kommissionens tjänstemän
              som ska tolka detta. Till och med på den enhet där denna tolkning
              ska ske dementerar man att detta skulle vara något problem. Professorer
              i EG-rätt säger också att detta inte är något problem.
            </seg>
            <seg n="9ba001c3">
              Därför känner jag mig orolig för att vi ger upp när vi ändå har
              så lite motstånd mot oss. Det känns som om vi ger upp på förhand.
              Detta har inte varit den svenska linjen tidigare. Vi har kämpat
              för våra nationella modeller i olika frågor och haft stor framgång.
              Har man gett upp på förhand är risken större att misslyckas. Jag
              hoppas verkligen att regeringen mopsar upp sig lite och driver
              den svenska linjen på allvar. Denna linje har ett starkt stöd
              inte bara från liknande konstellationer i övriga Europa utan även
              från svenska folket.
            </seg>
            <seg n="3e8d9dff">
              Det handlar om att försvara den svenska modellen, en modell som
              vi tycker är bra till exempel när det gäller hyrestak och för
              att undvika marknadsmässiga hyror. Det handlar om att vanliga
              människor ska ha råd att bo, inte minst i städernas kärnor. Konsekvensen
              av en annan modell blir att människor drivs ut och tvingas att
              bo långt utanför städerna.
            </seg>
            <seg n="0bc33ec7">
              EU-kommissionen har sagt att det enda som skulle kunna vara ett
              problem är om man använder avkastning från allmännyttan till rent
              kommersiella syften, till exempel till att sälja lampor eller
              telefoner, och det är inte aktuellt i det här fallet. Jag förstår
              inte riktigt vad oron handlar om. Jag hoppas verkligen att regeringen
              med kraft driver den svenska linjen.
            </seg>
          </u>
          <note type="speaker" n="6262515a">
            Anf. 19 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-6" n="9f923f30">
            <seg n="0cd5e4ef">
              Herr talman! Om verkligheten vore så enkel som Hillevi Larsson
              beskriver den förstår man inte varför Mona Sahlin år 2005 tillsatte
              en utredning om detta. Hon hade bara behövt lyssna till Hillevi
              Larsson och de här experterna så hade hon kunnat strunta i det.
              Men sanningen är att det är en betydligt mer komplicerad fråga.
            </seg>
            <seg n="02cfb7d1">
              När vi talar om kampen om tjänstedirektivet där för övrigt vår
              partigrupp och den socialistiska partigruppen arbetade tillsammans
              för detta och det blev ett bra resultat handlar det om att påverka
              själva lagstiftningen. I det här fallet handlar det om att tolka
              gällande lagstiftning. En förändring av hela EG-rätten finns inte
              på bordet. Därför är Hillevi Larssons exempel inte riktigt relevanta
              i det här sammanhanget.
            </seg>
            <seg n="155a256b">
              Jag vill tacka Carina Moberg för hennes konstruktiva attityd
              och även för den utsträckta handen när det gäller att definiera
              allmännyttan. Jag tar gärna den handen. Jag tycker att det är
              viktigt. Det enda vi måste komma ihåg är att den definition som
              vi gör är förenlig med EG-rätten, annars blir det ganska synd
              om de 1,4 miljoner människor som i dag bor i allmännyttan. Risken
              är att om vi inte har definierat det här på ett riktigt sätt görs
              den definitionen i EG-domstolen, och där kan varken Hillevi Larsson
              eller jag hinna fram och ändra regelverket, utan det ligger fast.
            </seg>
            <seg n="dfa7b433">
              Herr talman! Det är därför som jag måste komma till slutsatsen
              att vi får avvakta den här utredningen som tillsattes av Mona
              Sahlin på grund av att det här är ett stort och omfattande problemkomplex.
              Sedan får vi gemensamt tolka det. Vi ska ha remissinstanser och
              en diskussion om detta. Jag tror att vi får den tid vi behöver.
              Vi har skapat oss ett utrymme för att agera och hitta en långsiktigt
              hållbar lösning som också kan utveckla den svenska bostadsmarknaden.
            </seg>
          </u>
          <note type="speaker" n="46b31474">
            Anf. 20 CARINA MOBERG (s):
          </note>
          <u who="carina_moberg_6fe786" xml:id="i-235b78f4e5924084-2" n="a597b42f">
            <seg n="05a648d9">
              Herr talman! Jag kan konstatera att jag fortfarande inte har
              fått svar på alla mina frågor. Däremot har vi fått lyssna till
              ytterligare ett expertutlåtande av en jurist i det här sammanhanget,
              och det har tillkommit i form av Anti Avsans inlägg här i debatten.
            </seg>
            <seg n="175dbfce">
              Jag tycker tyvärr fortfarande att ministern gömmer sig bakom
              EU och den pågående utredningen. Jag tycker att det är ohållbart
              att en företrädare för den svenska regeringen gör det och att
              han inte tydligare kan beskriva sin egen uppfattning i en sådan
              här viktig fråga. Vilken är kärnan i den svenska bostadspolitiken?
              Vilken roll ska allmännyttan spela i framtiden? Det måste finnas
              något slags politisk vision i de här viktiga frågorna. Vi ska
              inte låtsas att EU tvingar oss till saker som det inte finns något
              belägg för.
            </seg>
            <seg n="d55899e6">
              Utredningar och experter står mot varandra. Ministern ska verka
              i det svenska folkets intresse. De som har röstat fram en borgerlig
              regering vill förmodligen också ha någon som vågar säga ifrån
              i Bryssel. Svenska folket står på din sida i den här frågan, Mats
              Odell. Känn in det!
            </seg>
            <seg n="53e75920">
              Vi som är folkvalda har rätt att få all väsentlig information
              i en sådan här avgörande fråga. Därför vill jag, herr talman,
              avsluta mitt sista inlägg i debatten med att informera bostadsministern
              om att vi socialdemokrater i civilutskottet kommer att utnyttja
              vår möjlighet att kalla till oss ansvarig minister enligt den
              möjlighet som ges i riksdagsordningen för att han på plats och
              inför oss berörda ledamöter ska få en möjlighet att redogöra för
              hur den här frågan hittills har hanterats av regeringen, vad han
              hittills har framfört för Sveriges räkning vid eventuella möten
              i Bryssel och vad regeringen kommer att göra i den här frågan
              framöver. Vi tycker att det är ohållbart att det enda sättet för
              oss att hålla oss informerade är genom att läsa tidningar och
              samtala med bostadsmarknadens parter.
            </seg>
            <seg n="4114f25c">
              Jag kan konstatera att jag fortfarande inte vet om Mats Odell
              står upp för den svenska modellen och vill argumentera för en
              bostadspolitik med sociala ambitioner. Tyvärr får jag väl dra
              slutsatsen att det är tveksamt.
            </seg>
          </u>
          <note type="speaker" n="5c4f9368">
            Anf. 21 ANTI AVSAN (m):
          </note>
          <u who="anti_avsan_387eab" xml:id="i-24351879038c5705-3" n="dfd09c65">
            <seg n="92d1dae1">
              Herr talman! Jag förstår om Socialdemokraterna drar växlar på
              en massa olika uttalanden om man betraktar mitt tidigare inlägg
              här i debatten som ett expertutlåtande. I så fall har man inte
              speciellt höga krav på det man kallar expertutlåtanden. Jag har
              bara berört vad som är den egentliga frågan, och det är betydligt
              mer elementärt än att tycka att det ligger på den nivån. Det tråkiga
              är väl att om man ska ligga på en sådan nivå kommer man inte så
              mycket längre. Det är min avsikt att vi ska diskutera de egentliga
              frågorna och de egentliga problemen. Då måste vi först veta vad
              vi talar om, vilka problem som finns och vilka begrepp som är
              aktuella.
            </seg>
            <seg n="9876be0e">
              Det viktiga i sammanhanget, som jag berörde tidigare, är just
              den här utredningen där vi, utredaren och inblandade parter ska
              förhålla oss till verkligheten. Utredaren ska särskilt pröva i
              vilken utsträckning EG-rätten medför krav på avkastningen i kommunala
              bostadsföretag. Hur är det med det egentligen? En särskild fråga
              är också om regler om begränsad utdelning från sådana här företag
              kan anses förenliga med gemenskapens regelverk eller i övrigt
              lämpliga.
            </seg>
            <seg n="6aaced8b">
              Därefter, vilket är skillnaden, får utredaren lägga fram de lagförslag
              som kan krävas för att den del av svensk lagstiftning som direkt
              berör bostadssektorn ska vara förenlig med EG-rätten.
            </seg>
            <seg n="c6d1a595">
              Om man beaktar sådana faktorer kan man skapa en långsiktigt trygg
              bostadsmarknad för alla bostadsmarknadens parter. Det måste också
              vara en fördel för hyresgästerna.
            </seg>
          </u>
          <note type="speaker" n="1ec23a92">
            Anf. 22 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-7" n="9f923f30">
            <seg n="5dbb2ee7">
              Herr talman! Jag tycker att det är en intressant debatt. Vi präglas
              alla av en otålighet att få reda på vad den här utredningen kommer
              fram till. Jag kommer gärna till utskottet. Jag har inget emot
              det.
            </seg>
            <seg n="5c8ae7dc">
              Carina Moberg säger att vi inte ska låtsas som att EG-rätten
              tvingar oss att hänvisa till en eller ett par experter. Jag tycker
              faktiskt att det är att ta lite för lätt på en så allvarlig fråga
              att vi nu skulle gå ut och ta ställning, att jag skulle säga vad
              jag tycker innan vi har sett utredningen. Den ska ju belysa alla
              de problem som vi nu talar om i förhållande till EG-rätten. Sedan
              får vi ha en diskussion.
            </seg>
            <seg n="35fe9c91">
              Om utskottet vill att jag kommer dit innan utredningen har kommit
              gör jag gärna det. Ni får höra av er, och jag ska gärna komma
              till utskottet.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="5c131b3f">
            5 § Svar på interpellation 2007/08:112 om Vin &amp; Sprit i Sundsvall
          </note>
          <note type="speaker" n="c2d160fe">
            Anf. 23 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-8" n="9f923f30">
            <seg n="88cf1465">
              Herr talman! Hans Stenberg har frågat mig vilka åtgärder jag
              kommer att vidta för att göra det möjligt för regionala intressenter
              att köpa Vin &amp; Sprit AB:s fabrik i Sundsvall och driva verksamheten
              vidare.
            </seg>
            <seg n="5bbb6482">
              Bakgrunden till Stenbergs fråga är att Vin &amp; Sprits styrelse
              i februari i år beslutade att stänga fabriken i Sundsvall. Detta
              gör man efter drygt tio års lönsamhetsproblem. De senaste tre
              åren har fabriken gått på halvfart, vilket har inneburit att bolaget
              har studerat olika alternativ att effektivisera produktionen.
            </seg>
            <seg n="61582fc5">
              Vin &amp; Sprits ledning har efter ett omfattande utredningsarbete
              kommit fram till att en stängning av Sundsvallsfabriken är det
              bästa alternativet för att sänka produktionskostnaderna och fortsatt
              kunna möta marknaden på ett konkurrenskraftigt sätt. Den förändrade
              produktionsstrukturen medför att bolaget räknar med totala besparingar
              om 58 miljoner kronor per år, en betydande del av den totala vinst
              på 260 miljoner kronor som affärsområdet Vin &amp; Sprit Distillers
              gjorde 2006.
            </seg>
            <seg n="0e2f1da5">
              Nu till Sundsvallsinitiativets avsiktsförklaring. Jag undrar
              vad man egentligen vill. Min politiska stab har vid flera tillfällen
              varit i kontakt med representanter för initiativet för att försöka
              ta reda på vad de vill. Jag har dessutom på eget initiativ träffat
              fackliga företrädare och diskuterat frågan. Trots detta råder
              det fortfarande oklarhet om vad man vill. Är det Sundsvallsfabriken
              och verksamheten i fabriken man vill köpa är det en bolagsfråga
              som ska hanteras av Vin &amp; Sprits styrelse.
            </seg>
            <seg n="f8958a5d">
              Har initiativet däremot ambitionen att köpa en ännu större del
              av Vin &amp; Sprit, låt säga affärsområdet Vin &amp; Sprit Distillers,
              kan det på sikt bli en ägarfråga eftersom det då kan falla inom
              ramen för det pågående försäljningsprojektet. Arbetet med att
              avyttra bolaget befinner sig fortfarande i en förberedelsefas.
              Sundsvallsinitiativet kommer då att hanteras på samma sätt som
              övriga intressenter.
            </seg>
            <seg n="58ff321e">
              Att jag i det perspektivet skulle ifrågasätta ett noga utrett
              och i högsta grad värdeskapande styrelsebeslut, i detta fall att
              stänga Sundsvallsfabriken, för att gynna en tänkbar köpare är
              inte ett alternativ. Jag har fortsatt fullt förtroende för styrelsen
              och dess arbete. Under försäljningsprocessen när det gäller Vin
              &amp; Sprit har riksdagen dessutom ålagt mig att göra det som vid
              en samlad bedömning ger största möjliga värde för hela det svenska
              folkhushållet.
            </seg>
            <seg n="06b64fa6">
              Jag är i grunden oerhört positiv till alla former av lokala initiativ
              eftersom de utgör ett grundfundament i ett väl fungerande näringsliv.
              Vi behöver lokala initiativ för att utveckla sysselsättning och
              växtkraft i den egna bygden.
            </seg>
            <seg n="793f6e3f">
              Bakgrunden till initiativet tycks också vara att slå vakt om
              jobb vid Vin &amp; Sprits Sundsvallsfabrik. Men här är det viktigt
              att komma ihåg att Sundsvallsverksamheten endast utgör en del
              av affärsområdet Vin &amp; Sprit Distillers. Den största delen av
              affärsområdets verksamhet finns utomlands. Om Investera i Sundsvall
              är intresserad av att köpa denna större del av Vin &amp; Sprit investerar
              de därigenom i verksamheter i Danmark, i Finland och i Zielona
              Gora i västra Polen. Det kan knappast vara den rakaste vägen till
              sysselsättning och tillväxt i Sundsvallsregionen.
            </seg>
            <seg n="50f8290e">
              Jag tror och hoppas att de resurser, den kraft och den initiativförmåga
              som tycks finnas inom ramen för Investera i Sundsvall kan användas
              för att främja jobbtillväxten och entreprenörskap i Sundsvall.
              Jag tror också att det vi nu gör, alltså minskar ägandet i sex
              företag med statligt ägande, är bra för vårt gemensamma folkhushåll.
              Genom att minska det statliga ägandet skapas en tydligare rollfördelning
              mellan privat och offentligt ägande, där statens roll är att ge
              goda förutsättningar för företag att konkurrera på lika villkor.
              Statens främsta näringspolitiska uppgift är att ange ramar och
              regelsystem för näringslivets verksamhet och bidra till att skapa
              förutsättningar för långsiktig tillväxt.
            </seg>
          </u>
          <note type="speaker" n="b3e93d10">
            Anf. 24 HANS STENBERG (s):
          </note>
          <u who="hans_stenberg_1679e1" xml:id="i-ce4c95289aae4721-0" n="078c1578">
            <seg n="c2db7e93">
              Herr talman! Det är inte första gången Mats Odell och jag debatterar
              nedläggningen av Vin &amp; Sprits anläggning i Sundsvall. Det är nästan
              ett år sedan jag första gången tog upp problematiken med ministern,
              men hittills har vi egentligen inte sett till något agerande från
              statsrådet i frågan.
            </seg>
            <seg n="239a10b1">
              Nu är Vin &amp; Sprit i full gång med att flytta produktionsutrustningen
              vid Sundsvallsfabriken utomlands. Det känns bittert, inte bara
              för de anställda utan också bland många andra som värnar om arbetstillfällena,
              både i landet och i regionen.
            </seg>
            <seg n="ccb253ee">
              Det är inte bara de anställda vid Vin &amp; Sprits fabrik i Sundsvall
              som drabbas av en nedläggning. Det är också olika underleverantörer
              som drabbas. Dessutom, om man lägger ned fabriken uppstår ett
              betydande skattebortfall och en lång rad andra negativa effekter.
            </seg>
            <seg n="d7244810">
              Jag tycker att det känns särskilt bittert med nedläggningen eftersom
              det finns regionala intressenter som är intresserade av att köpa
              fabriken och driva verksamheten vidare. Om så skulle bli fallet
              skulle ett stort antal arbetstillfällen kunna räddas i regionen
              och en i grunden faktiskt lönsam verksamhet kunna drivas vidare.
              Om däremot flytten av verksamheten genomförs innebär det att staten,
              landstinget och kommunen går miste om betydande skatteintäkter,
              och ett stort antal anställda hos både Vin &amp; Sprit och olika underleverantörer
              mister sina jobb.
            </seg>
            <seg n="12f2b902">
              Jag har svårt att förstå hur regeringen och Mats Odell som ägare
              kan stirra sig blinda på effektutnyttjandet inom Vin &amp; Sprit-koncernen,
              där det finns en viss överproduktionskapacitet, men helt bortse
              från den totala ekonomiska effekten av en flytt av verksamheten.
              Det råder ingen som helst tvekan om att för Sveriges skattebetalare,
              som Mats Odell borde företräda, är den här företagsflytten en
              riktigt dålig affär.
            </seg>
            <seg n="efbe40eb">
              Jag tycker inte heller att det är acceptabelt att Mats Odell
              gömmer sig bakom att det här en fråga för företaget som han inte
              har med att göra om inte de lokala intressenterna är beredda att
              ta över betydligt mer än anläggningen i Sundsvall. Jag tycker
              att det är en märklig inställning. Varje ägare till ett företag
              har rätt och möjlighet att ge ägardirektiv. Men det förutsätter
              naturligtvis att ägaren har någon uppfattning och viljan att ge
              sådana direktiv.
            </seg>
            <seg n="f2bfd0fb">
              I det här fallet tycker jag att det är uppenbart att Vin &amp; Sprit
              är på väg att genomföra en affär som i och för sig leder till
              ett bättre kapacitetsutnyttjande inom Vin &amp; Sprit och säkert också
              ett bättre ekonomiskt utfall för Vin &amp; Sprit-koncernen. Men för
              Sverige som ägare av Vin &amp; Sprit är det här en riktigt dålig affär
              om man ser till den totala ekonomiska bilden, om man ser till
              förlusterna av arbetstillfällen och långsiktiga skatteintäkter.
            </seg>
            <seg n="08e98622">
              Jag vill därför göra ett försök till och fråga Mats Odell om
              han och regeringen ändå inte vill ta chansen att göra det möjligt
              för de regionala intressenter som nu finns att köpa Vin &amp; Sprits
              fabrik i Sundsvall.
            </seg>
          </u>
          <note type="speaker" n="c5fc9806">
            Anf. 25 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-9" n="9f923f30">
            <seg n="ddb89052">
              Herr talman! Jag är väldigt glad att kunna ge Hans Stenberg goda
              nyheter. Det är nämligen så att det sedan svaret skrevs har varit
              en direktkontakt mellan intressenterna och bolagets verkställande
              direktör och ordförande. Det skedde så sent som i onsdags denna
              vecka. Jag vet inte vad detta leder till, men man har presenterat
              sina intentioner, och en process är nu i gång.
            </seg>
            <seg n="0dab4741">
              Om intresset är genuint, och man är intresserad av att förvärva
              hela eller delar av bolaget är det självklart min uppgift att
              se till att intressenterna kommer in i processen så att alternativets
              livskraft får utredas, framför allt av intressenterna själva.
              De har ju kommit in i ett sent skede och behöver naturligtvis
              analysera vad en så här stor investering skulle innebära för deras
              del.
            </seg>
          </u>
          <note type="speaker" n="7f267bad">
            Anf. 26 HANS STENBERG (s):
          </note>
          <u who="hans_stenberg_1679e1" xml:id="i-ce4c95289aae4721-1" n="078c1578">
            <seg n="7e51e453">
              Herr talman! Direktkontakten mellan intressentgruppen och Vin
              &amp; Sprit gav ett väldigt nedslående resultat av mediereferaten
              att döma. Ledingen för Vin &amp; Sprit tycks vara helt inriktad på
              att få bort onödig överproduktionskapacitet eftersom man inte
              fått några andra direktiv från sin ägare.
            </seg>
            <seg n="32371e74">
              Jag tycker att Mats Odells inställning är märklig. Om man som
              ägare kräver att de lokala intressenterna måste köpa en betydligt
              större del av verksamheten än just fabriken i Sundsvall tycker
              jag att man smiter från sitt ansvar.
            </seg>
            <seg n="1ed15848">
              Det måste finnas en helhetssyn. Som ägare i ett bolag privat
              eller statligt har man ett ansvar, både för den totala ekonomiska
              bilden hos ägaren och för arbetstillfällen som går förlorade vid
              en företagsnedläggning. Vi skulle inte tveka en sekund att ställa
              krav på ett privat företag som lägger ned en verksamhet på orten.
              Men uppenbarligen har regeringen ingen som helst ambition att
              ställa några krav på sig själva som ägare när man lägger ned en
              verksamhet på orten.
            </seg>
            <seg n="9e420f0b">
              Om man tar hänsyn även till de underleverantörer som berörs handlar
              detta om sammanlagt fler än 100 arbetstillfällen som är på väg
              att försvinna ut ur landet. En mycket lång yrkestradition med
              i vissa fall unikt yrkeskunnande går till spillo. Det hör verkligen
              inte till vanligheterna att statliga företag i något land i världen
              medverkar till att flytta produktionen ut ur det egna landet.
              Det tror jag är ganska unikt.
            </seg>
            <seg n="859ee0f2">
              Det som upprör mig mest i sammanhanget är att kalkylen för en
              flytt är tveksam också ur företagsekonomisk synvinkel. Fabriken
              i Sundsvall går inte med förlust. Det ser de intressenter som
              vill ta över verksamheten och driva den vidare.
            </seg>
            <seg n="9bbad5f8">
              Därför hoppas jag verkligen att Mats Odell kan modifiera sitt
              uttalande och även medverka till att man får köpa bara den här
              fabriken och inte ställa det fullkomligt orimliga kravet att man
              ska köpa stora delar av Vin &amp; Sprit Distillers för att över huvud
              taget förekomma i seriösa diskussioner i frågan.
            </seg>
          </u>
          <note type="speaker" n="1df0a3b6">
            Anf. 27 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-10" n="9f923f30">
            <seg n="82f7d931">
              Herr talman! Hans Stenberg måste ha läst upp ett anförande som
              inte var riktigt anpassat till det svar jag gav. Det har ju tagits
              en kontakt. Jag har fått en mycket noggrann redogörelse av verkställande
              direktören och ordföranden i bolaget för vad kontakten innebar,
              och jag rekommenderar Hans Stenberg att inte ha så stor tilltro
              till vad som skrivs i medierna. En process är i gång och vill
              dessa intressenter köpa fabriken är det fullt möjligt.
            </seg>
            <seg n="5a671e7a">
              Produktionen är en sak som måste penetreras väldigt noga. Det
              finns olika sätt att lösa en överkapacitet. Det är något som jag
              antar att intressenterna verkligen måste kalkylera väldigt noggrant
              på.
            </seg>
            <seg n="59e2e3b9">
              En kontakt är alltså tagen. Jag är beredd att träffa intressenterna,
              och de kommer att komma in i processen precis på samma villkor
              som övriga intressenter.
            </seg>
          </u>
          <note type="speaker" n="8414a745">
            Anf. 28 HANS STENBERG (s):
          </note>
          <u who="hans_stenberg_1679e1" xml:id="i-ce4c95289aae4721-2" n="078c1578">
            <seg n="cf1c5548">
              Herr talman! Det här låter klart bättre, men inte tillräckligt
              bra. Jag skulle vilja att Mats Odell tydligt uttalade att han
              är beredd att gå in i processen även om det bara handlar om fabriken
              i Sundsvall. Jag menar att staten som ägare här behöver ge ett
              tydligt direktiv till företaget att man om det är möjligt det
              finns ju alltid ekonomiska begränsningar för allting bör medverka
              till att låta fabriken i Sundsvall övertas av lokala intressenter.
            </seg>
            <seg n="09d62401">
              Om det här skulle gå i lås känns det som ett oerhört stort steg
              framåt. Jag ska villigt ompröva min värdering av statsrådet om
              man lyckas ro detta i land. Det vore oerhört värdefullt, både
              med tanke på det stora yrkeskunnande och på den tradition som
              finns och framför allt för viktiga och värdefulla jobb i regionen.
              Vi har i och för sig en positiv utveckling på arbetsmarknaden,
              men det handlar väldigt mycket om tämligen lågproduktiva tjänstejobb.
              Utvecklingen är inte alltför positiv när det gäller industrijobb.
              Detta handlar om viktiga industrijobb som man bör värna i regionen.
            </seg>
            <seg n="5e019d79">
              Jag hoppas alltså att statsrådet kan avsluta med att ge mig ett
              löfte om att medverka till ett utköp av själva fabriken i Sundsvall.
            </seg>
          </u>
          <note type="speaker" n="c3270268">
            Anf. 29 Statsrådet MATS ODELL (kd):
          </note>
          <u who="mats_odell_b796ef" xml:id="i-65dea48c44973f04-11" n="9f923f30">
            <seg n="ab344d47">
              Herr talman! Först vill jag säga att jag har fullt förtroende
              för styrelsens sätt att arbeta. Jag kan berätta för Hans Stenberg
              att styrelsen ännu en gång har gått igenom beslutet att lägga
              ned fabriken. Det skedde så sent som den 8 november. En enig styrelse
              bestämde sig efter en noggrann genomgång att hålla fast vid det
              beslut man hade tagit en enig styrelse.
            </seg>
            <seg n="7326fb84">
              Om jag ska få dem att göra något annat måste jag i princip, antar
              jag, avsätta hela styrelsen och tillsätta en ny. Styrelsen råder
              över bolaget. Nu är man i en fas där intressenten har presenterat
              sig. Man diskuterar en lösning, och det är styrelsen som har att
              handha den. Om det däremot handlar om större delar av bolaget
              hamnar frågan i ägarens knä. Då ska vi se till att intressenterna
              kommer in i den process som nu pågår runt försäljningen av hela
              bolaget.
            </seg>
            <seg n="d9fe423a">
              Men det Hans Stenberg och jag kan glädja oss åt är att en kontakt
              har etablerats. En dialog är i gång. Man räknar på ömse håll är
              detta hållbart? Är det lönsamt att köpa ut fabriken? Ska man höja
              produktionen? Var ska man i så fall marknadsföra produkterna?
              Jag vet inte om Hans Stenberg har några råd att ge när det gäller
              detta, men ska man fördubbla produktionen måste man ju även sälja
              produkterna någonstans.
            </seg>
            <seg n="269aee80">
              Det finns ett antal sådana frågor som behöver lösas, och jag
              har fullt förtroende för att detta ska ske. Jag är som sagt också
              själv beredd att ta emot intressenterna och diskutera frågan med
              dem.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="82f64e8c">
            6 § Svar på interpellation 2007/08:76 om arbetslivsforskningen
          </note>
          <note type="speaker" n="1a1ab521">
            Anf. 30 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-12" n="6c3361da">
            <seg n="922cc7f0">
              Herr talman! Patrik Björck har frågat arbetsmarknadsminister
              Sven Otto Littorin om han avser att ta några initiativ till en
              samlad forskning på arbetslivsområdet. Då arbetet är fördelat
              så i regeringen att jag har ansvaret för forskning inom detta
              område besvarar jag interpellationen som ställts till statsrådet
              Littorin.
            </seg>
            <seg n="2a9bf6a4">
              Den svenska arbetsmiljöforskningen håller i dag en erkänt hög
              kvalitet, och inom vissa områden är vi världsledande. Det är regeringens
              mening att forskarsamhället i högre grad ska ges utrymme att besluta
              om forskningens innehåll och inriktning. Forskningens kvalitet
              ska säkerställas genom att finansiering söks i konkurrens. Regeringens
              ambition är att de förändringar som vidtagits på sikt ska leda
              till att kvaliteten på svensk arbetslivs- och arbetsmiljöforskning
              ytterligare höjs.
            </seg>
            <seg n="c1bc1904">
              Med utgångspunkt i att forskning inom arbetslivsområdet fortsättningsvis
              ska utföras vid universitet och högskolor har regeringen avsatt
              70 miljoner kronor för att underlätta omställningen. Genom de
              särskilda medlen har samtliga doktorander som önskat fullfölja
              sin utbildning fått ny placering vid universitet eller högskola,
              och vid tolv olika lärosäten har det tillkommit ungefär 85 anställningar
              för forskare inom området. Det har visat sig att Arbetslivsinstitutets
              disputerade forskare har hög kompetens och står sig väl i konkurrensen
              om nya tjänster vid universitet och högskola. Enligt min mening
              finns det ingen anledning att tro annat än att de kommer att vara
              framgångsrika även i konkurrensen om medel från forskningsråd
              och andra finansiärer.
            </seg>
            <seg n="7fed7a75">
              Det är viktigt att staten tillför ytterligare resurser för att
              bidra till finansieringen av forskning. Efter regeringens förslag
              i den senaste budgetpropositionen ökade anslagen till universiteten
              med 200 miljoner kronor för 2007 som en permanent förstärkning,
              utöver de resurser som redan tillförts. Ytterligare 700 miljoner
              kronor, jämfört med 2005 års forskningspolitiska proposition,
              kommer att tillföras under 2008 och 2009 som permanent förstärkning
              till forskning. Dessa tillskott ska väsentligen användas för att
              stärka lärosätenas direkta forskningsresurser. Lärosätena fattar
              sedan självständiga beslut om hur de vill disponera sina resurser.
            </seg>
            <seg n="1d58a397">
              Regeringen intensifierar nu arbetet med att förbättra förutsättningarna
              för svensk forskning och avser att lägga en forskningspolitisk
              proposition hösten 2008. Inför propositionsarbetet har regeringen
              givit ett stort antal myndigheter i uppdrag att inkomma med forskningsstrategier.
              I de strategierna ska myndigheterna beskriva sina visioner för
              framtiden och däri ge en bedömning av den vetenskapliga utvecklingen
              inom myndighetens ansvarsområde. Bedömningen ska grundas på analyser
              av utvecklingsmöjligheter utifrån såväl inomvetenskapliga utgångspunkter
              som ett brett samhällsperspektiv. Min förhoppning är att regeringen
              ska kunna presentera förslag i den forskningspolitiska propositionen
              som förbättrar förutsättningarna för svensk forskning och som
              i förlängningen kommer att ge stora fördelar till Sverige som
              kunskapsnation, bidra till att vårt land blir konkurrenskraftigt
              och säkra vår välfärd.
            </seg>
            <seg n="8e89a2ee">
              Ett komplement till de här strategierna är de propåer som jag
              får av olika intresseorganisationer om att föra en dialog om forskning
              inom deras intresseområden. Ett sådant exempel är en gemensam
              skrivelse från Svenskt Näringsliv och Landsorganisationen, LO,
              samt förhandlings- och samverkansrådet PTK som vill diskutera
              former för arbetsmiljöforskningen, däribland organisationernas
              egna satsningar på området. Jag ser fram emot att diskutera med
              dem och lyssna till deras gemensamma strategi och förslag till
              hur Sverige bäst främjar arbetsmiljöforskningen.
            </seg>
            <seg n="ec75bf88">
              Diskussionen om fördelning av framtida resurser för forskning
              är således en pågående process där kunskapsutveckling inom arbetslivsområdet,
              likaväl som andra samhällsområdens behov och förutsättningar,
              måste ses samlat.
            </seg>
          </u>
          <note type="speaker" n="e8a0ea12">
            Anf. 31 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-0" n="908ba29d">
            <seg n="e411d668">
              Herr talman! Tack, statsrådet, för interpellationssvaret!
            </seg>
            <seg n="90edb836">
              Behöver arbetslivet forskning? Behövs det forskning på arbetsmarknaden?
            </seg>
            <seg n="2a1778c9">
              350 miljoner och en stor del av landets samlade forskning på
              området har försvunnit. Behöver inte regeringens arbetslinje något
              stöd i vetenskapen? Uppenbarligen inte, enligt statsrådets svar.
            </seg>
            <seg n="8a974a78">
              Frågan jag ställde till arbetsmarknadsministern var om regeringen
              avsåg att ta något initiativ till en samlad forskning inom arbetsmarknad
              och arbetsliv, och svaret är nej. Regeringen tänker inte ta några
              som helst initiativ.
            </seg>
            <seg n="62160911">
              Alliansregeringen säger sig ha en politik som framhåller arbetslinjen.
              Fler ska sysselsättas, sjuktalen ska minskas och rehabiliteringstiderna
              ska kortas. Detta har manifesterat sig på olika sätt, bland annat
              genom försämringar i arbetslöshets- och sjukförsäkringssystemen.
              Där har man tagit kraftfulla initiativ, riktade mot de svaga i
              samhället. När det gäller att tvinga arbetslösa och sjuka på knä
              tvekar inte alliansen; då är man kreativ med åtgärder som slår
              mot dem som redan ligger.
            </seg>
            <seg n="d7552441">
              När det gällde att lägga ned Arbetslivsinstitutet var man snabb.
              Då gick det undan. Nedläggningen av Arbetslivsinstitutet var en
              av de första åtgärderna som vidtogs av den nya regeringen. Det
              motsvarade en minskning av sektorns forskningsanslag med 350 miljoner
              kronor.
            </seg>
            <seg n="98a2b70f">
              Behövs det inte något stöd i forskning om man ska omstrukturera
              förhållandena på den svenska arbetsmarknaden? Har forskarna inte
              något att erbjuda den som ska öka sysselsättningen?
            </seg>
            <seg n="ee7bcca9">
              Behöver vi inte mer kunskap för att minska sjuktalen, eller räcker
              det med sänkt sjukersättning? Vet regeringen hur vi ska kunna
              minska rehabiliteringstiderna?
            </seg>
            <seg n="a01175c8">
              En framgångsrik politik på dessa områden kräver en fortlöpande
              dialog med en aktiv forskning. Det krävs en forskning som vågar
              ställa kritiska frågor samtidigt som man utvecklar en teoretisk
              grund för goda politiska lösningar. Arbetsmiljöforskningen vid
              universitet och högskolor har inte tillförts några nya medel.
            </seg>
            <seg n="eb0832b6">
              Sverige som tidigare har varit ett föregångsland inom arbetsmiljöområdet
              drar nu tillbaka sin representation i stora internationella samarbetsorgan.
              Det är en uppgift som tidigare har legat på Arbetslivsinstitutet.
            </seg>
            <seg n="9972edc8">
              Det regeringen inte har beaktat är att med nedläggningen av Arbetslivsinstitutet
              upplöstes en stor del av den forskning som behandlar förutsättningarna
              för och effekterna av en konsekvent genomförd arbetslinje i politiken.
              Varför har regeringen lagt ned ALI?
            </seg>
            <seg n="d72f5221">
              I november 2006 publicerade FAS, Forskningsrådet för arbetsliv
              och socialvetenskap, en delrapport om landets arbetsmiljöforskning.
              Där konstaterar man att Sverige håller världsklass. I rapporten
              som lämnades till regeringen den 31 januari gavs en fördjupad
              analys av svensk forskning om arbetsmiljön. Även där kunde man
              konstatera att svensk forskning håller världsklass.
            </seg>
            <seg n="de813a36">
              Svensk arbetsmiljöforskning hör till den bästa i världen mätt
              i antal publicerade artiklar i vetenskapliga tidskrifter. Samverkan
              med andra länder är stor, och många svenska forskare har haft
              ledande roller i internationella organisationer. Nu är det borta.
            </seg>
            <seg n="769ee3d1">
              Statsrådet säger i svaret att han vill lyssna på parterna på
              arbetsmarknaden och diskutera former för arbetsmiljöforskning.
              Det är en sak att säga att man lyssnar och en annan sak att lyssna.
              Om regeringen hade lyssnat hade man kunnat höra LO:s åsikt:
            </seg>
            <seg n="94dea95a">
              Sverige är vingklippt när det gäller arbetsmiljöforskning. Regeringens
              beslut att lägga ned ALI har skadat arbetslivsforskningen. Trycket
              ökar på skyddsombud, huvudskyddsombud och regionala skyddsombud.
              Arbetsmiljöverket kommer efter minskningen av resurserna inte
              ens att kunna inspektera de sämsta arbetsplatserna.
            </seg>
            <seg n="d3b22f8b">
              Så beskriver Landsorganisationen läget. Är regeringen beredd
              att lyssna?
            </seg>
            <seg n="e14ce1b6">
              Det enda skälet till att lägga ned forskningen på detta viktiga
              område som regeringen har angivit är ett cyniskt uttalande om
              att minska den statliga byråkratin. Det är så regeringen ser på
              denna världsledande forskning som man nu skingrar för vinden.
            </seg>
            <seg n="6be70a5b">
              Men om man har uppfattningen att sjukskrivna och arbetsskadade
              bara gnäller och att arbetslösa är lata behövs det inte heller
              någon arbetslivsforskning.
            </seg>
          </u>
          <note type="speaker" n="fb9ce2a9">
            Anf. 32 PETER HULTQVIST (s):
          </note>
          <u who="peter_hultqvist_61d2a3" xml:id="i-cf6951b92203f93b-0" n="d01d605a">
            <seg n="a8632a58">
              Herr talman! Man lade först ned Arbetslivsinstitutet, ALI, ett
              institut som var internationellt erkänt och som gjorde att Sverige
              låg i framkant. Vi låg i den internationella fronten. Det bedrevs
              verksamhet på sju orter med 400 anställda och 250 forskare. Nu
              är det Sverige och Portugal i Europa som saknar ett samlat ansvar
              för arbetsmiljöforskningen.
            </seg>
            <seg n="42aed617">
              Nu ersätts den här forskningen med en sönderplottrad verksamhet,
              sönderhackad och spridd på olika universitet, och Leijonborg skryter
              med att man har satsat 70 miljoner på att underlätta omställningen.
              Alla doktorander har fått möjlighet att fullfölja utbildningen.
            </seg>
            <seg n="c54d0b85">
              Fattas bara annat! Vad hade varit alternativet om doktoranderna
              inte hade fått fullfölja utbildningen? Det är väl ett normalt
              åtagande? Leijonborg talar om 85 nya anställda, men man tog bort
              250 forskare i en samlad miljö.
            </seg>
            <seg n="ae584cfa">
              Samtidigt som det här sker skär man ned en tredjedel av Arbetsmiljöverkets
              resurser. Jag kan inte se det som annat än en samlad attack mot
              hela arbetsmiljöarbetet i Sverige. Det som behövs är att skapa
              en samlad miljö för arbetsmiljöforskning. Där kan man arbeta långsiktigt,
              systematiskt, med långa mätserier och genomföra en seriös verksamhet.
              Det behövs ett nationellt organ, någon form av centrum, för arbetsmiljöarbetet.
              De arbetsvetenskapliga instituten på de andra universiteten och
              högskolorna är små enheter. De kan inte jämföras i kraft, miljö,
              insats och långsiktighet med det arbetsmiljöinstitut som har lagts
              ned.
            </seg>
            <seg n="58a6d2ef">
              Frånvaro från jobbet, sjukskrivning, fler förtidspensioneringar
              och utanförskap är frågor som det borde vara viktigt att ha en
              fungerande forskningsverksamhet om. De frågorna har i många stycken
              skingrats för vinden.
            </seg>
            <seg n="3d24ecf2">
              Sverige har varit ett föregångsland. Precis som Patrik Björck
              sade har Sverige lämnat många internationella organ. Man frågar
              sig runt om i världen vart Sverige tog vägen. Nu är vi på defensiven,
              och orsaken till det är regeringens politik.
            </seg>
            <seg n="f3bf7222">
              Patrik Björck ställde frågor om arbetsmiljöforskningen. Han fick
              till stora delar svar om den övriga forskningen. När det gäller
              universitet och forskning satsar vi i vår alternativa budget 3
              miljarder kronor mer under en treårsperiod än vad regeringen gör.
              Där finns ett långsiktigt tänk, och där finns en målmedveten satsning.
            </seg>
            <seg n="d9e0450f">
              I stället för denna splittrade strategi skulle man kunna tänka
              sig att regeringen kan ta initiativ till en samlad forskarmiljö
              och skapa ett nationellt centrum när det gäller arbetsmiljöfrågor.
              Det är det som behövs om det ska bli stuns i det här.
            </seg>
          </u>
          <note type="speaker" n="258dd717">
            Anf. 33 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-13" n="6c3361da">
            <seg n="d4de8b32">
              Herr talman! Patrik Björck förde in den övergripande politiken.
              Hur går det egentligen på arbetsmarknaden, och hur går det med
              sjukfrånvaron? Då måste vi ändå konstatera för protokollet som
              Göran Persson brukade säga på sin tid att regeringens resultat
              är storslagna. De senaste siffrorna om ungdomsarbetslösheten visar
              att resultaten inte har varit så bra sedan 1963. Utvecklingen
              när det gäller sjukfrånvaron är också fantastisk. De överträffar
              de förhoppningar som har funnits på olika håll. Regeringens jobblinje
              är framgångsrik. Vi är de första att hålla med om att de politiska
              åtgärder vi vidtar i största möjliga utsträckning ska vara vetenskapligt
              grundade. Vi tycker att vi har gott stöd vetenskapligt för de
              åtgärder vi vidtar.
            </seg>
            <seg n="954b3eb2">
              Jag är lite besviken på de båda inläggen. Jag uppfattade själva
              slutfrågan i interpellationen som framåtsyftande. Vad ska vi göra
              för att få en bra arbetslivs- och arbetsmiljöforskning i Sverige?
              En sådan dialog är jag mycket intresserad av. Men att däremot
              med något slags drucken papegojas envishet återkomma till debatter
              vi har fört i kammaren vid ett oändligt antal tillfällen är fullkomligt
              kontraproduktivt. Vi vet att vi tycker olika om nedläggningen
              av Arbetslivsinstitutet. Det tillför ingenting att ta upp den
              diskussionen för femtioelfte gången.
            </seg>
            <seg n="b1b8a322">
              Nu är frågan hur vi framöver ska göra. Regeringen planerar en
              betydande forskningssatsning generellt. Den är delvis redan klubbad
              i långtidsbudgetar. Min förhoppning är att forskningspropositionen
              ska tillföra ytterligare betydande medel till det vi redan har
              beslutat om.
            </seg>
            <seg n="a5094dba">
              Jag är mycket intresserad av en konstruktiv dialog om vad som
              bör göras. Jag är glad att parterna har tagit initiativet. De
              kommer till mig inom två veckor. Vi ska ha en diskussion. Det
              är naturligtvis intressant att också lyssna till om Socialdemokraterna
              har något vettigt att säga. Om det enda ni har att säga är att
              ni tycker att den organisation som fanns är den ideala, ja, då
              är det något vi redan vet. Det har ni framfört femtioelva gånger
              tidigare i kammaren. Men det tycker inte vi tillför så mycket.
            </seg>
            <seg n="fdc58f8e">
              Jag är glad över att omställningen av forskningen har varit smidig.
              Det faktum att vi tycker att strukturen för forskningen inte var
              bra innebär inte att många av de individer som var involverade
              inte var mycket kompetenta. När vi nu tittar på resultaten av
              själva omställningen visar det sig att den har varit smidig. Det
              var 422 anställda den 1 oktober 2006. Av dem har i storleksordningen
              380 personer antingen fått nytt jobb eller en bra lösning på sin
              situation. Katastrofscenarierna som utmålades i en del debatter
              för ett år sedan har inte alls infriats.
            </seg>
            <seg n="4b12b5fd">
              Jag vill ha en bra arbetslivs- och arbetsmiljöforskning i Sverige.
              Jag tror att vi har förutsättningen att få det så. Vi har det
              redan. Forskningen kan bli ännu bättre. Jag lyssnar på alla synpunkter.
              Men att bara repetera gamla ståndpunkter leder inte någonvart.
            </seg>
          </u>
          <note type="speaker" n="f0aab288">
            Anf. 34 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-1" n="908ba29d">
            <seg n="c6afd7f3">
              Herr talman! Statsrådet blir lite förvånad över varför vi diskuterar
              övergripande arbetsmiljöfrågor i samband med arbetsmiljöforskningen.
              Det må väl vara hänt. Min förhoppning var att vi skulle få diskutera
              frågorna med arbetsmarknadsministern. Det hade känts mer naturligt
              att arbetsmarknadsministern hade haft ansvar för området och även
              hade kunnat svara på frågor i kammaren.
            </seg>
            <seg n="6371fdbe">
              Frågorna hänger naturligtvis helt ihop med den övergripande politiken.
              Vår kritik av regeringen gäller att man säger en massa saker men
              man gör inget. Man säger full sysselsättning men har ingen politik
              för full sysselsättning. Man säger att man tycker att arbetsmiljöforskningen
              håller hög kvalitet, och sedan tycker man att vi är papegojor
              när vi i så fall ifrågasätter varför man lägger ned Arbetslivsinstitutet,
              som är själva grunden för den goda kvaliteten.
            </seg>
            <seg n="420d2bca">
              På något sätt måste ni lite grann lyssna på er själva, annars
              blir det här lite bisarrt.
            </seg>
            <seg n="103359ae">
              Om man, som statsrådet gjorde i sitt svar, konstaterar att forskningen
              håller denna fantastiskt höga kvalitet, men man är missnöjd med
              det sätt varpå den drevs, kunde vi föra en debatt om det. Jag
              är ingen kramare av institutioner eller annat. Om alliansregeringen
              hade haft bättre förslag på hur man skulle bedriva arbetsmiljöforskning,
              satsa resurser och gå framåt i en konstruktiv debatt med forskningssamhället
              om hur man eventuellt kunde göra detta på ett bättre sätt må väl
              vara hänt. Då hade vi kanske inte kramat vare sig den ena den
              andra institutionen.
            </seg>
            <seg n="7a8ad1d3">
              Problemet är att ni gör ingenting mer än en massa destruktiva
              saker. Ni piskar de arbetslösa. Ni ser till att det inte finns
              några resurser för dem som arbetsskadas. Den forskning som skulle
              se till att få stopp på den kran som fyller på med arbetsskadade
              människor i arbetslivet tas bort. Då blir det meningslöst och
              innehållslöst.
            </seg>
            <seg n="7999980d">
              Ni säger att er politik skulle vara fantastiskt framgångsrik.
              Den politik ni för ger på toppen av en högkonjunktur 5,7 procent
              arbetslösa enligt den senaste statistiken från AKU. Jämfört med
              vår politik förra året gav vår politik fler jobb än den politik
              ni för. Vi har naturligtvis inte svar på alla frågor, men vi jobbar
              konstruktivt. Vi inser att man måste komma till rätta med de svåra
              problemen med hur man hanterar en arbetsmarknad som inte slår
              ut folk, en arbetsmarknad där arbetssjukdomar stoppas, en arbetsmarknad
              där de med arbetssjukdomar integreras och kommer tillbaka till
              arbetslivet. Detta görs inte av sig självt. Då måste man naturligtvis
              ta del av den kunskap som finns.
            </seg>
            <seg n="60d2ff68">
              Vad som var så speciellt med Arbetslivsinstitutet, och varför
              vi återkommer till det, var att det var ett väldigt framgångsrikt
              sätt att jobba med de här frågorna. Om regeringen hade haft några
              förslag till hur man kunde ha gjort det här framgångsrika konceptet
              bättre fine ! Då hade det varit en spännande diskussion, och då
              hade regeringens roll här kanske inte varit någon sorts nej-sägare
              och allmänt destruktiv motpart. Då hade man höjt debatten på något
              sätt.
            </seg>
            <seg n="7d5417fa">
              Om ni bara lägger ned och inte tillför något, om ni bara säger
              ja och inte har några svar, inga lösningar och ingen politik,
              är det klart att det blir lite tråkigt.
            </seg>
            <seg n="0bf4ec82">
              Vi kommer aldrig någonsin att nöja oss med er destruktiva politik.
              Vi vill gå framåt. Vi vill ha konstruktiva förslag. Vi vill utveckla
              det här samhället. Det gör man med forskning. Det gör man genom
              att satsa resurser på forskning. Det gör man genom att anse att
              politik är att vilja och veta vad man vill. Vill man lösa de här
              problemen kan man inte bara lämna walk over.
            </seg>
          </u>
          <note type="speaker" n="b2e20c0c">
            Anf. 35 PETER HULTQVIST (s):
          </note>
          <u who="peter_hultqvist_61d2a3" xml:id="i-cf6951b92203f93b-1" n="d01d605a">
            <seg n="696c11c4">
              Herr talman! Är det så, Leijonborg, att det enda som är värt
              att lyssna på är det som bekräftar regeringens och dina egna ståndpunkter?
            </seg>
            <seg n="f4e92541">
              När vi säger att det behövs ett nationellt centrum, en samlad
              miljö är det ett så konstigt krav, ett så konstigt förslag? Det
              är i stort sett också vad forskarna själva säger.
            </seg>
            <seg n="913c7b7a">
              Jag vet inte om du läser TCO-tidningen, men om du inte gör det
              kan jag rekommendera den. Så här står det:
            </seg>
            <seg n="13923763">
              Annika Härenstam, professor vid Göteborgs universitet, säger
              att det är skamligt.
            </seg>
            <seg n="a0fecbe3">
              Hon syftar då på att Sverige har dragit sig ur en massa internationella
              organ på det här området.
            </seg>
            <seg n="3a519092">
              Det fortsätter så här:
            </seg>
            <seg n="169c185c">
              Många länder har betraktat Sverige som ett föregångsland, som
              stöttat och utbildat runt om i världen. Nu finns vi inte med i
              internationella fora.
            </seg>
            <seg n="b7ae2d0c">
              Hon anser att forskningen kommer i underläge om varje forskare
              och forskargrupp ska agera självständigt. Det behövs någon form
              av nationellt organ eller centrumbildning.
            </seg>
            <seg n="3570af39">
              De arbetsvetenskapliga institutionerna är små på universiteten.
              Det krävs pengar och tid för att bygga upp starka forskningsmiljöer,
              säger hon.
            </seg>
            <seg n="ffe5241a">
              Det säger en professor på Göteborgs universitet, och hon är inte
              ensam om den uppfattningen och åsikten.
            </seg>
            <seg n="583987dd">
              Det här borde ni försöka ta till er, analysera och fundera på,
              och möjligen göra någonting av. Att hävda en sådan här ståndpunkt
              är inte ett sätt att driva en gammal debatt. Det kanske är den
              här ståndpunkten som är framåtsyftande, som leder till någonting,
              medan ståndpunkten att det här får gå vind för våg är det som
              inte leder någonvart. Man kan fråga vem som är mossig och håller
              fast vid sådant som inte fungerar.
            </seg>
          </u>
          <note type="speaker" n="3c989867">
            Anf. 36 EVA-LENA JANSSON (s):
          </note>
          <u who="eva-lena_jansson_29fd87" xml:id="i-babe2c8e6cc9897e-0" n="266bc109">
            <seg n="dc86b36e">
              Herr talman! Jag hade inte tänkt lägga mig i den här debatten,
              men jag blev så förvånad över statsrådet Lars Leijonborgs svar
              till Patrik Björck att jag måste ställa en fråga till honom.
            </seg>
            <seg n="577e0c67">
              Anser statsrådet verkligen att nedläggningen av ALI och arbetslivsforskningen
              är orsaken till att många arbetslösa nu har fått arbete? Den övriga
              omvärlden hävdar att det beror på en historisk högkonjunktur,
              och jag är nog beredd att hålla med om det.
            </seg>
            <seg n="a494bca7">
              Om man skulle gå på statsrådets syn på den här frågan borde vi
              fundera på hur många andra myndigheter och hur mycket annan verksamhet
              vi skulle lägga ned, eftersom det uppenbarligen leder till att
              det blir fler jobb. Vilka fler forskningsmiljöer ska vi lägga
              ned för att öka antalet jobb?
            </seg>
            <seg n="838d081a">
              Min fråga blir naturligtvis om statsrådet har evidensbaserad
              forskningsstatistik som grund för sin och regeringens tes.
            </seg>
            <seg n="8693084e">
              I statsrådets svar till Patrik Björck, herr talman, står det:
              Regeringens ambition är att de förändringar som vidtagits på sikt
              ska leda till att kvaliteten på svensk arbetslivs- och arbetsmiljöforskning
              ytterligare höjs.
            </seg>
            <seg n="1090dc42">
              Då vill jag bara få fört till protokollet att Sverige har varit
              världsledande på området. Frågan är då: Hur mycket tror statsrådet
              att kvaliteten kan höjas genom att man splittrar och minskar resurserna
              till arbetslivs- och arbetsmiljöforskning? Vilken trovärdighet
              kommer Sverige att ha utomlands när man tvingas lämna projekt
              och samverkan som man har deltagit i med andra länder?
            </seg>
          </u>
          <note type="speaker" n="8e07dda5">
            Anf. 37 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-14" n="6c3361da">
            <seg n="2a51e831">
              Herr talman! Patrik Björck tyckte att Sven Otto Littorin skulle
              ha svarat på den här frågan. Den som intresserar sig för arbetsmiljö
              måste väl också ställa sig frågan hur många frågor Sven Otto Littorin
              ska besvara. Han har åtta interpellationer att besvara alldeles
              strax här i dag. Vilket måltidsuppehåll får han? Hur orkar han
              med det när han dessutom har besvarat åtta interpellationer tidigare
              den här veckan? Om man bekymrar sig om arbetsmiljö tycker jag
              att man måste ge Sven Otto Littorin rimliga arbetsförutsättningar.
            </seg>
            <seg n="2c7d41f2">
              Patrik Björck tar här upp aspekter som ligger inom Sven Otto
              Littorins område, till exempel inspektion av arbetsplatser. Det
              är en fråga för Sven Otto Littorin, men då får ni skriva en ny
              interpellation. Det var inte primärt en uppgift för Arbetslivsinstitutet.
            </seg>
            <seg n="8858c054">
              Jag tycker att det är väldigt positivt att många av de individer
              som var involverade i de verksamheter som var knutna till Arbetslivsinstitutet
              nu jobbar vidare. Många av de konsekvenser som ni påstår att detta
              har fått har inte inträffat. Ni talar om de långa tidsserierna,
              och den typen av frågor har tagits om hand. Arbetslivsbiblioteket
              är omlokaliserat. Ett antal av de projekt som pågick har övertagits
              i annan regi.
            </seg>
            <seg n="af022116">
              Ni målar upp en bild av att de svenska stolarna står tomma på
              internationella konferenser, men det är alldeles för tidigt att
              dra sådana slutsatser. Allt talar för att de goda inslagen i den
              här verksamheten lever vidare.
            </seg>
            <seg n="017bc383">
              Jag har inte den bilden att allt är frid och fröjd på svensk
              arbetsmarknad. Patrik Björcks relation till statistik är något
              egendomlig. Det råkar vara så att just i oktober 2007 har arbetslöshetsstatistiken
              lagts om för att vi ska få en bättre internationell jämförbarhet.
            </seg>
            <seg n="b5bf8721">
              Om man ska tala om långa tidsserier är arbetslösheten i Sverige
              inte 5,7 utan 4,2 procent, vilket är betydligt lägre än för ett
              år sedan. Sysselsättningen är också betydligt högre nu än för
              ett år sedan.
            </seg>
            <seg n="891c417e">
              Vi tror att det delvis, som Eva-Lena Jansson nämnde, beror på
              högkonjunkturen. Men vi tror också att det delvis beror på den
              politik vi har fört. Vi tycker att den är grundad på vetenskap,
              men naturligtvis inte forskningsrön som har kommit fram under
              den här tiden. Vi är de första att bejaka forskning och att det
              ska vara en bra kontakt mellan den politiska världen och forskarvärlden.
            </seg>
            <seg n="a94920e2">
              Jag tycker att ni i stället för att bara upprepa det ni sade
              förra hösten skulle kunna erinra er att det nu är en ny höst och
              att det har tillkommit en del erfarenheter. En av de erfarenheterna
              är att det för de allra flesta individer som var involverade i
              Arbetslivsinstitutets forskning har gått mycket bra. Det kan vi
              väl gemensamt glädja oss åt.
            </seg>
          </u>
          <note type="speaker" n="f15948eb">
            Anf. 38 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-2" n="908ba29d">
            <seg n="b799c400">
              Herr talman! Statsrådet var bekymrad över mitt förhållande till
              statistik. Jag kan säga att det är ganska okomplicerat. Jag läser
              innantill i Statistiska centralbyråns uppgifter, varken mer eller
              mindre.
            </seg>
            <seg n="90af2f23">
              Sedan var statsrådet bekymrad över kollegans arbetsmiljö. Det
              känns skönt att det finns någon form av empati i regeringen, för
              det ser man inte mycket av. Det var väl första gången på hela
              det här året som vi hörde någon medlem av regeringen ha någon
              som helst sympati för en arbetsskadad individ. Aldrig någonsin
              tidigare ute i vården och på industrierna där folk slås ut av
              hårda jobb och tuffa arbetsförhållanden har man visat någon som
              helst empati eller förståelse för den verklighet som drabbar vanligt
              folk.
            </seg>
            <seg n="c64a8fc3">
              Det är naturligtvis lättare att känna sympati för de nära arbetskamraterna.
              Jag kan i och för sig förstå att det är så. Min rekommendation
              till statsrådet är att lyfta blicken och se ut på landets alla
              övriga arbetsplatser, se på dem som faktiskt drabbas av en svår
              arbetsbörda och hårt arbete och se vad det ställer till med.
            </seg>
            <seg n="aacef986">
              Arbetslivsforskningen kanske skulle kunna vara ett specialområde
              för att diskutera ministrarnas arbetsmiljö jag vet inte.
            </seg>
            <seg n="436edfb9">
              Fortfarande återstår frågan: Tänker ni ta något samlat grepp?
              Tänker ni göra något? Det var det frågan handlade om. Än så länge
              har jag fått en massa jaså men ingen inriktning över huvud taget
              på vilken politik som regeringen har i den här frågan.
            </seg>
            <seg n="6becd9ce">
              Varför har man förstört något som man själv tyckte var världsbäst?
              Det har jag inte heller fått svar på. Vi ställer våra frågor om
              och om igen eftersom vi inte får några svar. Ni slingrar er undan
              hela tiden, för ni har inga svar.
            </seg>
          </u>
          <note type="speaker" n="37ac9618">
            Anf. 39 EVA-LENA JANSSON (s):
          </note>
          <u who="eva-lena_jansson_29fd87" xml:id="i-babe2c8e6cc9897e-1" n="266bc109">
            <seg n="d15863b4">
              Herr talman! Jag fick alltså svaret att orsaken till att fler
              hade fått jobb var delvis den historiska högkonjunkturen och delvis
              att regeringen lade ned ALI. Det var intressant att få höra detta.
              Jag vill fortfarande få veta, Lars Leijonborg: Om nu Sverige har
              varit världsledande när det gäller arbetslivsforskning, med hur
              mycket tror statsrådet att kvaliteten kan höjas genom att man
              splittrar verket, minskar resurserna till arbetslivs- och arbetsmiljöforskning
              och drar ned på Arbetsmiljöverket?
            </seg>
          </u>
          <note type="speaker" n="33a5537c">
            Anf. 40 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-15" n="6c3361da">
            <seg n="3d803539">
              Herr talman! Det är lite svårt att ta Patrik Björcks debattinlägg
              riktigt på allvar. Inlägg på den debattnivån kanske går hem på
              debatträningen på Bommersvik, men de har inte mycket att tillföra
              en seriös politisk debatt.
            </seg>
            <seg n="9901cd9d">
              Patrik Björck kanske erinrar sig debatten i valrörelsen, som
              handlade mycket om att alliansen stod för arbetslinjen medan Socialdemokraterna
              sade att det inte fanns något problem. Inte minst från mitt parti
              drev vi oerhört hårt att det är en moralisk katastrof att människor
              förtidspensioneras i den utsträckning som nu sker, att människor
              slås ut från arbetslivet och berövas den värdighet som ett arbete
              innebär. Som vi hävdade i vissa debatter kanske även det lite
              uppskruvat, men med något verklighetsinnehåll för man, bara för
              att förbättra statistiken, över människor till andra kolumner.
              För de berörda individerna är det oerhört allvarligt.
            </seg>
            <seg n="c28e4f28">
              När man hävdar att vi inte bekymrar oss om alla dessa människor
              är det mycket märkligt. Det var ju på detta vi vann valet! Det
              är den politiken som vi nu fullföljer.
            </seg>
            <seg n="5bec061b">
              Ni har ställt frågan: Kommer något initiativ? Svaret är ja. Jag
              är helt inställd på att efter dialogen med arbetsmarknadens parter
              och som en del av jobbet med forskningspropositionen återkomma
              till ytterligare åtgärder för att stärka svensk arbetslivs- och
              arbetsmiljöforskning. Hur mycket bättre kan den då bli? Jag kan
              naturligtvis inte ange någon procentsiffra, men det är min ambition
              på alla forskningsområden även sådana där Sverige ligger bra till
              att vi ska bli ännu bättre. Detta är min ambition, och förslag
              kommer i forskningspropositionen.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="f891c569">
            7 § Svar på interpellation 2007/08:109 om den så kallade kvalitetsförstärkningen
            på Högskolan Dalarna
          </note>
          <note type="speaker" n="f067f0c6">
            Anf. 41 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-16" n="6c3361da">
            <seg n="818016d5">
              Herr talman! Peter Hultqvist har redan ställt en fråga till mig
              om vad jag avser att vidta för åtgärder för att kvalitetsförstärkningen
              riktad till högskoleväsendet dels ska leda till en verklig förbättring
              på Högskolan Dalarna, dels generellt få den effekten i högskoleväsendet
              som helhet. Nu återkommer Peter Hultqvist och frågar mig vilka
              åtgärder jag avser att vidta för att dels skydda undervisningen
              från rationaliseringar trots att statens krav på rationalisering
              gäller all verksamhet, dels i förhållande till Högskolan Dalarna
              skapa trovärdighet när det gäller den utlovade kvalitetsförstärkningen.
            </seg>
            <seg n="1e3943e5">
              Regeringens övergripande politik för högskoleområdet är att åstadkomma
              högsta möjliga kvalitet för utbildning och forskning. Lärosätena
              måste kunna erbjuda utbildning och forskning som står sig väl
              i den internationella konkurrensen. Det är en förutsättning för
              Sveriges långsiktiga konkurrenskraft. För att uppnå detta är det
              nödvändigt med såväl resurstillskott som strukturella förändringar.
              För närvarande bereds i Regeringskansliet direktiv till en utredning
              om nya verksamhetsformer för lärosäten. En sådan utredning får
              bäring på den statliga styrningen. Regeringen har också nyligen
              mottagit en utredning som bland annat har föreslagit att resurserna
              till högre utbildning och forskning ska vara kvalitetsbaserade.
              Utredningen kommer inom kort att remitteras.
            </seg>
            <seg n="7c558e15">
              Systemet med pris- och löneomräkning är ett system som tillämpas
              inom hela statsförvaltningen. Systemet tar således inte direkt
              hänsyn till den faktiska utgiftsutvecklingen under det enskilda
              anslaget.
            </seg>
            <seg n="ca16ec78">
              För att möjliggöra en långtgående delegation till myndigheterna
              och för att undvika inblandning i lönerörelsen var det angeläget
              att skapa ett system för pris- och löneomräkning där myndigheterna
              genom sitt handlande inte skulle kunna påverka kompensationen
              i form av uppräkning av anslagen. Grunden för systemet har sedan
              dess varit att det är de beslutade anslagsnivåerna för myndigheternas
              verksamhet som ska pris- och löneomräknas.
            </seg>
            <seg n="9d79a174">
              Med detta som utgångspunkt är svaret på frågan att det är svårt
              att motivera att högskolesektorn skulle hanteras enligt andra
              bedömningsgrunder än vad som gäller för övrig statlig verksamhet.
            </seg>
          </u>
          <note type="speaker" n="c3f8539e">
            Anf. 42 PETER HULTQVIST (s):
          </note>
          <u who="peter_hultqvist_61d2a3" xml:id="i-cf6951b92203f93b-2" n="d01d605a">
            <seg n="8fefc284">
              Herr talman! Tack för svaret, statsrådet! Bakgrunden till den
              här interpellationen är förhållandet att regeringen har gjort
              en mycket stor affär av den så kallade kvalitetsförstärkningen
              på högskolan. För mig var det naturligt att försöka ta reda på
              vad den innebär för högskolan i Dalarna. Då avslöjas det för mig
              att det som skulle vara en förstärkning i praktiken inte är det,
              utan det är en försämring. Jag tycker att detta är märkligt och
              förvånande.
            </seg>
            <seg n="bf7be0c4">
              Något svar på hur regeringen på ett trovärdigt sätt ska redovisa
              hur förstärkningen går till får jag inte i ministerns svar. Jag
              tycker inte ens att frågan berörs, vilket förmodligen måste tolkas
              som att Leijonborg inser att det som skulle bli plus faktiskt
              blev minus.
            </seg>
            <seg n="f2107fee">
              Sakförhållandet är så här: Högskolan Dalarna har fått 3 miljoner
              kronor i ordinarie kostnadsuppräkning. Regeringens kvalitetssatsning,
              den så kallade kvalitetsförstärkningen, omfattar 4 miljoner. Men
              kostnadsökningarna för löner och lokaler ligger på ca 14 miljoner.
              Det är alltså dubbelt så mycket som staten har levererat in. I
              praktiken blir det alltså inte ett enda öre över till nya lärartjänster,
              bättre förhållanden för studenterna eller andra typer av kvalitetsförbättringar.
            </seg>
            <seg n="5fe67445">
              I svaret på den enkla fråga som Leijonborg fick tidigare och
              som var orsaken till interpellationen skriver han så här: Även
              om själva undervisningssituationen kan vara svår att rationalisera
              bör kravet gälla kringverksamhet som till exempel administration.
              Visst, men vad är det konstaterandet värt i praktiken?
            </seg>
            <seg n="55a91522">
              Jag har krävt svar från Leijonborg om hur man ska kunna skydda
              undervisningen. Egentligen får jag nu beskedet att man inte kan
              göra det. Men varför låter man då i svaret på min enkla fråga
              påskina att man skulle kunna göra det? Visste ministern inte i
              det läget hur den statliga modellen för effektivisering och rationalisering
              var upplagd?
            </seg>
            <seg n="ad23aaf7">
              Jag har läst i tidningar och i andra sammanhang hört ministern
              uttala sig om att undervisningen ska prioriteras. Från högskolan
              får jag signaler om att deras bild är att regeringen inte vill
              skära i undervisningen. Men de sitter med sin budget 440 miljoner
              kronor, där 70 procent är lönekostnader och större delen är kopplad
              till undervisningen med totalt 5004 helårsstudieplatser och närmare
              10 000 studenter. Man har tydligt klart för sig att det inte går
              att klara detta genom att spara bara på administration. Så är
              det.
            </seg>
            <seg n="067f2983">
              Hur har Leijonborg det med trovärdigheten? Vilket råd vill du
              ge ledningen för Högskolan Dalarna när man där har fått kvalitetspengar
              som inte ens en gång motsvarar hälften av kostnadsökningarna?
              Vad säger du när kvalitetsförstärkningen i praktiken innebär färre
              lärare och neddragningar i undervisningen?
            </seg>
          </u>
          <note type="speaker" n="397282f2">
            Anf. 43 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-17" n="6c3361da">
            <seg n="494f0fdf">
              Herr talman! Min utgångspunkt i den här debatten är ett system
              som i sin nuvarande form infördes av en socialdemokratisk regering.
              Den bygger i sin tur på system som i bred politisk enighet har
              antagits ännu tidigare. Jag är rätt övertygad om att Peter Hultqvist
              under sina många år som kommunalråd har tillämpat system som påminner
              om detta.
            </seg>
            <seg n="c9b3ae4b">
              Vi förväntar oss att offentliga verksamheter i likhet med privata
              verksamheter ska kunna effektiviseras. Det är, för att återknyta
              till den förra debatten, kanske svårt att säga hur mycket bättre
              man kan bli varje år, men vi måste ändå ha föreställningen att
              vi år från år kan bli bättre.
            </seg>
            <seg n="d4076607">
              Då vet vi alla att det handlar om lokaler. Det handlar om det
              som vi ibland kallar för byråkrati eller administration, för att
              använda ett mer neutralt uttryck. Det handlar om schemaläggning.
              Det går säkert att vinna en del på själva undervisningsanslaget
              utan att undervisningens kvalitet för den skull behöver bli sämre.
            </seg>
            <seg n="00611b93">
              Det system som nu finns är konstruerat så att man börjar med
              att titta på produktivitetsutvecklingen i den privata tjänstesektorn,
              banker och försäkringsbolag och vad det nu kan handla om. Den
              siffra som man då får fram räknar man med att även offentlig administration
              ska kunna effektiviseras med.
            </seg>
            <seg n="23af0c67">
              Jag tycker att det skulle vara svårt att titta skattebetalarna
              i ögonen och säga: Vi struntar i att offentlig verksamhet år efter
              år inte anstränger sig för att bli effektivare. Något sådant här
              system måste man ha.
            </seg>
            <seg n="2b006ac5">
              I ett väldigt strikt sektorsperspektiv kan vi möjligen glädja
              oss åt att den privata tjänstesektorn nu har en ganska svag produktivitetsutveckling,
              liksom övriga delar av näringslivet just nu. I ett mer övergripande
              perspektiv kan det vara ett bekymmer, men i det här snäva perspektivet
              kan vi glädja oss åt att den pris- och löneomräkning som kommer
              för nästa år förmodligen kommer att ställa ett mindre rationaliseringskrav
              på högskolesektorn än det vi ser i år.
            </seg>
            <seg n="9c9cca42">
              Men, som sagt, jag tycker ändå att det här systemet är rimligt.
              Att jag skryter med att regeringen tillför kvalitetspengar beror
              på att basalternativet är att man bara hade fått rationaliseringskravet.
            </seg>
            <seg n="bdab50fb">
              Peter Hultqvist frågar vad jag ger för råd och vad jag har för
              synpunkter att lämna till Högskolan Dalarna och andra högskolor.
              Ja, det är förstås att man genom att jobba stenhårt med lokalplanering,
              med att se över de administrativa rutinerna, datasystem och annat,
              kan rationalisera så att alla onödiga kostnader pressas, så att
              vi i allra största utsträckning kan freda utbildningsanslaget.
              Det är nämligen ett bekymmer att lärartätheten på många håll är
              för låg. Den bör inte minska ytterligare, enligt min uppfattning,
              snarare höjas.
            </seg>
            <seg n="9aba1250">
              Jag vill tro, på samma sätt som Socialdemokraterna uppenbarligen
              tror på det, att det finns en rationaliseringspotential, och den
              ska vi ta till vara för studenternas bästa.
            </seg>
          </u>
          <note type="speaker" n="cfd6d524">
            Anf. 44 PETER HULTQVIST (s):
          </note>
          <u who="peter_hultqvist_61d2a3" xml:id="i-cf6951b92203f93b-3" n="d01d605a">
            <seg n="5998809c">
              Herr talman! Min utgångspunkt är kanske inte de tekniska systemen
              utan det praktiska utfallet. Då är det så att ni har lovat en
              kvalitetsförstärkning. Ni har gjort ett stort nummer av det. Men
              det blir inte så. Det är det som är kärnan i hela den här debatten,
              och det är det som diskuteras ute på högskolor och universitet.
            </seg>
            <seg n="ef8b2280">
              Man talar om kvalitetssatsning, men det blev inte så. Det blev
              fortsatta rationaliseringar, och det blev neddragningar i stället.
              Då återkommer man till frågan: Hur ska ni nå trovärdighet när
              det gäller den här kvalitetssatsningen?
            </seg>
            <seg n="c3da0acc">
              Jag har nog rätt rejäl erfarenhet, kanske till och med större
              än Lars Leijonborg, av rationaliseringar i offentlig verksamhet
              i praktiken. Då kan jag ge ett gott råd, om man nu har en särskild
              politisk ambition på något område. Rikta pengarna och säg: De
              här får inte användas till någonting annat! De här får inte gå
              in i den allmänna potten!
            </seg>
            <seg n="7170c88d">
              Den förra s-regeringen gjorde, exempelvis med Wärnerssonpengarna,
              en riktad satsning på förskolan. De pengarna fick inte användas
              till annat än fler lärare, fler förskollärare, mer personal. På
              det sättet fick man också ut en effekt, och då åts de inte upp
              av rationaliseringar. Det kan alltså vara ett gott råd. Så kan
              man jobba också i en kommun eller ett landsting, och så jobbar
              man många gånger i privata företag. Då kan man klara både rationaliseringar
              och den politiska effekt man är ute efter.
            </seg>
            <seg n="c29621eb">
              Regeringens system och tänk på det här området är lite för valhänta
              och lite för grunda för att fungera i praktiken.
            </seg>
            <seg n="bb9a3f70">
              Som läget är nu uppfattas det som att regeringen jag har pratat
              med rätt många inom högskoleväsendet lever lite i en egen värld.
              Man bottnar inte i deras verklighet. Man pratar om kvalitetsförstärkning,
              men det är någonting annat som faller ut i verkligheten. Det är
              klart att det då blir en förtroendeklyfta.
            </seg>
            <seg n="28f018a7">
              Man har jobbat med lokaler, data, administration och rationaliseringar
              de senaste 13 åren. Det här är liksom ingenting som har kommit
              upp nu. Det här jobbar man ständigt med på Högskolan Dalarna och
              på andra högskolor runt om i statsförvaltningen.
            </seg>
            <seg n="873caeb2">
              Men du har gett ett besked om att ditt råd är: Jobba med de frågorna!
              Men det löser inte problemet. Ni har talat om kvalitetsförstärkning.
              Det blir inte så.
            </seg>
            <seg n="2b49e584">
              Sedan tycker jag att det är intressant att du i ditt svar, i
              det första inlägget, hänvisar till en utredning om forskning och
              kvalitet som nyligen presenterats. I den förordar man en väsentlig
              höjning av satsningen på varje student. Varje student kostar i
              dag i snitt 36 000. Utredningen föreslår 55 000. På Högskolan
              Dalarna skulle det innebära, om man genomför det här, ett tillskott
              på ungefär 50 miljoner kronor. Det skulle vara ett rejält tillskott.
              Eftersom ministern hänvisar till den här utredningen i svaret
              är min fundering: Kan man förvänta sig en satsning i den här storleksordningen
              i framtiden?
            </seg>
            <seg n="90a6fd5a">
              Frågorna kring kvalitetsförstärkningen på högskolan hopar sig.
              Det är uppenbart att det inte är någon kvalitetsförstärkning.
              Ska man beskriva det positivt kan man säga att det möjligen är
              en delfinansiering av kostnadsökningen. Och då kanske det vore
              bättre om man i budgeten specificerade det hela som en delfinansiering
              av kostnadsökningen i stället för som en kvalitetsförstärkning.
              Det kanske inte låter så glamoröst, men det är ändå en positiv
              skrivning. Det är en betydligt mer positiv skrivning än att säga
              att regeringen i praktiken ålägger högskolan besparingar.
            </seg>
          </u>
          <note type="speaker" n="ac77828c">
            Anf. 45 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-18" n="6c3361da">
            <seg n="a0bf9933">
              Herr talman! Det blev ingen kvalitetssatsning, säger Peter Hultqvist.
              Då säger han också att man nu ska upphöra med det som Högskolan
              Dalarna framgångsrikt har hållit på med i 13 år. Varför det? Varför
              har man gjort sin sista lokalöversyn? Varför har man gjort sin
              sista utredning om hur personalorganisationen kan användas effektivare
              och hur olika stödaktiviteter kan rationaliseras?
            </seg>
            <seg n="e5ce7d2b">
              Jag har stor tilltro till enheterna lärosätena. Jag tror att
              den här verksamheten kommer att gå vidare som den har gjort under
              många år, och då kommer det att visa sig att de extra medel som
              tillförs kan gå till undervisningens kvalitet.
            </seg>
            <seg n="eed2feb1">
              Peter Hultqvist nämner Wärnerssonpengarna. De är ju en oerhört
              bra illustration av hur svårt det är att från centralt håll i
              statsmakterna bestämma hur en lokal verksamhet ska bedrivas. Jag
              är övertygad om att Peter Hultqvist under sina många år som kommunalråd
              har utvecklat en betydande skicklighet i att utnyttja statsbidrag
              så att bidragsbeviljande myndigheter får vad de vill ha och de
              besked som de vill ha. Men kommunen gör ändå de prioriteringar
              som kommunen vill göra.
            </seg>
            <seg n="b32c9b5a">
              Väljer man att mycket kraftigt detaljstyra från centralt håll
              rycker man undan en viktig del av den högskolepolitik som jag
              faktiskt tror att vi är överens om, nämligen att man ska försöka
              decentralisera och väldigt mycket lita till den kompetens som
              finns på varje lärosäte.
            </seg>
            <seg n="60a8d172">
              Jag har ju till stor del gjort det som Peter Hultqvist efterlyser.
              Jag låter den socialdemokratiska modellen för pris- och löneavräkning
              ligga fast. Jag tillför extra medel, och jag har mycket klart
              offentligt uttalat att min förhoppning är att detta inte ska leda
              till att man förslappas i sitt effektiviseringsarbete, utan prioriterar
              undervisningens kvalitet.
            </seg>
            <seg n="aa5a8095">
              De reaktioner jag har mött är de här: Under många socialdemokratiska
              år fick vi bara rationaliseringskraven och krav på att ta emot
              fler studenter. Nu har ni avbrutit platsexpansionen, och ni tillför
              extra kvalitetsmedel. Det är en mycket bra riktningsangivelse.
            </seg>
            <seg n="f64bda3b">
              Min bild är att man ute på lärosätena har sympati för att prioritera
              kvalitet framför kvantitet. Efter en stunds resonemang har man
              också förståelse för att det inte är möjligt att gentemot skattebetalarna
              hävda att högskolan ska vara helt undantagen från rationaliseringsarbetet.
            </seg>
          </u>
          <note type="speaker" n="27307dba">
            Anf. 46 PETER HULTQVIST (s):
          </note>
          <u who="peter_hultqvist_61d2a3" xml:id="i-cf6951b92203f93b-4" n="d01d605a">
            <seg n="2942dca8">
              Herr talman! Jag sitter inte i styrelsen för Högskolan Dalarna
              och jag har inte något operativt ansvar för den, men jag kan ändå
              säga att de ständigt jobbar med lokalutredningar, administration
              och de här frågorna. Jag har talat med hela ledningen om de här
              frågorna. Man genomför inte sådana här förändringar från en dag
              till en annan. Det är ganska långa cykler för sådant här.
            </seg>
            <seg n="329c039e">
              I praktiken blir det så att det ni säger är att kvalitetsförstärkning
              möjligen, med en positiv skrivning, är delfinansiering av kostnadsökningar.
              Där hamnar man i det reella. Så ser situationen ut på många högskolor
              i Sverige. Det är inte något speciellt för Högskolan Dalarna.
            </seg>
            <seg n="7cd3785e">
              När det gäller Wärnerssonpengar, förskolepengar och min eventuella
              skicklighet att hantera sådant här är det ju intressant att statsrådet
              har uppfattningen att jag besitter en sådan. Det mest intressanta
              är att de enbart kunde används för personalinsatser. Inom personalgruppen
              går det naturligtvis att göra mycket. Man kan välja var man vill
              sätta in resurserna. Den förra regeringen garanterade att de pengarna
              hade effekt på kvaliteten. Det var viktigt. Man visste att man
              fick ut något av dem. Mitt tips till dig var att ni, om ni nu
              talar om kvalitetssatsning, måste lägga något i botten på regelsystemet
              så att det blir så, annars blir det en trovärdighetsfråga.
            </seg>
            <seg n="fb85bfe3">
              Den förra regeringens politik gav faktiskt platsexpansionen möjlighet
              att balansera även rationaliseringskraven och göra det i två led.
              Man fick ett ekonomiskt tillskott som man kunde hantera i sammanhanget.
              Det som skilde den förra regeringen från er var också att man
              inte talade om kvalitetsförstärkning, men om man hade gjort det
              hade man samtidigt instrumentet för att leva upp till det. Det
              har inte ni. Det är bristen i er politik.
            </seg>
          </u>
          <note type="speaker" n="8d1cb5fc">
            Anf. 47 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-19" n="6c3361da">
            <seg n="2302b0ff">
              Herr talman! Det är ju en mycket etablerad sanning i högskolevärlden
              att antalet studenter expanderade under många långa socialdemokratiska
              år, men anslaget per student drogs ned. Det ledde till att kvaliteten
              sjönk. Det är den utvecklingen vi nu försöker bryta.
            </seg>
            <seg n="89abd3d1">
              Jag inser att man kan tro, om man har en stark tro på centralplanering,
              att vi här från Helsingfors i varje läge kan avgöra vad som är
              bäst för Högskolan Dalarna. Jag tror att det på längre sikt är
              bra att mycket beslutsmakt ligger på varje lärosäte. Därför vill
              jag inte gå längre i styrning än vad jag redan har gjort, nämligen
              att uttala att syftet med detta är att rationaliseringsverksamheten
              ska pågå men undervisningens kvalitet ska hävdas och förhoppningsvis
              höjas.
            </seg>
            <seg n="0c76dece">
              Jag tackar för den här debatten. Jag har ju tillfälle att alldeles
              strax fortsätta att föra den med en partikamrat till Peter Hultqvist
              som har väckt en interpellation med ett näraliggande innehåll.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="962310f7">
            8 § Svar på interpellation 2007/08:114 om regeringens utlovade
            kvalitetssatsningar på högskolan
          </note>
          <note type="speaker" n="c11c0aa6">
            Anf. 48 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-20" n="6c3361da">
            <seg n="31bd182d">
              Herr talman! Mikael Damberg har frågat mig vilka åtgärder jag
              avser att vidta för att den så kallade kvalitetssatsningen på
              högskolan ska uppfattas som trovärdig och även i praktiken ha
              ett reellt innehåll.
            </seg>
            <seg n="ff72d45c">
              Regeringens övergripande politik för högskoleområdet är att åstadkomma
              högsta möjliga kvalitet för utbildning och forskning. Lärosätena
              måste kunna erbjuda utbildning och forskning som står sig väl
              i den internationella konkurrensen. Det är en förutsättning för
              Sveriges långsiktiga konkurrenskraft.
            </seg>
            <seg n="47dc3509">
              Regeringen har redan vidtagit åtgärder genom dels en kvalitetssatsning
              i form av höjda ersättningsnivåer, dels resurser till universitet
              och högskolor för forskning utöver vad som följer av 2005 års
              forskningsproposition. Kvalitetssatsningen för utbildning på grundnivå
              och avancerad nivå för 2007 och 2008 uppgår till totalt närmare
              500 miljoner kronor, och de ytterligare resurserna till forskning
              för samma år uppgår också till närmare 600 miljoner kronor. Ytterligare
              minst 400 miljoner kronor har aviserats för 2009. För utbildningar
              med den lägsta ersättningsnivån humaniora, samhällsvetenskap,
              juridik och teologi innebär satsningen en resursförstärkning med
              närmare 10 procent.
            </seg>
            <seg n="d32c870b">
              Att anslagens pris- och löneuppräkning görs så att all offentlig
              verksamhet underkastas ett effektivitetskrav gäller sedan lång
              tid tillbaka. Det nuvarande systemet, inklusive uttag av ett produktivitetsavdrag,
              genomfördes från och med 1997 av en socialdemokratisk regering.
              Det bygger på produktivitetsutvecklingen i den privata tjänstesektorn.
              Att högskoleområdet skulle undantas från varje krav på ett kontinuerligt
              effektivitetsarbete ter sig svårmotiverat.
            </seg>
            <seg n="e47d78d3">
              Kvaliteten har under de senaste åren fått stå tillbaka till följd
              av den alltför snabbt genomförda utbyggnaden, vilket har medfört
              negativa konsekvenser, vilket regeringen nu vidtar åtgärder för
              att komma till rätta med. Regeringens uppfattning är att dagens
              situation motiverar att högskolan tillförs särskilda kvalitetsmedel.
            </seg>
            <seg n="73bb2660">
              I budgetpropositionen för 2008 föreslås anslagsförändringar som
              innebär både neddragningar och tillskott. Sänkningarna beror till
              största delen på att så kallade tomma platser dras in. Eftersom
              de flesta lärosätena inte har kunnat utnyttja sina tilldelade
              resurser råder en situation där de står inför att återbetala medel
              till staten. Regeringens förslag är att en del av dessa medel
              i stället får användas för kvalitetssatsningar. Det är således
              för flertalet högskolor inte fråga om någon reell besparing.
            </seg>
            <seg n="420d673c">
              Regeringens politik i detta avseende är helt i överensstämmelse
              med alliansens besked före valet att kvalitet ska prioriteras
              framför kvantitet i högskolan. Detta innebär dock självfallet
              inte annat än att det i framtiden kan finnas behov av att öka
              antalet platser i högskolan.
            </seg>
          </u>
          <note type="speaker" n="e6f64b77">
            Anf. 49 MIKAEL DAMBERG (s):
          </note>
          <u who="mikael_damberg_22ef9e" xml:id="i-de4372c30c7bdb2f-0" n="981eb696" next="i-4c7c528b42cc4066-0">
            <seg n="1c089da2">
              Herr talman! Den här interpellationen handlar ju i princip om
              samma sak som Peter Hultqvists interpellation, nämligen att regeringens
              löften om stora kvalitetssatsningar på högskolan i själva verket
              ofta har blivit till en besparing ute på universitet och högskolor.
            </seg>
            <seg n="6aaa6c70">
              Jag noterar att Lars Leijonborg i slutet av interpellationssvaret
              säger att regeringens politik i detta avseende är helt i överensstämmelse
              med alliansens besked före valet.
            </seg>
            <seg n="168c2652">
              Man kan fundera på om det bara är vi socialdemokrater som har
              lyckats notera en diskrepans mellan vad som sades före valet och
              vad som händer efter valet. Är vi ensamma om att fundera över
              den frågan?
            </seg>
            <seg n="48aabee1">
              Jag ska läsa några rader ur den interpellation jag har skrivit.
              Det har nämligen blivit ganska starka reaktioner på regeringens
              senaste budgetproposition.
            </seg>
            <seg n="65aebc50">
              Så här säger några: Regeringens påstådda satsningar på kvalitet
              inom högre utbildning och forskning är bara tomma ord, säger Christoph
              Bargholtz, ordförande för Sveriges universitetslärarförbund.
            </seg>
          </u>
          <note n="e503893c">
            Nytt citat:
          </note>
          <u who="mikael_damberg_22ef9e" xml:id="i-4c7c528b42cc4066-0" n="981eb696" prev="i-de4372c30c7bdb2f-0">
            <seg n="6fd2186c">
              Det går inte att fiffla med kvaliteten. Det är långsiktighet
              som krävs, inte kreativ bokföring, kommenterar Elin Rosenberg,
              ordförande för Sveriges Förenade Studentkårer (SFS).
            </seg>
            <seg n="c72c90f3">
              Om vi ser det från den totala universitetssynpunkten så blir
              det att staten äter upp på ett håll och så får vi bidrag ungefär
              för att täcka vad man äter upp, säger Göran Bexell, rektor vid
              Lunds universitet.
            </seg>
            <seg n="2dd195cc">
              Kåre Bremer, rektor vid Helsingforss universitet, har kallat
              budgetförslaget utomordentligt snålt och Agneta Stark, vice ordförande
              i Sveriges universitets- och högskoleförbund har uttalat att budgetförslaget
              innefattar väldigt lite pengar.
            </seg>
            <seg n="f93bbaa6">
              Med anledning av dessa reaktioner vill jag fråga: Ser regeringen
              inte denna verklighet? Du kommenterade tidigare i debatten att
              du har mött en stor förståelse i Högskoleverket för era argument.
              Har ministern aldrig hört dessa synpunkter? Har man inte sett
              att det egentligen är så att många högskolor och universitet känner
              sig ganska lurade på de kvalitetssatsningar som utlovades före
              valet? Inte minst Lars Leijonborg själv var en av dem som skulle
              gå i bräschen för en nysatsning på universitet, högskolor och
              forskning. Nu skulle vi ta det stora språnget in i framtiden.
              När man nu räknar på det blev det inga satsningar. Nu blev det
              besparingar.
            </seg>
            <seg n="68f9fedb">
              Detta går lite igen i den forskningspolitiska debatten. Jag vet
              att Lars Leijonborg själv var ute när det gäller forskningspolitiken
              och sade att detta i princip var den största satsningen som någonsin
              hade gjorts på forskning av en svensk regering. Sedan kommer SCB
              någon vecka senare med siffror som visar att forskningsanslaget
              de facto minskar i Sverige.
            </seg>
            <seg n="bd700e18">
              Det finns en väldigt stor skillnad på vad som sägs och vad som
              görs, och det är det som universitet och högskolor faktiskt börjar
              märka.
            </seg>
            <seg n="9e9b5af5">
              I regeringens senaste proposition föreslår man först en besparing
              på 200 miljoner kronor på högskolan. Man minskar antalet platser
              och drar in 200 miljoner kronor. Sedan lägger man tillbaka dessa
              200 miljoner kronor plus 40 miljoner kronor så att det blir 240
              miljoner kronor i en så kallad kvalitetssatsning. Men 40 miljoner
              kronor i det totala universitetssystemet är väldigt lite pengar,
              särskilt som man dessutom sparar 20 miljoner på ett annat ställe
              och ger universitet och högskolor nya arbetsuppgifter. Det blir
              inga nya pengar. Det är bara tricksande med samma pengar som förut.
            </seg>
          </u>
          <note n="e503893c">
            Nytt citat:
          </note>
          <note n="e503893c">
            Nytt citat:
          </note>
          <note type="speaker" n="c477b304">
            Anf. 50 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-21" n="6c3361da">
            <seg n="c37ec714">
              Herr talman! Detta är en viktig diskussion. Så långt är jag glad
              att Mikael Damberg har ställt interpellationen. Det är väldigt
              bra att vi resonerar om hur Sverige ska få högskolor och universitet
              av mycket hög klass.
            </seg>
            <seg n="58617e46">
              Jag var i går på ministerråd i Bryssel, och vi diskuterade just
              modernisering av universitet. Från alla håll talar man nu om hur
              man ska söka både forskningsmedel och grundutbildningsmedel i
              konkurrens. I vissa länder talar man om elituniversitet. Man talar
              mycket om utvärdering. Man talar om mer autonoma universitet och
              så vidare. Det är viktigt för Sverige att vi har hög kvalitet
              inom högskolan.
            </seg>
            <seg n="ac1e5992">
              Mikael Damberg menar, och han läser också upp citat från en del
              aktörer, att regeringen inte gör tillräckligt för att öka kvaliteten.
              Tillräckligt är ett dragspelsartat ord. Det är klart att vi skulle
              kunna göra mer. Men vår tröst är att vi i varje fall gör mer än
              den gamla regeringen gjorde.
            </seg>
            <seg n="717d2702">
              De citat som fanns före valet från företrädare för högskolorna
              riktade mot den socialdemokratiska regeringen var ännu mer högljudda
              än de citat som Mikael Damberg har hittat nu.
            </seg>
            <seg n="43dd7d7e">
              Frågan om platsexpansion är viktig i sammanhanget. Ni prioriterade
              under många år under en period med vårt stöd att öka antalet platser.
              Men ni förmådde inte få fram de resurser som skulle ha krävts
              för att de nya platserna skulle ha haft samma undervisningsintensitet
              som de befintliga. Därmed var det en vitt spridd uppfattning att
              kvaliteten urgröptes. Det är en betydande skillnad att våga stå
              för det. För närvarande expanderar vi inte högskolan. Vi tycker
              att kvalitetsproblemen är så stora. Därför satsar vi nu på kvalitet.
            </seg>
            <seg n="fbfe3263">
              Jag har noterat i er motion att ni fortfarande talar om platsexpansion.
              Då hör det till saken att det för närvarande finns många tomma
              platser i högskolan. Jag är lite förvånad över att Socialdemokraterna
              ändå talar om behov av en platsexpansion. Det är för närvarande
              i storleksordningen 20 000 tomma platser. Vi drar in ett antal
              av dem. Det innebär också ett besked till högskolan om att detta
              inte behöver utföras utan att dessa pengar kan användas till annat.
              Pengarna dras inte in, utan de ligger så att säga kvar på högskolan
              och får användas till kvalitet. Det är en signal som har noterats
              ute i högskolevärlden, och man ser en tydlig kursomläggning. Därför
              tycker jag att vi har på fötterna när vi beskriver detta som en
              kvalitetssatsning.
            </seg>
            <seg n="3c20cbb4">
              Vi kan möjligen återkomma till forskningen i andra debatter.
              Men det handlar delvis om en definitionsfråga. Statistiska centralbyrån
              definierar en del saker som vi, och jag tror faktiskt även den
              förra regeringen, menar är forskning som någonting annat. Till
              exempel menar man att en stor del av forskarutbildningen inte
              kan definieras som forskning. Där har vi en annan uppfattning.
              De uppgifter som jag har redovisat om forskningssatsningar är
              korrekta.
            </seg>
          </u>
          <note type="speaker" n="fb30586e">
            Anf. 51 MIKAEL DAMBERG (s):
          </note>
          <u who="mikael_damberg_22ef9e" xml:id="i-e454e43974e572a6-0" n="981eb696">
            <seg n="56e994ce">
              Herr talman! Högskoleministern gör en del omskrivningar igen
              om att man inte gör tillräckligt. Men universitet och högskolor
              ser snarare att det blir minus, till exempel i Dalarna. När man
              räknar på detta blir det inte plus utan minus. Jag tror att man
              också måste våga säga det, annars luras man eller försöker på
              något sätt framstå som att man inte förstår den verklighet som
              finns på våra universitet och högskolor.
            </seg>
            <seg n="3790d0f5">
              Lars Leijonborg säger sig göra mer än den gamla regeringen. Det
              hjälper inte mycket nu när man tittar på de budgetförslag som
              finns i riksdagen nu och de vägval som vi gör här och nu.
            </seg>
            <seg n="542b9ae4">
              Det finns ett problem när regeringen inte verkar se att kostnadsexplosionerna
              i högskolan inte ens möts av de små så kallade kvalitetssatsningar
              som regeringen gör. Detta måste man ta på allvar och inse och
              erkänna, annars har man inte förstått någonting av kvalitetsdiskussionen
              i högskolan.
            </seg>
            <seg n="fcbc6890">
              När det gäller platsexpansionen tror jag att Lars Leijonborg
              ska vara lite försiktig och kanske ta den här diskussionen med
              inte minst högskolekanslern som sade följande i Universitetsläraren
              för en tid sedan:
            </seg>
            <seg n="90f1157b">
              Det vore naivt, att göra det väldigt enkelt för sig, att tro
              att den situation som vi har i dag har att göra med expansionen,
              med att vi har så många regionala högskolor.
            </seg>
            <seg n="73cac984">
              Varje plats som vi tillförde högskolesystemet var fullt ut finansierad.
              I dag tillför vi också fler platser. Det är inte som du säger
              att vi har stoppat expansionen av högskolan. Ni drar ned på antalet
              platser på högskolan. Varför säger du inte det, Lars Leijonborg?
              Skäms du för att du som högskoleminister faktiskt står för att
              dra ned på antalet platser nu när söktrycket ökar? Det är en annan
              diskussion som vi kommer att ha om någon vecka om hur söktrycket
              utvecklas. Jag kan bara konstatera här och nu att det råder allvarlig
              brist på yrkesverksamma människor i för Sverige viktiga branscher.
              Det handlar om läkare, tandläkare och andra vårdutbildade där
              det är en allvarlig bristsituation och där Sverige skulle kunna
              göra mer just nu. I vårt budgetalternativ föreslår vi en utbyggnad
              för att komma till rätta med bristsituationen och ge fler möjligheter
              att studera. Det är någonting som är viktigt för Sverige.
            </seg>
            <seg n="3c5d0b05">
              När det gäller kvalitet handlar det faktiskt om att prioritera
              resurser. Det finns inte en enda krona i regeringens kvalitetssatsning
              som inte återfinns i vårt budgetalternativ. Men därutöver föreslår
              vi socialdemokrater att universitets- och forskningssektorn får
              3 miljarder kronor mer än regeringen föreslår i resurser för att
              utveckla verksamheten under de närmaste tre åren. Det är ganska
              mycket pengar.
            </seg>
            <seg n="5a8558e6">
              Hur kan det komma sig att högskoleministern inte har dessa pengar?
              Kan det ha att göra med att man har valt att föreslå ett avskaffande
              av förmögenhetsskatten som kostar någonstans mellan 6 och 7 miljarder
              kronor?
            </seg>
            <seg n="747d8618">
              Jag skulle vilja avsluta mitt första inlägg med att ställa en
              fråga till ministern: Hur tänkte du i regeringen när du valde
              att hellre lägga nästan 7 miljarder kronor på att avskaffa förmögenhetsskatten
              i Sverige än att göra de kvalitetssatsningar som du lovade både
              högskolesektorn och forskningssektorn före valet? Var ligger prioriteringen
              i det? Stärker det Sverige inför framtiden?
            </seg>
          </u>
          <note type="speaker" n="aa241eff">
            Anf. 52 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-22" n="6c3361da">
            <seg n="dec9dbaa">
              Herr talman! Ja, definitivt. Jag var partiledare när de här prioriteringarna
              gjordes och delade dem i allra högsta grad både före valet i Göran
              Hägglunds vardagsrum i Bankeryd och efter valet när vi förhandlade
              till exempel vårpropositionen i år. Jag är övertygad om att både
              jobbskatteavdraget, som vi har finansierat bland annat med de
              besparingar som har diskuterats tidigare här i dag, och avskaffandet
              av förmögenhetskatten i högsta grad stärker Sveriges konkurrenskraft
              och skapar jobb och välfärd i vårt land i stället för i andra
              länder. Förmögenhetsskatten innebär att med pengar skapade i Sverige
              blir det välfärd och jobb i andra länder. Det är en effekt av
              förmögenhetsskatten som jag tycker är beklaglig. Därför tycker
              jag att det är mycket bra att den nu avskaffas. Det finns för
              övrigt åtskilliga socialdemokrater som delar min uppfattning därvidlag.
            </seg>
            <seg n="fc548548">
              När det gäller platsexpansionen var det intressant att när Mikael
              Damberg tog exempel på arbeten där det nu saknas folk nämner han
              just de två områden där vi inte har avbrutit platsexpansionen.
              Efter valet har det tillkommit både läkarutbildningsplatser och
              tandläkarutbildningsplatser. I övrigt på arbetsmarknaden är det
              inte bland de akademiskt utbildade som de stora bristerna finns.
              De stora bristerna finns på helt andra yrkesområden.
            </seg>
            <seg n="9b8f82cc">
              Det har skett en liten ökning av söktrycket jag kan som sagt
              återkomma om diskussionen om söktrycket. Det tycker jag på sätt
              och vis är positivt. För ett land är det på längre sikt av vikt
              att många människor vill söka sig till akademiska utbildningar.
              Men den platsexpansion som ni ägnar er åt har delvis varit ett
              sätt att dölja arbetslöshet. Människor läste kurs efter kurs efter
              kurs bara för att de inte fick något jobb. Nu har vi sett till
              att de får jobb. Då föredrar de det i stället för att ta kurs
              på kurs på kurs.
            </seg>
            <seg n="76aab17c">
              När man fingranskar siffrorna visar det sig att det inte är någon
              större nedgång av intresset från unga människor att söka sig till
              akademiska utbildningar, utan den stora förändring som skett är
              att de som redan har läst inte väljer att förlänga sin utbildning.
              Då finns det väl mycket som talar för att det är vad de helst
              önskar. De önskar sig hellre ett jobb än att bara läsa ytterligare
              kurser.
            </seg>
            <seg n="635efb44">
              Jag tycker att vi gör det vi har lovat. Vi satsar på kvaliteten
              och satsar ytterligare forskningsmedel utöver vad ni hade i er
              budget. Med det system som vi har nu med val i september och regeringstillträde
              i början av oktober är det i praktiken så att den tillträdande
              regeringen får tillgång till det budgetförslag som den avgående
              regeringen har jobbat fram. Därför kan vi på god grund påstå att
              hade ni regerat hade det för i varje fall 2007 tillförts varken
              de kvalitetspengar som gäller för i år eller den forskningssatsning
              som också kom.
            </seg>
          </u>
          <note type="speaker" n="a527de16">
            Anf. 53 MIKAEL DAMBERG (s):
          </note>
          <u who="mikael_damberg_22ef9e" xml:id="i-e454e43974e572a6-1" n="981eb696">
            <seg n="4e1c59f8">
              Herr talman! Jag blir lite orolig när högskoleministern fortsätter
              med att säga att han tycker att de gör vad de lovar. Han kan vara
              väldigt ensam om att ha den uppfattningen. Det är inte bara vi
              i oppositionen som har en annan uppfattning. Jag citerade här
              tidigare ett antal tunga aktörer på högskoleområdet som tycker
              att regeringens påstådda satsningar på kvalitet inom högre utbildning
              och forskning bara är tomma ord så enligt Universitetslärarförbundet.
              SFS kallar det för tricksande med siffror. Från de stora universiteten
              säger man att staten ger med ena handen och tar med andra handen.
              Det är inte vilka aktörer som helst som säger detta och som är
              kritiska mot att regeringen inte lever upp till sina löften.
            </seg>
            <seg n="2e500597">
              Då är mitt besked här att vi socialdemokrater satsar på universitets-
              och högskolesektorn och forskningssektorn 3 miljarder mer än regeringen
              under tre år framöver. Då måste jag ställa frågan: Vad är det
              som har föranlett er att göra den här prioriteringen? För politik
              handlar om prioriteringar, och då hyllar högskoleministern avskaffandet
              av fastighetsskatten men har ingenting att säga till universitetsrektorerna
              som känner sig blåsta på sina pengar för kvalitet. Det är ganska
              anmärkningsvärt.
            </seg>
            <seg n="e2752104">
              Jag hade hoppats att högskoleministern skulle stå här i kammaren
              och säga: Jag ska försöka slåss för mer pengar till universitet,
              högskolor och forskning framöver, för det är viktigt för Sveriges
              utvecklingsmöjligheter. I stället säger han: Jag är mest stolt
              över att sänka fastighetsskatten. Även om det inte blev så mycket
              pengar till universiteten och högskolorna är jag ändå stolt. Relaterat
              till vad Socialdemokraterna kanske skulle ha gjort om de hade
              fått fortsätta regera är det kanske bättre.
            </seg>
            <seg n="2b69e22c">
              Nu talar vi här och nu om vilka satsningar vi måste göra för
              att stärka Sverige som kunskapsnation. Jag blir orolig när jag
              hör högskoleministern tala på det här sättet.
            </seg>
          </u>
          <note type="speaker" n="49c094e0">
            Anf. 54 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-23" n="6c3361da">
            <seg n="1fadc61e">
              Herr talman! Det är ett vanligt trick i politiken att man slår
              ihop flera år. När Mikael Damberg talar om 3 miljarder är det,
              vad jag förstår, en ackumulerad summa. Om jag använder samma teknik
              men nöjer mig med att tala om två år och tala om beslutade eller
              föreslagna pengar i budgetpropositionen kan jag säga att vi tillför
              ungefär ½ miljard. I den summan inkluderar jag en summa som även
              den förra regeringen hade planerat för 2007. Lägger jag allt samman
              blir det ungefär ½ miljard.
            </seg>
            <seg n="6c6d2d0c">
              Jag tycker inte att det är en struntsumma. Den ska jämföras med
              de ungefär 20 miljarder som högskoleanslagen uppgår till. Det
              är ändå en hygglig kvalitetssatsning, tycker jag. Jag hoppas kunna
              fullfölja den.
            </seg>
            <seg n="c467a9f5">
              Nu ska jag helt öppet säga att inför 2009 kommer vi naturligtvis
              att ha en avvägning om hur mycket vi satsar i nya forskningsmedel
              och hur mycket vi tillför i kvalitet på högskolan. Min bild är,
              och jag kan hänvisa till den kunskapsuppbyggnad som sker inom
              regeringens globaliseringsråd, att man i många länder runt om
              i världen menar att kvalitet i både högre utbildning och forskning
              är så avgörande att det bör leda till resursförstärkningar. Det
              är min uppfattning personligen, men det är också regeringens uppfattning,
              att de här områdena är så viktiga att det är rimligt att satsa
              också nya resurser på dem.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="088a0043">
            9 § Svar på interpellation 2007/08:119 om funktionshindrade elevers
            ekonomiska möjligheter att studera
          </note>
          <note type="speaker" n="9e8b83a9">
            Anf. 55 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-24" n="6c3361da">
            <seg n="70f27b7d">
              Herr talman! Helene Petersson i Stockaryd har frågat mig varför
              jag inte snabbt löser frågan om de ekonomiska villkoren för studerande
              med funktionshinder vid folkhögskola. Vidare har hon frågat mig
              hur jag avser att gå vidare med de kommande svaren på de myndighetsuppdrag
              som har lämnats till Centrala studiestödsnämnden (CSN) respektive
              Socialstyrelsens institut för särskilt utbildningsstöd (Sisus).
              Slutligen har hon frågat mig vilka åtgärder jag avser att vidta
              för att motverka landstingens och kommunernas mer återhållsamma
              inställning till att bevilja stöd för personer med funktionshinder
              som vill studera på folkhögskola.
            </seg>
            <seg n="160bb29e">
              Den 1 januari 2007 infördes, efter beslut av riksdagen våren
              2006, en samordningsbestämmelse mellan studiemedelssystemet och
              sjuk- och aktivitetsersättningen. Bestämmelsen innebär att det
              inte är möjligt att under en och samma tidsperiod få både studiemedel
              och sjuk- eller aktivitetsersättning. Samordningsbestämmelser
              är principiellt viktiga för att samhällets trygghetssystem ska
              fungera väl. Dessa bestämmelser ska säkerställa att ersättningar
              från två olika trygghetssystem inte lämnas samtidigt för samma
              ändamål. Bestämmelserna är lika för alla och alltså inte riktade
              mot någon särskild grupp i samhället.
            </seg>
            <seg n="44af9d89">
              Regeringen är angelägen om att de samhällsstöd som lämnas utgår
              för rätt ändamål. Studiemedel är avsett att lämnas för reguljära
              studier medan sjuk- och aktivitetsersättning lämnas för aktiviteter
              av rehabiliteringskaraktär. Sjuk- och aktivitetsersättning kan
              således inte lämnas för reguljära studier, med undantag av aktivitetsersättning
              som kan lämnas för förlängd skolgång inom grundskolan eller gymnasieskolan.
            </seg>
            <seg n="805dc28f">
              Regeringen vidtog i slutet av maj 2007 vissa åtgärder med anledning
              av de uppmärksammade konsekvenser som samordningsbestämmelsen
              mellan studiemedelssystemet och sjuk- och aktivitetsersättningen
              har medfört. Regeringen har bland annat gett Sisus i uppdrag att
              se över hur de särskilda statsbidrag, avsedda för stöd till studerande
              med funktionshinder, som fördelas till folkhögskolor används.
              Vidare har CSN fått i uppdrag att se över vilka utbildningar vid
              folkhögskola som riktar sig till personer med funktionshinder
              som fortsättningsvis ska ge rätt till studiestöd. Uppdragen ska
              redovisas den 3 december 2007.
            </seg>
            <seg n="44afd658">
              Jag vill poängtera att uppdragen inte syftar till att myndigheterna
              ska komma in med förslag till nya finansieringslösningar för studerande
              med funktionshinder vid folkhögskola. Uppdraget till Sisus syftar
              till att ge regeringen en tydligare bild av hur de särskilda statsbidrag
              som fördelas till folkhögskolor för att täcka merkostnader för
              insatser för deltagare med funktionshinder används. Uppdraget
              till CSN syftar till att göra gränsdragningen tydlig mellan de
              reguljära utbildningarna vid folkhögskola som ger rätt till studiemedel
              respektive den verksamhet vid folkhögskola som i stället kan ge
              rätt till sjuk- eller aktivitetsersättning. I dag är denna gränsdragning
              otydlig.
            </seg>
            <seg n="aa7a088e">
              Personer som har sjuk- eller aktivitetsersättning har möjlighet
              att söka andra former av stöd, till exempel bostadstillägg och
              handikappersättning. Sjuk- och aktivitetsersättning i kombination
              med bostadstillägg är tänkt att täcka en persons levnadsomkostnader.
            </seg>
            <seg n="314c17e6">
              Mitt svar på Helene Peterssons första fråga är att de ekonomiska
              stöd som i dag kan lämnas till studerande med funktionshinder
              på folkhögskola enligt min mening ger rimliga förutsättningar
              att bedriva studier.
            </seg>
            <seg n="80cdf8fb">
              Svaret på den andra frågan är att jag i dag inte kan redogöra
              för den fortsatta beredningen av de redovisningar som ska komma
              in från CSN respektive Sisus i början av nästa månad. Som jag
              tidigare sagt är dock inte avsikten med uppdragen att myndigheterna
              ska komma in med förslag till hur studerande med funktionshinder
              ska finansiera sina studier.
            </seg>
            <seg n="16daefe4">
              Vad gäller Helene Peterssons sista fråga vill jag poängtera att
              kommunerna och landstingen har ett långtgående ansvar för personer
              med funktionshinder och att detta ansvar inte förändras av det
              faktum att personen bedriver studier på folkhögskola. Det finns
              dock en problematik som gäller gränsdragningen mellan anpassningskurser
              som folkhögskolorna erbjuder och landstingens ansvar för den kursverksamhet
              som rör rehabilitering. Sisus har ansvar för att följa hur den
              frågan utvecklas och hålla regeringen informerad.
            </seg>
            <seg n="a04a1ae5">
              Jag vill slutligen tillägga att regeringen har aviserat sin avsikt
              att tillsätta en studiesocial utredning med uppdrag att se över
              samspelet mellan trygghetssystemen och studiestödssystemet.
            </seg>
            <seg n="7da65f33">
              Anf. 56 HELENE PETERSSON i Stockaryd (s):
            </seg>
            <seg n="12cfb370">
              Herr talman! Jag vill tacka ministern för svaret.
            </seg>
            <seg n="4415f15b">
              Det är snart tio månader sedan vi debatterade denna fråga senast.
              Då hade både ministern och jag blivit medvetna om vilka konsekvenser
              det beslut hade fått som en enig riksdag hade fattat utifrån en
              proposition från den socialdemokratiska regeringen. Det är en
              proposition som vi i grunden alla tycker är bra. Det är bra att
              det finns ett samordningssystem som gör att ersättningar inte
              kan utgå från två olika system samtidigt, men det får stora konsekvenser
              för en liten grupp funktionshindrade som studerar på folkhögskolor.
            </seg>
            <seg n="94a94656">
              Ministern lovade då att relativt snabbt gå igenom frågan. Det
              är oacceptabelt att omöjliggöra studier för denna grupp. Vi måste
              hitta en lösning som innebär att denna, förmodligen för både den
              förra och den nya regeringen, oönskade effekt av förslaget undanröjs.
              Detta är ministerns egna ord från debatten den 30 januari. Det
              lät hoppfullt, men tiden har gått. Eleverna har vid varje nytt
              ansökningstillfälle inför varje termin undrat: Blir det någon
              förändring? Inför höstterminen och nu inför ytterligare en vårtermin
              är svaret till dem fortfarande: Nej, tyvärr, det har inte kommit
              något förslag från regeringen än. Och nu börjar jag tvivla på
              att det någonsin kommer något.
            </seg>
            <seg n="d98a0716">
              Allt är ju relativt, men med relativt snabbt menar jag nog något
              annat än vad ministern menade i debatten. I svaret i dag hör jag
              att regeringen i slutet av maj i år gav ett uppdrag till Sisus
              och CSN som ska redovisas den 3 december. Jag tycker att det är
              en ganska lång tid från det att problemet uppdagades till beslutet
              från regeringen om uppdraget och uppdragets utförande. Ett år
              har snart gått sedan problemet uppmärksammades. Och när jag sedan
              ser i ministerns svar att uppdraget inte alls går ut på att försöka
              hitta en finansieringslösning för funktionshindrades möjlighet
              att studera utan att dra gränser mellan utbildning och verksamhet
              och hur folkhögskolorna använder sina statsbidrag blir jag än
              mer fundersam. Det kanske är bättre att ministern säger rent ut
              att det inte blir någon ekonomisk förbättring för dessa elever.
              Jag kan inte tolka ministerns svar på annat sätt.
            </seg>
            <seg n="b8605d57">
              Kanske kan till och med uppdraget leda till att färre får möjlighet
              att studera med aktivitetsersättning på folkhögskola. På en folkhögskola
              är alla kurser studier med olika program och med olika innehåll.
              Vissa elever behöver kanske till en början bara en struktur i
              tillvaron, tydliga regler och vuxna som finns tillgängliga hela
              tiden och som kan bekräfta. Men det ger en självkänsla för eleverna
              att läsa på folkhögskola. Det är just detta som folkhögskolorna
              är så bra på, att fånga eleverna just där de befinner sig. Och
              det måste få ta tid. Förlängd studietid med tre till fem år är
              inte ovanligt för personer med förvärvade hjärnskador eller andra
              funktionshinder.
            </seg>
            <seg n="08d203b3">
              Inte nog med att jobben går de funktionshindrade förbi, får de
              inte möjlighet till studier försvåras möjligheterna ännu mer.
              Jag trodde faktiskt att ministern hade en högre ambition att försöka
              lösa detta, men nu tvivlar jag. Jag märker att det inte är så.
            </seg>
          </u>
          <note type="speaker" n="c8726025">
            Anf. 57 Statsrådet LARS LEIJONBORG (fp):
          </note>
          <u who="unknown" xml:id="i-75d451da45ef20dd-0" n="6c3361da">
            <seg n="f0191c3b">
              Herr talman! Helene Peterssons grundläggande åsikt på slutet
              är vi överens om. Den verksamhet som finns på folkhögskolor är
              i många fall väl anpassad till funktionshindrades behov. Det ger
              en livskvalitetshöjning och möjligheter för framtiden för de här
              individerna att få delta i den här utbildningen, så det bör vara
              möjligt.
            </seg>
            <seg n="c689ef47">
              Helene Petersson säger att det inte låter som om statsrådet tänker
              lösa den här frågan. Då är det lite komplicerat, nämligen att
              det finns ett antal instanser i vårt samhälle som har givits i
              uppdrag att lösa bitar av denna problematik. Kommunerna har sitt
              ansvar enligt LSS. Det kan handla om personlig assistent, om transporter
              fram och tillbaka och transporter vid utflykter under studietiden.
              Landstingen har sina rehabiliteringskurser som jag nämner i svaret.
            </seg>
            <seg n="b2c6a009">
              Folkhögskolorna har särskilda pengar för den kostnadsökning som
              blir för de här kurserna. Folkhögskolorna hävdar att de har rätt
              att ta ut en särskild avgift. Det är ingen hemlighet att det i
              vårt uppdrag till Sisus låg en farhåga för att dessa avgifter
              ibland sattes väl högt.
            </seg>
            <seg n="6e3bbc63">
              Vidare har vi socialförsäkringssystemet som ger det som numera
              kallas för sjuk- och aktivitetsersättning, och vi har studiemedelssystemet.
            </seg>
            <seg n="4dd85b23">
              Att få alla dessa pusselbitar att passa ihop så att en enskild
              handikappad ung människa får en meningsfull tillvaro visar sig
              i praktiken inte vara så lätt. Men jag tycker att Helene Petersson
              och jag som rikspolitiker har rätt att sätta en viss press på
              de här aktörerna: Ni har fått direktiv, ni har fått ekonomiska
              resurser. Detta bör också fungera i vardagen utan att det sker
              på det sätt som skedde tidigare, nämligen att en och samma individ
              får bidrag från två olika kassor, vilket aldrig var meningen egentligen.
              Jag vill och kan inte lösa detta problem genom en bidragshöjning.
              Denna grupp går inte att identifiera på det sättet.
            </seg>
            <seg n="7b64580f">
              Man kan naturligtvis riva upp det beslut som den socialdemokratiska
              regeringen föreslog riksdagen våren 2006, men det tycker ingen
              av oss är en bra lösning. Jag tror ändå att vi, i huvudsak i alla
              fall, med befintliga medel kan lösa dessa ungdomars situation
              på ett bra sätt.
            </seg>
            <seg n="d770a39d">
              Det finns uppenbarligen fortfarande friktioner i systemet, men
              jag hoppas ändå att efter att jag i maj skickade signalen till
              dessa myndigheter att aktörerna måste lösa detta så ska det ge
              effekt. Jag ser med stort intresse fram emot vad de ska återrapportera
              om några veckor.
            </seg>
          </u>
          <note n="e28fcf73">
            Anf. 58 HELENE PETERSSON i Stockaryd (s):
          </note>
          <u who="unknown" xml:id="i-91c1e1c0305e0124-0" n="6c3361da">
            <seg n="2cfc7c1f">
              Herr talman! Ministern säger: Jag vill inte lösa det genom bidrag.
              Men jag betvivlar att ministern verkligen har ambitionen att lösa
              det över huvud taget. Det är många aktörer. Vi diskuterade det
              förra gången också. Hur kan vi sätta press på detta? Det gäller
              att ändå se en samordning för det.
            </seg>
            <seg n="ead3e80d">
              I de kontakter som jag har haft med ganska många folkhögskolor
              får jag signalerna att eleverna lever på marginalen. Ministern
              säger att folkhögskolorna tar ut för mycket pengar. Jag tror inte
              det. Jag är rätt medveten om att de inte gör det. Detta är en
              verksamhet som kostar ganska mycket. För en liten grupp elever
              ska det kanske få kosta. Det bör få kosta dessa pengar.
            </seg>
            <seg n="e3986139">
              Faktum är att ansökningarna har minskat. Många elever har avbrutit
              sina kurser på grund av att de inte har fått ekonomin att gå ihop.
              Många av eleverna har heller inte föräldrar som kan stötta ekonomiskt.
              Men på en skola har föräldrarna till 70 procent av de elever som
              går en specialkurs för funktionshindrade lovat att gå in med ekonomiskt
              stöd till sina vuxna barn för att de ska kunna fullfölja sina
              vuxenstudier. Övriga 30 procent lever hela tiden i oro för om
              de kan fortsätta eller inte. De lever på hoppet att en lösning
              ska komma, herr minister. Både skolans personal och elevernas
              gode män letar för fullt efter stipendier för att kunna fortsätta.
            </seg>
            <seg n="3513b401">
              Är det meningen att föräldrarna ska stå för kostnaden för vuxna
              elever bara för att de har ett funktionshinder? Vi hade diskussionen
              förut om hur andra vuxna elever kan dryga ut sina inkomster från
              studiestödet genom att arbeta. Detta är en grupp, herr minister,
              som inte kan ta extra arbete på McDonalds på kvällarna eller vad
              som helst.
            </seg>
            <seg n="9c94e063">
              Är det meningen att personal och gode män ska använda sin tid
              till att söka stipendier åt en vuxenutbildning som borde vara
              en rättighet för alla och att eleverna inte ska kunna tillgodogöra
              sig sina studier på grund av den oro de känner? Jag tycker inte
              det.
            </seg>
            <seg n="7b935bbd">
              Jag vet hur vuxenutbildningen i övrigt har behandlats av alliansregeringen,
              men jag trodde att ministern och regeringen hade lite större ambitioner
              för denna grupp som har så svårt att ta sig in på arbetsmarknaden.
            </seg>
            <seg n="ec2bd256">
              Vad gäller kommunernas och landstingens betalningsansvar svarar
              ministern att de har ett långtgående ansvar. Det är rätt. Men
              folkhögskolorna har märkt att det finns en minskad betalningsvilja
              både när det behandlingsinstanser i anslutning till studierna,
              personlig assistans och stöd till korttidsvistelse och rekreation.
            </seg>
            <seg n="b4b36842">
              Den senare delen drivs som ett komplement till studierna på folkhögskolorna.
              De är speciellt anpassade till att ta emot funktionshindrade elever.
              Eleverna känner en trygghet i att komma tillbaka till eller vara
              kvar på den plats de är. Det är självklart att en stor del av
              skolans inkomster kommer från denna del. Men det kanske är just
              det som får skolan att gå runt. Minskar inkomsterna också på detta
              plan är frågan om de klarar av att hålla i de specialutbildningar
              som de i dag har.
            </seg>
          </u>
          <note type="speaker" n="3b8f30c3">
            Anf. 59 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-25" n="6c3361da">
            <seg n="f7102152">
              Herr talman! Det kommer att vara något lättare för mig att föra
              detta samtal om tre veckor när jag har fått underlaget från Sisus
              och CSN.
            </seg>
            <seg n="5d20aeba">
              Det är naturligtvis så att om en individ får två bidrag och det
              ena dras in så blir det en försämring. Det måste den socialdemokratiska
              regeringen som föreslog detta ha insett. I någon mening måste
              det ha varit själva avsikten: Vi har tänkt ut nivåer som vi menar
              att människor ska kunna leva på, och de bidragen beviljas, men
              om individer får två bidrag samtidigt är det inte rätt. Att detta
              leder till att man får minst en tusenlapp mindre per månad är
              ju en försämring. Det måste ha varit avsikten.
            </seg>
            <seg n="09d37801">
              Vi är överens om att det inte bör få den effekten att handikappade
              människor i åldern 1520 år inte får en meningsfull sysselsättning.
              Mitt svar är att vi i vårt samhälle byggt upp ett antal system
              för att det inte ska behöva bli fallet. Vi har Sisus och ett särskilt
              statsbidrag till folkhögskolor just för att ordna undervisning
              för handikappade elever. Vi har kommunernas ansvar för sina handikappade
              invånare. Sveriges kommuner går för närvarande mycket bra ekonomiskt.
              De har ekonomiska möjligheter att ställa upp för sina mest behövande
              invånare.
            </seg>
            <seg n="76e48a76">
              Därför varken kan eller vill jag utlova ett nytt statligt bidragssystem.
              Det var just det som den socialdemokratiska regeringen ville komma
              bort från, att en och samma individ får två bidrag samtidigt.
              Detta måste gå att lösa inom de ramar vi har satt upp.
            </seg>
            <seg n="2d67880c">
              Dock ska jag inte föregripa rapporterna som jag ska få. Det är
              möjligt att de har identifierat att det finns behov som för närvarande
              inte kan täckas och att vi då behöver ta något nytt initiativ.
              Jag kan inte förutsäga det. För dagen kan jag inte göra annat
              än att påminna om andra parters ansvar. Vi känner ett medansvar
              för detta, och vi vill lösa det. Om det krävs ett regeringsinitiativ
              för att lösa detta så ska vi naturligtvis ta det. Underlag till
              ett sådant eventuellt initiativ får vi när de berörda ämbetsverken
              kommer in med sina rapporter i början av nästa månad.
            </seg>
            <seg n="7c04f79b">
              Anf. 60 HELENE PETERSSON i Stockaryd (s):
            </seg>
            <seg n="1f3bd0d8">
              Herr talman! Jag började med att säga att det är en bra proposition.
              Det är bra att man inte kan plocka ut från olika system. Men vi
              var medvetna om detta när det trädde i kraft, och vi såg konsekvenserna.
              Både ministern, vi från Socialdemokraterna och många ute i landet
              fick förfrågan: Hur löser vi detta?
            </seg>
            <seg n="9f2a6513">
              Saker är till för att lösas. Jag anser att detta är en sak som
              man faktiskt borde kunna ta tag i ganska snabbt. Det rör en liten
              grupp. Därmed är det inte sagt att man ska riva upp hela propositionen
              och hela systemet och börja om från början. Jag tror att detta
              går att lösa oerhört enkelt. Det går att definiera gruppen, det
              går att definiera den grupp som har aktivitetsersättning i dag.
              Får man aktivitetsersättning och har inlett studier får man det
              som en extra ersättning, som en stimulans, som en morot.
            </seg>
            <seg n="85308a87">
              Man kan lösa det genom att titta på folkhögskolornas ekonomi
              och tillskjuta mer pengar. Men jag har inte sett att det finns
              några ambitioner åt det hållet heller från ministerns sida.
            </seg>
            <seg n="09bd36d8">
              Vilka påtryckningar kan man göra på kommunerna så att de verkligen
              fullföljer sitt uppdrag med assistans, behandlingsinsatser och
              möjlighet till korttidsvistelse, rehabilitering och rekreation?
            </seg>
            <seg n="eb6eb9a4">
              Men det är ministerns ansvar. Det är alliansregeringen som sitter
              i den ansvariga positionen i dag. Hade vi haft möjligheten hade
              vi tagit tag i frågan. Ministern tar tag i den genom att skicka
              ut ett par uppdrag som kommer tillbaka den 3 december. Frågan
              är: Ska vi ha en ny interpellationsdebatt eller kan ministern
              redovisa detta för riksdagen på något annat sätt? Frågan måste
              lösas, herr talman. Det är en liten grupp som far väldigt illa.
            </seg>
          </u>
          <note type="speaker" n="5f7416dc">
            Anf. 61 Statsrådet LARS LEIJONBORG (fp):
          </note>
          <u who="unknown" xml:id="i-65dea48c44973f04-26" n="6c3361da">
            <seg n="9f3878f6">
              Herr talman! Det vi båda fick klart för oss för ungefär ett år
              sedan var att det tidigare har fungerat så att en liten grupp
              människor fick både förtidspension och studiemedel. De här dubbla
              bidragen användes till att betala relativt höga avgifter för utbildning.
              När det ena bidraget föll bort minskade möjligheterna att efterfråga
              den här utbildningen.
            </seg>
            <seg n="6ddf6852">
              Om jag skulle föregripa det som kommer om ett par veckor är det
              min tro att lösningen inte ligger i att öka bidragen till de här
              individerna. Den svenska modellen är ju snarare att se till att
              utbildning är kostnadsfri, att se till att utbildning inte kostar
              mer än att man kan efterfråga den med den, som man sade förr,
              förtidspension som man har rätt till. Jag för gärna den här dialogen
              vidare, antingen på mitt initiativ eller på Helene Peterssons
              initiativ, men min gissning är att lösningen i första hand bör
              vara att de aktörer i dagens samhälle som har ansvaret ser till
              att detta löses på ett sådant sätt att dessa utsatta människor
              får ett bra liv. Och om det visar sig att denna utbildning medför
              sådana kostnader att man med dagens system inte kan finansiera
              den är det snarare den situationen man får analysera. Jag tror
              inte på att vi ska återinföra dubbla bidrag eller höjda bidrag
              till individerna. Det är snarare kostnaderna som kan sänkas i
              så fall.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="eb9b868c">
            10 § Svar på interpellation 2007/08:44 om uppmuntran att teckna
            kollektivavtal
          </note>
          <note type="speaker" n="7d95a205">
            Anf. 62 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-27" n="6c3361da">
            <seg n="4bbb8c73">
              Herr talman! Luciano Astudillo har frågat mig vilka åtgärder
              jag avser att vidta för att uppmuntra fler företag att teckna
              kollektivavtal.
            </seg>
            <seg n="ed936c45">
              Jag ser det som självklart att svenska företag ska ha skäliga
              villkor för sina anställda och att de följer gällande lagstiftning.
              Här spelar arbetsmarknadens parter en viktig roll. Ett instrument
              som står till parternas förfogande är rätten att vidta stridsåtgärder.
            </seg>
            <seg n="726225f6">
              Frågan om huruvida kollektivavtal ska tecknas är en angelägenhet
              för arbetsmarknadens parter. Jag avser därför inte att vidta några
              särskilda åtgärder för att uppmuntra fler företag att teckna kollektivavtal.
            </seg>
          </u>
          <note type="speaker" n="6cb1a426">
            Anf. 63 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-0" n="967be520">
            <seg n="f04160b8">
              Herr talman! Ett så oengagerat svar en lite trött minister som
              inte orkar stå upp för den svenska modellen och kollektivavtalen!
              Bakgrunden till den här interpellationen, som Littorin inte ens
              tar upp i sitt svar, är strejken mot Videomix Syd på som pågick
              i nästa två månader och som avslutades förra veckan. Det var ungdomar
              som inte syntes i medierna som krävde rättvisa löner och bra villkor.
            </seg>
            <seg n="7a3e77ae">
              Jag undrade vad det egentligen var som pågick där. Det var inget
              lämmeltåg av borgerliga riksdagsledamöter som åkte dit för att
              stödja arbetsgivaren. Det var ingen arbetsgivarorganisation som
              stod upp för kollektivavtalsmodellen och sade att det nog var
              bäst att ägaren Kent Olsson ställde upp på de krav som finns om
              försäkringar och sjysta villkor, bland annat ob-tillägg. Och det
              var nästan inga nationella medier som satte fokus på de här unga
              människornas kamp.
            </seg>
            <seg n="32204500">
              Varför så tyst? Varför ingen uppståndelse? Varför inga arga tillrop
              och krav på proportionalitet? Jo, för det passade inte in i den
              bild som de borgerliga försöker skapa av fackföreningsrörelsen,
              bilden av pampar som bara jäklas med småföretag. Det passade helt
              enkelt inte in i den bilden.
            </seg>
            <seg n="251bf2d3">
              Videomix Syds ägare Kent Olsson äger 18 butiker i södra Sverige
              och omsätter 114 miljoner kronor. Han gjorde en vinst på 13,5
              miljoner kronor förra året. Han vägrade teckna kollektivavtal.
              Han tyckte att han hade en bra deal. I stället för ob hade han
              ett bonussystem, och det var helt oklart vilka försäkringar som
              fanns för de anställda. När väl den här bonusen hade skiftat karaktär
              för tredje året i rad och som av en ren slump blev det mindre
              bonus för varje år som gick fick en tjej nog. Det var en av 240
              anställda, för det var väldigt få i Videomix Syd som var med i
              facket. Hon ringde facket och frågade: Vad har vi egentligen för
              rättigheter som ungdomar på den här arbetsplatsen? Då sade facket:
              Samla ihop ett litet gäng så berättar vi om vad ni har för rättigheter
              och vilka krav man får ställa. Flera ungdomar valde vid sittande
              möte att gå med i facket, för de förstod att de inte fick de krav
              tillgodosedda som alla anställda i Sverige har rätt att ställa
              på en arbetsgivare. De fick inte ob som de har rätt att kräva.
              De fick inte sjysta villkor.
            </seg>
            <seg n="80574f4e">
              Det var till och med en del timanställda som, trots den här förhöjda
              avgiften och trots att de bara jobbade ett par timmar i veckan,
              valde att i en solidarisk handling gå med i facket, trots att
              det kostade dem väldigt mycket, för att kräva att arbetsgivaren
              ställde upp på kollektivavtal. Många vågade inte. Andra hade inte
              ens råd. I två månader pågick den här striden, och arbetsgivaren
              gjorde allt han kunde för att undvika att teckna kollektivavtal.
              Tycker Littorin det är bra att arbetsgivaren Kent Olsson har krupit
              till korset? Försvarar han fackföreningsrörelsens rätt? Och på
              vilket sätt vill han stärka facket så att sådana här konflikter
              inte ska behöva pågå två månader och så att unga människor ska
              ha de sjysta villkor, ob-tillägg och försäkringar, som de rimligtvis
              har rätt att kräva även om de jobbar på Videomix Syd?
            </seg>
          </u>
          <note type="speaker" n="d316d609">
            Anf. 64 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-3" n="908ba29d">
            <seg n="cf01a5e2">
              Herr talman! Denna interpellation, som tar upp uppmuntran att
              teckna kollektivavtal, har fått ett väldigt kort svar. Det finns
              kanske orsaker till det, jag vet inte. Det får väl arbetsmarknadsministern
              så småningom möjlighet att utveckla. Jag vill lite grann följa
              upp Luciano Astudillos resonemang och efterfråga arbetsmarknadsministerns
              engagemang och aktivitet på den här punkten. Om man anser att
              den svenska modellen är viktig och riktig, och det gör ju faktiskt
              arbetsmarknadsministern emellanåt i en del debatter här i kammaren
              och kanske även på andra ställen, vad vet jag, är det inte orimligt
              att tänka sig att man agerar. Om man nu är den högste politiskt
              ansvarige i det här landet är det inte orimligt att man gör något,
              att man faktiskt har en åsikt och att den åsikten tar sig uttryck
              i något slags praktiskt politik. Det är inget orimligt krav på
              den högste politiskt ansvarige i det här landet.
            </seg>
            <seg n="bca325d3">
              Nu är det ju faktiskt så att arbetsmarknadsministern gör saker
              och tycker saker ibland. Men då är det alltid mot fackföreningarna,
              mot konflikträtten. När vi pratar om salladsbarer säger arbetsmarknadsministern
              att det är ett exempel på fackligt övervåld. Man ifrågasätter
              vad som gjordes. Arbetsmarknadsministern har kolleger i alliansen
              som kallar facket för maffia. Då syns man, då hörs man och då
              ifrågasätter man. Men om man nu är för den här modellen, och för
              avtal, skulle det väl också vara positivt om man sade det någon
              gång. Då kan man ju faktiskt som politiker agera på olika sätt.
              Man kan naturligtvis agera genom att lägga fram förslag till förändrad
              lagstiftning som utökar fackets konfliktmöjligheter, som stärker
              det lokala fackets möjlighet att arbeta på arbetsplatser där man
              inte är välkommen, stärker fackets möjlighet till inträde på arbetsplatser.
            </seg>
            <seg n="bc0f9b4d">
              Det går ju att agera politiskt lagstiftningsvägen. Det är ett
              sätt, men man kan också som politiker agera opinionsbildande.
              Om man företräder ett visst samhällsengagemang eller har vissa
              uppfattningar om i vilken riktning samhället ska gå kan man eller
              man inte bara kan, man har ett ansvar att som minister agera opinionsbildande,
              ställa sig upp och stå i fronten och vara med de medlemmar som
              råkar illa ut. Man ska ställa upp för de medlemmarna, gå ut i
              tidningarna, stödja dem, besöka dem när de står som blockadvakter
              utanför och dunka dem lite i ryggen och säga: Jag stöder den svenska
              modellen. Ni står upp för den. Ni är frontkämpar för den politik
              som jag står för.
            </seg>
            <seg n="6c5adbbb">
              Det är ett sätt att agera som politiker och inte bara att släpas
              efter i någon sorts tystnad där man passivt åser vad som händer
              utan något som helst engagemang eller intresse.
            </seg>
            <seg n="510f796f">
              På båda de här punkterna finns det alltså anledning för arbetsmarknadsministern
              att nu ta denna debatt som intäkt för att diskutera vad vi kan
              göra för att stärka det lokala fackets möjlighet att arbeta med
              arbetsgivare som inte vill teckna kollektivavtal och samarbeta
              om den svenska modellen. Det kan man göra lagstiftningsvägen.
            </seg>
            <seg n="d53e93b4">
              Kommer vi att få se arbetsmarknadsministern agera aktivt och
              opinionsbildande i enlighet med de politiska principer som han
              åtminstone ibland företräder här inne?
            </seg>
          </u>
          <note type="speaker" n="a032fd83">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-28" n="6c3361da">
            <seg n="2c302c23">
              Herr talman! Under den gångna veckan fick jag min hundrade interpellation.
              Det tänker vi fira på departementet nästa fredag den 23 november
              kl. 13.30 med tårta och kaffe. Jag vill passa på att inbjuda mina
              medinterpellanter att delta i denna kaffestund. Det kan vara trevligt
              att träffas och fira detta tillsammans! Det kan också bli trevligt
              för dem som hjälper mig med interpellationssvaren att få träffa
              er lite grann. Ni är, jag menar det på fullt allvar, väldigt välkomna!
              Hör av er till mig eller till min assistent så ordnar vi det!
            </seg>
            <seg n="5b004224">
              När det gäller sakfrågan blir jag anklagad av Luciano Astudillo
              och Patrik Björck för att vara oengagerad i fråga om den svenska
              modellen och konfliktreglerna. Jag är ledsen, men ni måste väl
              vara de enda två i Sverige som tycker detta! Efter det att Luciano
              Astudillo skrev denna interpellation hade vi en partistämma i
              Moderaterna. Jag gjorde 25 intervjuer varav en stor i LO-Tidningen
              där jag just förklarade och försvarade på precis det sätt som
              Patrik Björck och Luciano Astudillo efterlyser.
            </seg>
            <seg n="f78f499f">
              Jag har gjort två och ett halvt tusen intervjuer sedan tillträdet,
              och rätt många av dem har handlat om salladsbaren, Smålandsstenar
              och andra konflikter där jag klart och tydligt har gjort klart
              att det faktiskt är en legitim modell vi har. Jag har sagt nej
              till lagstadgade proportionalitetsregler och annat som skulle
              inskränka den svenska modellen. Det som dessutom har hänt efter
              att interpellationen kom är att det den 5 november, tror jag att
              det var, faktiskt slöts ett kollektivavtal mellan Videomix och
              facket.
            </seg>
            <seg n="60ff261b">
              Jag bara konstaterar därmed att den svenska modellen återigen
              har fungerat och levererat på det sätt som efterlyses i interpellationen.
              Jag kan naturligtvis ta Patrik Björck på orden en gång till och
              säga: Ja, detta var naturligtvis en konflikt som sköttes enligt
              alla de lagar och regler som gäller, och resultatet blev uppenbarligen
              att vi fick ett kollektivavtal.
            </seg>
            <seg n="2270940f">
              Med all respekt: Det finns väl möjligen andra frågeställningar
              som vi kan trumma upp lite större konflikter om!
            </seg>
          </u>
          <note type="speaker" n="e58c1fb8">
            Anf. 66 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-1" n="967be520">
            <seg n="07f9318c">
              Herr talman! Tack för inbjudan, ministern! Jag har ett förslag.
              Jag föreslår att Littorin bjuder dit Petra, 21 år, Jenny, 24 år,
              Johan, 22 år och Frida, 24 år. De är fyra av de unga medlemmar
              i Handels som jag träffade och som tog strid mot detta företag
              för att få sjysta villkor som rimligt ob-tillägg och försäkringar
              som alla andra har rätt till.
            </seg>
            <seg n="9e903e63">
              Bjud in dem och fira den svenska modellen och hur bra den är
              för unga människor när de går in på arbetsmarknaden tillsammans
              med dem! Just denna typ av jobb är ju väldigt viktiga som första
              jobb in på arbetsmarknaden. Det är också viktigt att ungdomar
              får en bra bild av hur det fungerar och får sjysta villkor. Vi
              kommer att ha en debatt om ungdomars villkor på arbetsmarknaden
              senare.
            </seg>
            <seg n="da367e79">
              Jag tycker att Petra, Jenny, Johan och Frida är värda en enorm
              eloge. De har varit modiga. De har varit solidariska. De har tagit
              strid inte bara för sig själva utan för 240 anställda på ett jätteföretag
              och för många andra som kommer att bli anställda där i framtiden.
              De har tagit strid för att värna sjysta villkor och för att man
              ska ha ett ob-tillägg och inte ett bonussystem som innebär att
              man är osäker på vad man får för utfall när månaden är slut och
              som dessutom beror på väder. Det är klart att det i en sådan verksamhet
              som den som Videomix bedriver hyrs mycket filmer om det regnar
              mycket. Regnar det inte alls, ja, då åker vi till playan i stället!
            </seg>
            <seg n="4a2ec8d6">
              Dessutom, och det är väl den ingången Littorin oftast har haft,
              är det så att kollektivavtalet också uppbär någon sorts konkurrensneutralitet.
              Det Kent Olsson gjorde var att utnyttja att han hade sämre villkor
              än videobutikerna bredvid som tecknat kollektivavtal och som körde
              sjyst och betalade det man ska betala utifrån det kollektivavtal
              som gäller på Handels.
            </seg>
            <seg n="07e0379e">
              Patrik Björck har all anledning att fråga var Littorin fanns,
              för här hade vi en arbetsgivare som spelade ett lite märkligt
              spel. Det första han gjorde var att han gav en närvaropremie.
              Alltså betalade han mer till dem som arbetade under strejkperioden.
              Han hotade under perioden som denna strid pågick med att han sannolikt
              var tvungen att säga upp 20 procent av de anställda. Kom ihåg:
              Företaget gick med 13 ½ miljoner i vinst bara förra året!
            </seg>
            <seg n="187415bb">
              När han väl förstod att det loppet var kört föreslog han att
              man skulle teckna ett kollektivavtal med Teaterförbundet. Jag
              vet inte om det var någon pajaskonst i det, men när man väl granskar
              Teaterförbundets avtal ser man att ob-tilläggen där ligger på
              en mycket lägre nivå än inom Handels. Alltså handlar det om pengar,
              cash. Det var det som det handlade om.
            </seg>
            <seg n="39ade16e">
              Patrik har alltså all anledning att efterfråga lite mer engagemang,
              lite mer känsla och passion, för den kamp som Petra, Jenny, Johan
              och Frida förde under två månader.
            </seg>
            <seg n="939890f2">
              Så, herr arbetsmarknadsminister, skicka en tårta ned till Kristianstad
              och gratulera dem!
            </seg>
          </u>
          <note type="speaker" n="0c1e3052">
            Anf. 67 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-4" n="908ba29d">
            <seg n="c9fbce7f">
              Herr talman! Tack för inbjudan, ministern! Jag vågar inte svara
              på rak arm hur jag gör med den. Jag var på läkarundersökning i
              onsdags morse och jag har tagit lite prover och sådant. Vi får
              väl se vad de säger om jag vågar äta tårta efter det!
            </seg>
            <seg n="c2085077">
              Tillbaka till frågan! Emellanåt kan det nästan låta som att vi
              skulle ha samma uppfattning när det gäller konflikträtt, kollektivavtal
              och den svenska modellen. Vad vi efterfrågar är att den insikten,
              eller den kunskapen, skulle göras mer trovärdig. Jag föreslog
              vissa åtgärder som arbetsmarknadsministern skulle kunna vidta.
            </seg>
            <seg n="8223b769">
              Uppenbarligen finns det möjligheter att stärka de lokala och
              fackliga parternas möjlighet att hantera detta. Det finns uppenbart
              ett sådant behov, kan man säga, eftersom detta uppstår gång på
              gång. Ta en diskussion om detta det skulle vara intressant att
              höra. Som sagt kan man även finnas med där ute när det händer
              och inte bara när man går emot de fackliga organisationerna.
            </seg>
            <seg n="343624ea">
              Sedan var det faktiskt en del till här, herr talman, som skapar
              lite spänningar eller dimridåer i denna fråga. Det handlar om
              att ett antal av de borgerliga ledamöterna från de här talarstolarna
              i Sveriges riksdag har uttryckt mycket förklenande omdömen om
              svensk fackföreningsrörelse. Här har medlemmar i alliansen kallat
              svensk fackföreningsrörelse för maffia, kriminella och så vidare.
            </seg>
            <seg n="2bd3d23f">
              Jag skulle vilja att arbetsmarknadsministern gjorde sig omaket
              att svara på frågan vad arbetsmarknadsministern anser om den typen
              av yttranden från riksdagsledamöter som ingår i regeringsunderlaget
              när man uttalar sig om maffia och kriminella metoder från svensk
              fackföreningsrörelse.
            </seg>
          </u>
          <note type="speaker" n="813afedc">
            Anf. 68 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-29" n="6c3361da">
            <seg n="dd16651c">
              Herr talman! Jag kommer inte att lägga mig i pågående konflikter
              på arbetsmarknaden av väldigt många skäl. Jag litar till att den
              här modellen levererar, vilket den ju också gjorde i det aktuella
              fallet.
            </seg>
            <seg n="e4d45436">
              Jag konstaterar samtidigt att det finns krav från alla parter
              på utökade maktmedel, lagstiftning och vad det nu kan vara, och
              jag säger nej vid varje tillfälle åt både den ena och den andra
              parten.
            </seg>
            <seg n="48c08e6b">
              I stället konstaterar jag med stor glädje att vi ser ut att gå
              till ett läge där parterna kommer att sätta sig ned i förhandlingar
              om ett nytt huvudavtal. Det tycker jag är jättebra. Väldigt många
              av de upplevda problem som man ser och som man refererar till
              i debatten är ju sådana som man faktiskt skulle kunna sätta sig
              ned och lösa i ett nytt huvudavtal.
            </seg>
            <seg n="2ffbe511">
              Kommer parterna det har jag också varit tydlig med tillbaka och
              säger att en del i ett paket i en överenskommelse också innefattar
              att man gemensamt skulle önska ändrad lagstiftning i en eller
              annan riktning, då är jag beredd att titta på det, under förutsättning
              att det inte försämrar arbetsmarknadens funktionssätt eller vältrar
              över kostnader på skattebetalarna.
            </seg>
            <seg n="ad27767c">
              Men det är naturligtvis alldeles för tidigt för att säga när
              det här kommer i gång, vad det kommer att leda till, om man kommer
              att lyckas och så. Jag har full respekt för att det är en mycket
              komplicerad förhandling som står för dörren.
            </seg>
            <seg n="0ddf1c2c">
              Det är min grundinställning.
            </seg>
            <seg n="96da3d8e">
              I alla sådana här typer av debatter och diskussioner förekommer
              överord, och det förekommer olika typer av begrepp som jag känner
              mig väldigt främmande inför. Jag har all respekt för parternas
              roll i den svenska modellen. Den är oerhört central. Jag litar
              till att parterna, oavsett om det är arbetsgivarnas eller arbetstagarnas
              organisationer, kommer att göra sitt yttersta för att ta hand
              om och vårda den svenska modellen, som har tjänat det här landet
              väl. Jag har sagt vid upprepade tillfällen vad jag tycker om resultatet,
              till exempel när det gäller antalet strejkdagar eller konflikterna
              på svensk arbetsmarknad.
            </seg>
            <seg n="38776a78">
              Det är klart den ena parten eller den andra parten har säkert
              synpunkter på vad den andra parten eller den ena parten gör. Det
              förefaller inte onaturligt, liksom att man tycker att det är fel,
              obalanser eller vad det nu kan vara. Det tycker jag att man ska,
              så långt det någonsin går, försöka just hantera inom ramen för
              diskussionen om ett nytt huvudavtal och se om man kan hitta samtalsformer
              som bygger ytterligare på förtroende. Det gör ju den här modellen
              i grunden. Det tycker jag också är bra. Det är min huvudingång
              i detta.
            </seg>
            <seg n="db6cad53">
              Det jag säger därmed är naturligtvis detta: Det är inte problematiskt
              att fackföreningar eller arbetsgivarorganisationer företräder
              sina medlemmars intressen absolut inte. Det är en självklarhet,
              liksom att de ibland, och inte bara ibland, står i konflikt med
              motpartens argumentation och motpartens intressen. Det är alldeles
              självklart att det är så.
            </seg>
            <seg n="6dc6c78e">
              Däremot har jag också sagt att jag tycker att det är ett långt
              större problem att LO har ett organiserat och institutionaliserat
              samarbete med landets största riksdagsparti. Det är ett oerhört
              mycket större problem, särskilt för mig som borgerlig företrädare
              för den svenska modellen, därför att varje gång jag argumenterar
              till exempel mot lagstiftade proportionalitetsregler så får jag
              höra: Ja, men det är naturligtvis så att det finns ett politiskt
              alterior motive , som det brukar heta, bakom detta.
            </seg>
            <seg n="74437107">
              Samma sorts misstänksamhet mot den alliansen finns som jag vet
              att Patrik Björck så gärna tar upp när det gäller mitt engagemang
              för den svenska modellen.
            </seg>
            <seg n="503d11b0">
              Det är precis den här typen av balansering vi måste göra. Jag
              ska försöka se till att parterna gör det de ska själva och utan
              att jag lägger mig i så hiskeligt mycket för att få dem att komma
              överens om hur de själva ska hantera sina egna inbördes relationer.
              Det kommer inte att ske med hot om lagstiftning utan precis tvärtom,
              nämligen en väldigt tydlig markering av att någon lagstiftning,
              si det blir det inte.
            </seg>
          </u>
          <note type="speaker" n="09b65098">
            Anf. 69 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-2" n="967be520">
            <seg n="535c8faf">
              Herr talman! Jag vill tacka för den diskussion jag har haft med
              arbetsmarknadsministern.
            </seg>
            <seg n="b9dd7855">
              Men det är klart att man blir misstänksam. Littorin var ute och
              kommenterade salladsbaren. Han var ute och kommenterade striden
              med Plymouthbröderna. Men han sade inte ett ord om Petras, Jennys,
              Johans och Fridas kamp för sjysta villkor på Videomix Syd. Inte
              ens här i debatten har han nämnt vare sig dem eller arbetsgivaren
              vid namn. Det är helt otroligt! Hur ska vi då kunna lita på att
              det är på riktigt och att det finns ett engagemang bakom det?
            </seg>
            <seg n="24b99022">
              Arbetsgivaren agerade här väldigt märkligt. Han gav närvaropremie
              mer betalt under strejktiden och hotade att sparka 20 procent
              av de anställda trots en vinst på 13 ½ miljoner kronor. Sedan,
              när han väl skulle teckna avtalet, ville han teckna avtalet med
              ett annat förbund än det som hans anställda tillhörde, Handelsanställdas
              förbund.
            </seg>
            <seg n="cc8fa9d2">
              Ministern säger inte ett ord om Petra, Jenny och Johan. Det har
              inte varit någon kommentar i TT eller någonting. Hur ska vi då
              veta att det här är på fullt allvar?
            </seg>
            <seg n="bc64820c">
              Tack för inbjudan att fira de 100 interpellationsdebatterna!
              Jag har säkert bidragit till rätt många av dem. Men som sagt:
              Den tårtbit som du ville ge mig kan du skicka ned till Petra,
              Jenny, Johan och Frida och gratulera dem till de sjysta villkor
              som de har fixat ob-tillägg och försäkringar inte bara för sig
              själva utan för de 240 anställda på Videomix Syd. Då, herr arbetsmarknadsminister,
              har du agerat som en minister bör göra.
            </seg>
          </u>
          <note type="speaker" n="71961131">
            Anf. 70 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-30" n="6c3361da">
            <seg n="5b4611e3">
              Herr talman! Ja, det är en lite märklig debatt, det här. 60 borgerliga
              ledarsidor tror jag det finns som i princip dagligen kritiserar
              mig för att springa fackets intressen.
            </seg>
            <seg n="3369a815">
              Med all respekt: Jag företräder inte något särintresse. Vår uppgift
              är inte att företräda dem som har ombudsmän, förbundskanslier,
              kongresser eller vad det nu må vara. Vår uppgift är att försöka
              företräda alla dem som ni lämnade på perrongen, alla dem i det
              långsiktiga, långvariga utanförskap som vi nu har att städa upp
              efter de som inte har några ombudsmän. Alla förtidspensionärer,
              553 000, som står där utanför utan möjlighet att träda in dem
              försöker vi företräda.
            </seg>
            <seg n="7123c979">
              Sedan är jag naturligtvis jätteglad att den här konflikten är
              över, och efter att Luciano Astudillo skrev sin interpellation
              har vi nu fått ett kollektivavtal på den här arbetsplatsen. Det
              visar sig naturligtvis att den här modellen då fungerade, precis
              som avsett.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="a5a2cf10">
            11 § Svar på interpellation 2007/08:60 om jobb för arbetslösa
            svenskar i Danmark
          </note>
          <note type="speaker" n="d62e01f0">
            Anf. 71 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-31" n="6c3361da">
            <seg n="b2f9572a">
              Herr talman! Luciano Astudillo har frågat mig vad jag avser att
              göra för att alla personer som är bosatta i Sverige ska få arbeta
              i Danmark.
            </seg>
            <seg n="3ec85a16">
              Frågan är ställd mot bakgrund av den deklaration som undertecknades
              i våras om integration i Öresundsregionen av de svenska och danska
              arbetsmarknadsministrarna.
            </seg>
            <seg n="33a6ccba">
              Frågan som Luciano Astudillo ställer avseende det faktum att
              personer som är tredjelandsmedborgare och bosatta i Sverige inte
              kan få arbetstillstånd i Danmark ligger dock utanför arbetsgruppens
              område. Danmark omfattas inte av direktivet om varaktigt bosatta
              tredjelandsmedborgares rättsliga ställning. Direktivet reglerar
              bland annat rätten för varaktigt bosatta tredjelandsmedborgare
              inom EU att ta ett avlönat arbete. Från svensk sida måste vi respektera
              detta undantag som framförhandlats av en folkvald regering i vårt
              grannland.
            </seg>
            <seg n="0a3283fe">
              Den arbetsgrupp som bildats har med utgångspunkt från bland annat
              Öresundskommitténs synpunkter identifierat en mängd andra problem
              som i varierande grad kan uppfattas som gränshinder. Arbetsgruppen
              fouserar på att lösa de gränshinder som rör arbetslöshetsförsäkringen,
              socialförsäkringen och skattelagstiftningen. Många av gränshindren
              rör individens osäkerhet, till exempel huruvida man är försäkrad
              vid en eventuell anställning i det andra landet.
            </seg>
            <seg n="cf7fd07e">
              Ett av de främsta gränshindren är individers bristande tillgång
              till relevant information om gällande regler. På detta område
              kan såväl svenska som danska myndigheter och organisationer bli
              betydligt bättre.
            </seg>
          </u>
          <note type="speaker" n="d439cff0">
            Anf. 72 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-3" n="967be520">
            <seg n="4a1eceac">
              Herr talman! Jag tänkte berätta om den filippinska kvinnan Loraine
              som kom till Sverige. Det var kärleken som förde henne först till
              Göteborg och sedan till Malmö. Hon städade hotell i Göteborg och
              flyttade söderut till Malmö. Där var det lite kärvt för henne
              att få jobb, så hon sökte till andra sidan Sundet och fick napp
              direkt, dels via ett bemanningsföretag, dels hos ett hotell som
              ville anställa henne.
            </seg>
            <seg n="4bc10346">
              Tyvärr blev det ett nej. Hon fick inte ta jobb i Danmark trots
              att hon hade permanent uppehållstillstånd på den här sidan Sundet.
              Hon är utländsk medborgare, har permanent uppehållstillstånd i
              Sverige men får inte jobba i Danmark. Det tar 20 minuter med tåget
              över till Danmark, så det är fråga om en arbetsmarknadsregion.
              Det är inte bara Loraine som drabbas av detta. Hon är inte ensam.
              Det finns 20 00025 000 personer i Skåne vars arbetsmarknad bara
              sträcker sig fram till bron. På andra sidan den får de inte söka
              jobb.
            </seg>
            <seg n="6288c594">
              När Littorin och arbetsmarknadsministern på andra sidan Sundet
              tecknade avtalet om att förbättra integrationen på arbetsmarknaden
              väcktes en förhoppning i mig om att man nu kunde hantera en viktig
              fråga. Det har ju varit så med EU att det varit lätt för varor
              att röra sig mellan länder, men när det sedan gällt människor
              har det varit mer besvärligt.
            </seg>
            <seg n="7505e47f">
              Jag lämnade in en skriftlig fråga till ministern om detta och
              fick svar den 8 juni. I svaret berättade ministern om de framgångar
              som man uppnått och beslutat om i EU, nämligen att efter fem års
              permanent uppehållstillstånd får också utländska medborgare röra
              sig fritt och söka jobb i andra länder. Det gällde emellertid
              inte Danmark.
            </seg>
            <seg n="4bf0e904">
              Ministern väckte i det svar han gav mig förhoppningar om att
              frågan skulle tas upp i deklarationen, i de förhandlingar som
              nu pågår med motsvarande part på andra sidan Sundet. Och i dag
              får jag svaret att han inte tänker ta upp frågan och att han respekterar
              danskarnas rätt att välja sina företrädare, vilket förvisso även
              jag gör. Samtidigt är det så, vilket arbetsmarknadsministern mycket
              väl vet, att det inte är en majoritet av danskarna som tycker
              så, utan det finns ett högerpopulistiskt, främlingsfientligt parti
              som satt agendan för det här synsättet i Danmark, och de har inte
              mer än 1015 procent av väljarna i landet.
            </seg>
            <seg n="f3a2b0a6">
              Att ministern i sitt svar säger att han inte ens tänker ta upp
              frågan, utan att han respekterar danskarnas ställningstagande,
              tycker jag är oerhört allvarligt. Jag kan berätta för ministern
              att Dansk folkeparti inte bara driver frågan om att sätta stopp
              för tredjelandsmedborgare. De vill riva upp hela samarbetet i
              Norden, som varit rådande sedan 1954. Utländska medborgare kan
              ju i slutändan bli svenska medborgare, och då vill man inte ha
              dem till Danmark.
            </seg>
            <seg n="7df06e43">
              Det är märkligt att ministern är så passiv och ointresserad av
              en utifrån principiella skäl så pass viktig fråga om man tror
              på EU, om man tror på den fria rörligheten, om man tror på integreringen
              av en region som är en av motorerna i Sverige.
            </seg>
          </u>
          <note type="speaker" n="57b773df">
            Anf. 73 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-32" n="6c3361da">
            <seg n="21f300e8">
              Herr talman! Passivitet det var andra gången jag blev anklagad
              för det.
            </seg>
            <seg n="6ba28bb2">
              Jag kan konstatera att den förra socialdemokratiska regeringen
              under de tidigare tolv åren förhandlade sig fram till ett skatteavtal
              med Danmark som i mycket är roten till de problem vi nu har att
              hantera.
            </seg>
            <seg n="f8398828">
              Jag kan bara beklaga att Danmark inte omfattas av direktivet
              om varaktigt bosatta tredjelandsmedborgares rättsliga ställning.
              Man kan onekligen ha både en och annan synpunkt på dansk integrationspolitik,
              men det är dansk integrationspolitik. Jag har naturligtvis framfört
              en del av dessa synpunkter och kommer att fortsätta att göra det
              av det enkla skälet att jag tycker att det vore alldeles naturligt
              att man följde de regler som gäller alla andra vad beträffar möjligheten
              att arbeta också i Danmark när man råkar vara tredjelandsmedborgare
              och har uppehållstillstånd i Sverige.
            </seg>
            <seg n="c92f1efd">
              Förhandlingar innebär alltid att det krävs två som vill förhandla.
              När vi satte oss ned och diskuterade dagordningen utgick vi naturligtvis
              från Öresundskommitténs lista på jag tror att det var ett 25-tal
              punkter som kunde förbättras. Vi försöker beta av dem och kommer
              i mitten av december att redovisa hur långt vi hittills kommit.
              Det arbetet kommer inte att avslutas i december, utan det fortsätter
              givetvis.
            </seg>
            <seg n="c08b4db3">
              Nu har vi efter valet häromdagen ett nytt Folketing i Danmark.
              Vi vet ännu inte riktigt hur regeringsunderlaget och en ny regering
              i Danmark kommer att se ut, men jag tror att det finns all anledning
              att återuppta diskussionen och se om det går att på något vis
              påverka dem. Å andra sidan är frågan hur stora förhoppningarna
              för att lyckas skulle kunna vara. Detta är ett framförhandlat
              undantag från ett EU-direktiv, och jag vet inte hur pass stor
              tyngd jag skulle ha i en sådan diskussion.
            </seg>
            <seg n="64d62f10">
              Jag är i grunden helt överens med Luciano Astudillo om målsättningen
              och syftet med att försöka underlätta för att få en ordentlig
              integration i Öresundsregionen. Därom råder ingen tvekan.
            </seg>
          </u>
          <note type="speaker" n="c62d60da">
            Anf. 74 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-4" n="967be520">
            <seg n="4968c551">
              Herr talman! Jag tar herr arbetsmarknadsministers ord som ett
              löfte. Han ska framföra synpunkter, invändningar, kanske i viss
              mån kritik mot att man har en så märklig syn på människor som
              bor i vårt land, är arbetslösa och skulle kunna vara med och bidra.
              Till saken hör att Danmark ekonomiskt går väldigt bra och att
              danskt näringsliv skriker efter arbetskraft. Det är verkligen
              en vinnavinna-situation dels för Sverige, framför allt för Skåneregionen,
              dels för Danmarks näringsliv.
            </seg>
            <seg n="29b34098">
              När det gäller parentesen kring skatteavtalet finns det all anledning
              att se över det avtalet. Det behövdes någon form av avtal mellan
              länderna när detta slöts, men nu har ju integrationen trillat
              på och det finns alltså all anledning att se över hela skatteavtalet.
              Jag kan berätta för arbetsmarknadsministern att jag tillsammans
              med Leif Pagrotsky, som var integrationsminister för Öresundsregionen
              under sin tid som handelsminister, väckt en motion om att helt
              riva upp skatteavtalet och börja om från scratch, inte utifrån
              principen att Sverige missgynnas ekonomiskt utan framför allt
              utifrån principen att göra det enklare för de nästan 10 000 människor
              som pendlar. Det gäller att utgå från människorna som lever i
              den regionen.
            </seg>
            <seg n="b0c06626">
              Det lät fint med den deklaration som antogs. Vi får väl se vart
              den bär. Jag är orolig för valresultatet i Danmark. Jag tror inte
              att det kommer att leda till större förändringar. Dansk folkeparti
              kommer även framöver, efter det senaste valet, att vara viktigt
              för den borgerliga sidan. De kommer att gå i allians med dem för
              att kunna bilda regering.
            </seg>
            <seg n="5707a52d">
              Jag ska skicka med ett förslag eftersom det finns möjlighet att
              här läsa upp det. Man skulle kunna införa ett tillfälligt arbetstillstånd
              för de tredjelandsmedborgare som pendlar i det här området. Det
              skulle kunna vara en framkomlig väg för att försöka lösa upp knuten.
              Jag tar därför arbetsmarknadsministern på orden när han säger
              att han ska ta upp frågan. Jag skickar med ett förslag om tillfälliga
              arbetstillstånd. Det är bra för Sverige, för Malmö där jag bor,
              för Skåne som är min hemregion, och för Danmark. Jag hoppas verkligen
              att ministern följer upp det han sagt i kammaren.
            </seg>
          </u>
          <note type="speaker" n="f442c319">
            Anf. 75 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-33" n="6c3361da">
            <seg n="1cbddbbd">
              Herr talman! Den senaste siffran jag såg visade att över 20 000
              personer nu pendlar över Sundet för att arbeta i något av länderna.
              Det finns prognoser som säger att den kanske stiger uppemot 40
              000 inom fem år. Det är en veritabel framgångshistoria, och som
              Luciano Astudillo säger är det en oerhört positiv utveckling för
              både Sverige och Danmark, för både Köpenhamnsregionen och i stort
              sett hela Skåne skulle jag nog säga. Det har förstås stor betydelse
              framöver eftersom det kommer att underlätta för variationer i
              de båda ländernas arbetsmarknader.
            </seg>
            <seg n="f0c64cfe">
              Precis som Luciano Astudillo säger finns det överhettningstendenser
              på riktigt, höll jag på att säga i Köpenhamnsregionen. Därför
              är det för mig en gåta att man uppfattar sig ha råd att säga nej
              till arbetskraft som vill komma och jobba, och som dessutom, som
              Luciano Astudillo nämner, faktiskt fått arbete. Jag håller helt
              med om detta.
            </seg>
            <seg n="73b247b5">
              Förslaget om tillfälliga arbetstillstånd för tredjelandsmedborgare
              är ett bra förslag som skulle kunna underlätta för Danmark att
              hantera problemet och även underlätta för oss att gemensamt kunna
              hantera det hela. Jag tar det till mig. Sedan får vi se om vi
              har en ny arbetsmarknadsminister i Danmark när vi ska träffas
              i mitten av december. Då ska jag ta upp detta.
            </seg>
          </u>
          <note type="speaker" n="6f2132b3">
            Anf. 76 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-5" n="967be520">
            <seg n="8ff93d67">
              Herr talman! Det är jättepositivt. Jag kommer att följa Sven
              Otto Littorins agerande i frågan för att se om den tas upp med
              den nya arbetsmarknadsministern.
            </seg>
            <seg n="c9c14057">
              Ibland känns det väldigt långt mellan Helsingfors och Malmö.
              De frågor som berör oss i vår region tränger inte ända upp hit
              till Regeringskansliet. Då spelar det inte alltid någon roll vilken
              regering det är. Tyvärr har det ibland varit så att också socialdemokratiska
              regeringar missat den potential som finns i Skåne.
            </seg>
            <seg n="86872cd2">
              Det viktiga för mig är att Loraine och de 20 00025 000 människorna
              i Skåne ska kunna utnyttja den här regionen lika mycket som alla
              andra och ta vara på potentialen i att det finns jobb på andra
              sidan just nu. Det hoppas jag att arbetsmarknadsministern inser.
              Det måste vara så att vi tar till vara potentialen fullt ut i
              regionen.
            </seg>
            <seg n="889d613b">
              Jag tackar för svaret. Jag kommer att följa arbetsmarknadsministern
              och se vilka uttalanden han gör offentligt. Lite kuriosa: Det
              är inte sällan danska regeringar som haft synpunkter på vad vi
              gör i Sverige, dock kanske inte alltid i arbetsmarknadsfrågor.
              Det finns all anledning att också här offentligt uttrycka en mening.
              Jag ska följa arbetsmarknadsministerns arbete och önskar honom
              lycka till med det förslag som jag har skickat med honom nu.
            </seg>
          </u>
          <note type="speaker" n="81583c79">
            Anf. 77 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-34" n="6c3361da">
            <seg n="aaea4563">
              Herr talman! Mitt slutanförande blir inte särskilt långt.
            </seg>
            <seg n="e41e26e7">
              Det har slagit också mig att en del av våra vänner i den danska
              politiken är oerhört bra på att formulera saker i press och medier,
              men inte alltid har varit lika bra i förhandlingar. Det beror
              naturligtvis också på det motstånd de har fått i förhandlingarna
              eller medstånd eller hur man nu kallar det.
            </seg>
            <seg n="134c6191">
              Vi ska försöka göra saker när det gäller den här arbetsgruppen
              och se till att vi får en så väl fungerande integration som möjligt.
              Jag håller helt med Luciano Astudillo. De här möjligheterna måste
              utnyttjas. Vi måste ta vara på potentialen, så att inte bara Luciano
              Astudillo eller jag eller andra som råkar vara svenska medborgare
              har möjlighet att utnyttja detta, utan också Loraine och hennes
              vänner och andra i hennes situation.
            </seg>
            <seg n="7d22a569">
              Min mamma var från Malmö, och jag pluggade och bodde tre år i
              Lund, så jag har åtminstone en doft av skånskt perspektiv i detta.
              Jag försöker förstå potentialen. Det är, som Luciano Astudillo
              säger, en tillväxtmotor i Sverige. Det vore idiotiskt att inte
              utnyttja den kapacitet som finns. Jag kan bara hålla med.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="1cf33c58">
            12 § Svar på interpellation 2007/08:75 om normalarbetstidens
            beräkning
          </note>
          <note type="speaker" n="b134c054">
            Anf. 78 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-35" n="6c3361da">
            <seg n="39a9cc06">
              Herr talman! Patrik Björck har frågat mig om jag avser att följa
              upp effekterna av den försämring av beräkningsgrunden för normalarbetstiden
              som gjorts i arbetslöshetsförsäkringen.
            </seg>
            <seg n="05c3a971">
              Patrik Björck! Jag vill börja med att säga att denna förändring
              är en del i den reformering av arbetslöshetsförsäkringen som syftar
              till att göra det mer lönsamt att arbeta. Förändringen syftar
              också till att tydliggöra arbetslöshetsförsäkringens roll som
              omställningsförsäkring.
            </seg>
            <seg n="d5147a62">
              Genom att beräkningsgrunden för normalarbetstiden har ändrats
              får den som arbetat i liten omfattning under den senaste tolvmånadersperioden
              och sedan blir arbetslös lägre arbetslöshetsersättning än tidigare.
              Grundtanken med förändringen är att det är individens stadigvarande
              inkomst som ska återspeglas i nivån på arbetslöshetsersättningen.
              Jag anser att det är rimligt att det krävs tolv månaders arbete
              på heltid för att få det maximala inkomstskyddet i arbetslöshetsförsäkringen.
              Det är en del av arbetslinjen, som den här regeringen konsekvent
              förordar. Min uppfattning är att arbetslöshetsförsäkringen tidigare
              haft för liten koppling till arbete och att detta bidragit till
              att människor blivit inlåsta i arbetslöshet innan de ens hunnit
              få en stadigvarande förankring på arbetsmarknaden.
            </seg>
            <seg n="5204fc88">
              Jag vill också poängtera att förändringarna i arbetslöshetsförsäkringen
              är en del i ett större reformpaket som syftar till att påverka
              både utbudet av och efterfrågan på arbetskraft. Jag är övertygad
              om att de personer som får en lägre arbetslöshetsersättning på
              grund av de nya reglerna framför allt har nytta av en politik
              som ökar deras sannolikhet att få arbete.
            </seg>
            <seg n="131dd164">
              De sammantagna resultaten av politiken går redan att avläsa i
              statistiken. Både arbetslösheten och utanförskapet har minskat
              sedan regeringsskiftet. Regeringen kommer att mer ingående utvärdera
              vilka effekter förändringarna i arbetslöshetsförsäkringen har
              fått när det förflutit längre tid efter genomförandet.
            </seg>
          </u>
          <note type="speaker" n="8d811a0d">
            Anf. 79 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-5" n="908ba29d">
            <seg n="a59c31d6">
              Herr talman! Jag tackar arbetsmarknadsministern för svaret på
              interpellationen. Jag hade en interpellation här tidigare i dag,
              och då saknade jag arbetsmarknadsministern. En kollega till arbetsmarknadsministern
              diskuterade arbetsmiljö. Men jag får tillfälle nu i stället.
            </seg>
            <seg n="327e1555">
              Vi har haft några interpellationer redan, och det finns alltid
              grader i helvetet, inte bara i livet i allmänhet utan även i politiken.
              När det gäller konflikträtt och kollektivavtal är kanske inte
              skillnaderna så stora mellan oss, åtminstone inte i retoriken.
              Vi säger oss stå för likartade åsikter, även om vi misstänkliggör
              arbetsmarknadsministerns motiv ibland.
            </seg>
            <seg n="3939f3f2">
              När det gäller den här frågan, a-kassan, har vi däremot två diametralt
              olika åsikter och uppfattningar. Det är en mycket tydlig politisk
              fråga, en mycket tydlig vänsterhöger-fråga, en mycket tydlig fråga
              om hur man ser på människor och människors värde.
            </seg>
            <seg n="7aeabc2e">
              Arbetsmarknadsministern säger i sitt svar: Denna förändring är
              en del i den reformering av arbetslöshetsförsäkringen som syftar
              till att göra det mer lönsamt att arbeta. Han säger vidare att
              han anser att det är rimligt att det krävs tolv månaders arbete
              på heltid för att få det maximala inkomstskyddet. Det är en inställning
              till arbetslöshet och arbetslösa som minst sagt kan kallas nonchalant,
              cynisk eller möjligen oförsvarbart okunnig.
            </seg>
            <seg n="08eaf10e">
              Låt mig återge hur en person som arbetar med de här frågorna
              på en a-kassa dagligdags beskriver verkligheten under högeralliansen
              för mig.
            </seg>
            <seg n="23a4fb0a">
              Detta är vad jag har fått höra av denna person: Försäkringarna
              har blivit så omfattande och krångliga att det är svårt att förklara
              dem för medlemmarna på ett vettigt sätt. Försäkringsbestämmelserna
              har blivit så snåriga att det kan bidra till att risken för att
              göra fel ökar. En tendens som vissa kassor upplever är att arbetsgivarna
              ska lämna så många uppgifter om de anställda att de avstår från
              att lämna korrekta uppgifter. Till exempel har de inte full koll
              på om Pelle var sjuk en dag eller om det var vård av barn eller
              en inarbetad dag, och så lämnas uppgiften att Pelle jobbade. Det
              blir enklare så. Många småföretagare tycker att det är uppåt väggarna
              nu med alla uppgifter som kassorna måste få in.
            </seg>
            <seg n="142cdeb3">
              Det är en beskrivning från en person som arbetar i det system
              som arbetsmarknadsministern har riggat.
            </seg>
            <seg n="6a5b7bcb">
              Jag ska ge ett exempel ur verkligheten på hur det här kan slå
              mot enskilda människor. Personen i fråga har varit medlem i en
              a-kassa sedan 1986, arbetat heltid sedan 1994 och uppnått en månadslön
              på 17 400 och blev arbetslös nu i höst. Med de nya beräkningsreglerna
              räknar man om allt och delar upp den arbetade tiden på tolv månader.
              För denne medlem slår det här mycket kraftigt. Normalarbetstiden
              fastställdes för denne heltidsarbetande medlem till 33 timmar,
              vilket gjorde att dagsförtjänsten fastställdes till 654 kronor.
              Dagpenningen blir 80 procent av detta, det vill säga 524 kronor.
              Det är någonting som man ska leva och försörja sig på.
            </seg>
            <seg n="cef6f50a">
              Nu vet jag att arbetsmarknadsministern kommer att säga: Jag vill
              inte att han ska ha 80 procent, 70 procent eller 65 procent, utan
              jag vill att han ska få jobb.
            </seg>
            <seg n="0290ada4">
              Det är väl gott och väl. Det är en uppfattning som vi delar,
              och troligen också den arbetslöse.
            </seg>
            <seg n="9d23a121">
              Men vi har arbetslösa, och de har den här verkligheten. Till
              dem måste man säga att han förlorar 109 kronor per dag på grund
              av regelförändringen av normalarbetstidens beräkning. Vad säger
              arbetsmarknadsministern om det? För denna enskilda människa är
              det en väldigt svår situation.
            </seg>
            <seg n="9c7d1e29">
              Arbetsmarknadsministern citerades tidigare under diskussioner
              kring a-kassenivån. Han har sagt att det inte är så flott att
              leva på 690 kronor jag kommer inte ihåg det exakta citatet. Men
              att behöva leva på 524 kronor när man har en heltidsanställning
              i botten är naturligtvis ett svårt slag.
            </seg>
            <seg n="9fc683e0">
              Har arbetsmarknadsministern följt upp effekten av försämringen?
              var frågan. Svaret är uppenbarligen nej. Arbetsmarknadsministern
              struntar helt enkelt i alla dem som råkar illa ut. Lite svinn
              får man räkna med; det anser vår regering.
            </seg>
          </u>
          <note type="speaker" n="659ff7ac">
            Anf. 80 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-36" n="6c3361da">
            <seg n="70d23772">
              Herr talman! Två diametralt olika åsikter säger Patrik Björck.
              Det är helt korrekt. Patrik Björck står konsekvent för höga ersättningsnivåer
              och konsekvent för en politik som inte tar upp frågan om nya jobb,
              var de ska komma, hur de ska växa fram, vilka villkor som krävs
              och hur vi ska få folk tillbaka i arbete.
            </seg>
            <seg n="327408d7">
              Patrik Björck står konsekvent för tolv års misslyckad arbetspolitik
              och vill fortsätta den. Jag säger ungefär som Gunnar Hökmark:
              Om man gör som man har gjort kommer det att gå som det har gått.
            </seg>
            <seg n="6c1dca9c">
              Det är precis så det är. Patrik Björck vill tillbaka till en
              misslyckad jobbpolitik. Vi vill inte det. Vi värnar arbetslöshetsförsäkringen
              som en omställningsförsäkring. Vi instämmer i den uppfattning
              som Erik Åsbrink uttryckte på LO:s seminarium i början av november.
              Han konstaterade att det inte går att bara säga att vi vill ha
              bättre jobb och därför säger nej till de dåliga nya jobben. Han
              menar att en höjd a-kasseersättning måste kopplas ihop med hårda
              krav på de arbetslösa. Det måste enligt honom tydligt markeras
              att a-kassan inte är en yrkesförsäkring och inte ger möjlighet
              till livslång försörjning för dem som inte vill byta yrke eller
              flytta. Dessa uppgifter har hämtats ur Kommunalarbetarens utgåva
              den 8 november.
            </seg>
            <seg n="57610e83">
              Det är tur att en före detta minister lite grann kommit till
              insikt om en del av de problem som finns med arbetslöshetsförsäkringens
              tidigare utformning.
            </seg>
            <seg n="1ba9fdd0">
              Med all respekt, Patrik Björck: Jag förstår precis det som du
              tar upp. Du har helt rätt. Det är ingen av oss som vill se att
              det ska vara 80, 70 eller 65 procents ersättning. Det är en åsikt
              som Patrik Björck sade att vi delar.
            </seg>
            <seg n="d1035b97">
              Varför då inte ha en politik för arbete utan bara en politik
              för ersättningar? Det duger inte med det. Det är lite drygt 130
              000 personer som har lämnat utanförskap och arbetslöshet och kommit
              in på arbetsmarknaden sedan vi vann valet.
            </seg>
            <seg n="fd061f41">
              Det är 400 personer om dagen som i stället för att gå i utanförskap
              och ha 65 procent i ersättning eller var det nu kan tänkas vara,
              80, 70 eller 65 procent har en lön att leva på. De har en anställningstrygghet,
              en gemenskap att känna trygghet i och en framtid att se fram emot.
              Vad är det för fel på det?
            </seg>
          </u>
          <note type="speaker" n="fea5369f">
            Anf. 81 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-6" n="908ba29d">
            <seg n="06ada48e">
              Herr talman! Arbetsmarknadsministern sade i ett anförande i en
              av de tidigare interpellationsdebatterna att han företrädde arbetslösa
              och förtidspensionärer, etcetera. Jag kan bara ta mig lite för
              pannan och hoppas att han inte företräder fler grupper i samhället.
              Är det på det sättet som han företräder människor är det minst
              sagt chockartat.
            </seg>
            <seg n="a3c7021a">
              Den arbetslöse kan inte känna någon som helst tillfredsställelse
              med någon sorts teoretiserande av makroekonomiska funktioner och
              annat som arbetsmarknadsministern ofta ger sig hän åt. Enbart
              för att den enskilda människan får sin ekonomi sönderslagen ökar
              inte vare sig Sveriges möjligheter att skapa några nya jobb eller
              personens möjlighet att söka jobb.
            </seg>
            <seg n="58211ebe">
              Poängen är att om du är heltidsanställd och medlem i a-kassan
              har du en uppfattning att du då ska känna någon form av ekonomisk
              grundtrygghet. Med de regler för att beräkna normalarbetstid som
              finns i era regelverk slår man undan fötterna för människor.
            </seg>
            <seg n="49f23297">
              Jag skulle vilja att arbetsmarknadsministern förklarade för den
              här medlemmen på vilket sätt som svensk ekonomis förmåga att skaffa
              fram jobb blir bättre för att denna medlem i en a-kassa förlorar
              109 kronor per dag från en redan låg inkomst och ska försörja
              sig på 524 kronor om dagen. På vilket sätt förbättrar det Sveriges
              möjligheter att skapa jobb, och på vilket sätt förbättrar det
              personens förmåga att söka jobb? Det skulle jag vilja ha en rejäl
              och ordentlig förklaring till.
            </seg>
            <seg n="a5da98b6">
              När det gäller regelverket är det inte alla medlemmar i det nya
              arbetarpartiet som är riktigt lika hjärtlösa. Ordföranden i arbetsmarknadsutskottet,
              partikamrat till Sven Otto Littorin, säger när hon konfronteras
              med ett annat fall där en person drabbas hårt av beräkningsgrunden
              att det kan finnas skäl att ompröva denna del av regelverket.
            </seg>
            <seg n="4de7eb12">
              Det är egentligen lite grann det som är min fråga till arbetsmarknadsministern.
              Finns det någon möjlighet att följa upp effekterna när man inser
              att de regelverk som man har byggt inte har några som helst positiva
              effekter på jobbskapande eller några som helst effekter när det
              gäller att stötta den enskilda människan utan bara är en destruktiv
              kraft?
            </seg>
            <seg n="15a41f05">
              I går fick vi under brinnande högkonjunktur siffrorna från SCB
              som säger att det är 5,7 procent arbetslösa. Man kan i så fall
              notera att det är ungefär 95 procent som inte är arbetslösa om
              det är 5 procent som är det. Men för den enskilde medlemmen är
              det alltid hundra procent.
            </seg>
            <seg n="8eb08ba1">
              För den enskilda människa som drabbas av detta är det alltid
              hundra procent. Det är någonstans som er förmåga till empati och
              förståelse för den enskilda människans situation fullständigt
              fallerar. Det är där ni blir otroligt teoretiska när ni sitter
              med era kalkyler och tabeller. Ni drar streck och ritar upp statistik
              och diagram för hur man ska hantera detta med arbetslösheten.
            </seg>
            <seg n="3b3f6c7a">
              Man måste kunna förklara för denna människa och svara på frågan:
              Hur ska jag som redan har en låg inkomst kunna försörja mig när
              den sänks med över 100 kronor per dag? Det är fakta för de personer
              som drabbas av detta.
            </seg>
            <seg n="7d2c3325">
              Finns det någon anledning för er att inse att ni gjorde fel,
              se över konsekvenserna av regelverket och kanske förändra det?
              Det säger jag inte för min skull utan för de människor som drabbas.
            </seg>
            <seg n="5a2a2efd">
              Trots en brinnande högkonjunktur finns det ett antal personer
              som är arbetslösa. Trots arbetsmarknadsministerns politik finns
              de därute. De får betala hela kalaset med en krossad privatekonomi.
              Vad tänker arbetsmarknadsministern göra åt det?
            </seg>
          </u>
          <note type="speaker" n="a1c4e9f7">
            Anf. 82 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-37" n="6c3361da">
            <seg n="ce818aba">
              Herr talman! Nyss var jag oengagerad, och nu är jag också hjärtlös,
              tack för det. Hjärtlös är den politik som varaktigt ställde var
              femte svensk i arbetsför ålder utanför arbetsmarknaden. Med all
              respekt var det vad ni lämnade efter er.
            </seg>
            <seg n="8fe0a7d9">
              Svaret på frågan hur vi ska få fler jobb var höjda ersättningsnivåer
              för dem som tjänar mycket. Hur har ni tänkt er att det skulle
              gå ihop? Hur har ni tänkt er att lösningen på den politik som
              ledde fram till detta kaos på arbetsmarknaden skulle vara mer
              av samma? Det var er lösning, och det var också det ni förlorade
              valet på.
            </seg>
            <seg n="f19ebc15">
              Under förra mandatperioden fick vi 140 nya förtidspensionärer
              i Sverige varje dag. Efter valet, under det dryga år som har gått,
              är det över 400 personer som varje dag har lämnat utanförskap,
              kommit tillbaka till arbetsmarknaden, fått ett jobb att gå till,
              en arbetsgemenskap att känna trygghet i, en lön att leva på och
              en framtid att se fram emot.
            </seg>
            <seg n="d6c9e2a4">
              Det är resultatet av konkret politik. Bakom det ska vi naturligtvis
              ha departement som jobbar med de makroekonomiska analyserna, som
              Patrik Björck så föraktfullt kallar det för. Det är personer.
              Det är Leif som är 39 år som varit förtidspensionär i 14 år och
              som nu har fått ett jobb. Eller Urban som är 42 år, som jag träffade
              i Gävle för inte så länge sedan, som efter fem års arbetslöshet
              nu har ett jobb att gå till och en lön att leva på.
            </seg>
            <seg n="f0cc62a1">
              Det är konsekvenser av den politik som driver arbetslinjen konsekvent.
              Det är vad det är. Innebär det att vi kan vara befriade från att
              fatta tuffa beslut? Nej, det innebär det inte. Ibland måste man
              också fatta tuffa beslut. Jag står för dem.
            </seg>
            <seg n="1c3970f9">
              Vi kommer naturligtvis, liksom Inspektionen för arbetslöshetsförsäkringen
              gjorde alldeles nyligen, att titta på konsekvenser, analysera
              och se och också vara beredda att göra en del förändringar som
              behöver göras. Det gjorde vi när vi öppnade nystartsjobben för
              offentlig sektor från den 1 januari.
            </seg>
            <seg n="163436fd">
              Vi måste med all respekt driva en annan politik än den som Socialdemokraterna
              drev och som ledde fram till moraset på arbetsmarknaden. Den politiken
              har vi drivit i ett år. Vi ska fortsätta att driva den så att
              fler än de drygt 130 000 som nu har kommit tillbaka till arbetsmarknaden
              ska ha möjlighet att göra det.
            </seg>
            <seg n="a995fc2c">
              Det var vårt vallöfte. Vi kommer att stå fast vid det och kommer
              att leverera på den politiken.
            </seg>
          </u>
          <note type="speaker" n="fa7c9836">
            Anf. 83 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-7" n="908ba29d">
            <seg n="dfb7c4dd">
              Herr talman! Resultatet av er politik är att ni har ett sämre
              utbyte och sysselsättning än med den politik som den socialdemokratiska
              regeringen förde.
            </seg>
            <seg n="c41af9a6">
              Om man går tillbaka till SCB:s undersökningar av sysselsättningen
              visar det sig att från oktober 2005 till oktober 2006, det sista
              socialdemokratiska regeringsåret, ökade sysselsättningen mer än
              vad den gjorde från oktober 2006 till oktober 2007, det vill säga
              det första borgerliga regeringsåret.
            </seg>
            <seg n="51927eba">
              Vår politik kunde öka sysselsättningen och skapa fler jobb utan
              att för den skull krossa livet för enskilda arbetslösa förtidspensionärer
              eller sjukskrivna. Det är den stora skillnaden.
            </seg>
            <seg n="b23575fa">
              Jag har några funderingar över att man ska leva som man lär om
              man ska bli trodd. Arbetsmarknadsministerns regeringskolleger
              vägrar att betala in den förhöjda avgiften eftersom de inte tror
              på a-kassan.
            </seg>
            <seg n="33a6e044">
              Om man har ett system som man inte själv tror på kan man inte
              tro att man blir trodd. Ingen av regeringskollegerna, utom möjligen
              arbetsmarknadsministern, är tydligen med i a-kassan i dag såvitt
              jag har förstått. Det är viktigt att förstå.
            </seg>
            <seg n="bdde94c0">
              Om man ska bli trodd måste man också leva som man lär och behandla
              människor lika. Jag fick frågor från den här medlemmen. Hur kan
              det komma sig att Reinfeldts statssekreterare, som uppenbarligen
              misskötte sig så grovt att hon blev sparkad, får 2 miljoner i
              lön medan jag får 524 kronor?
            </seg>
            <seg n="3b799c76">
              Sådana frågor ställer människor. Man kan tycka att de är konstiga
              eller ovidkommande, och jag kan ha funderingar om det. Men det
              är sådana frågor som människor ställer när det gäller konsekvensen
              och trovärdigheten.
            </seg>
            <seg n="a0e22a46">
              Behandlar man människor lika? Är det likvärdighet? Om man blir
              ofrivilligt arbetslös behandlas man på ett sätt. Om man skapar
              sin egen arbetslöshet behandlas man på ett annat sätt. Vad finns
              det då för trovärdighet?
            </seg>
          </u>
          <note type="speaker" n="07e14a46">
            Anf. 84 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-38" n="6c3361da">
            <seg n="632b3c2c">
              Herr talman! I artikeln i Kommunalarbetaren som jag citerade
              nyss står följande i ingressen: Erik Åsbrink minns med rysningar
              hur han som socialdemokratisk finansminister tricksade med statistiken
              om antalet arbetslösa.
            </seg>
            <seg n="1ee31338">
              Nu försöker Patrik Björck att göra ungefär samma sak. Det har
              vi hört också Mona Sahlin göra i riksdagsdebatter. Det handlar
              om 93 000 nya jobb under det sista året under den förra mandatperioden.
            </seg>
            <seg n="f8974249">
              Om man räknar med friår, utbildningsvikariat, plusjobb eller
              vad det nu var kommer man väl upp i den siffran.
            </seg>
            <seg n="49139dc7">
              Med all respekt det som har kommit efter valet är fasta anställningar,
              jämnt fördelade mellan män och kvinnor. Och det är huvudsakligen
              tillsvidareanställningar. Vi kan hålla på att tricksa med siffror
              hur länge som helst. Men kvar står Patrik Björck och Socialdemokraterna
              i naket majestät med en politik som inte leder till arbete.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="fc672140">
            13 § Svar på interpellation 2007/08:83 om nivån i a-kassan
          </note>
          <note type="speaker" n="a0ddf19e">
            Anf. 85 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-39" n="6c3361da">
            <seg n="ab914525">
              Herr talman! Patrik Björck har frågat mig vilken nivå i arbetslöshetsförsäkringen
              jag anser är rimlig för att uppnå de effekter som regeringen eftersträvar.
            </seg>
            <seg n="ced679f4">
              Det är riktigt att den nuvarande regeringen har förändrat delar
              av arbetslöshetsförsäkringen. Syftet med dessa förändringar är
              att tydliggöra försäkringens roll som en omställningsförsäkring.
            </seg>
            <seg n="83e41fc3">
              Majoriteten av de förändringar som gjorts eller föreslagits sedan
              den borgerliga alliansen fick regeringsmakten syftar till att
              fler människor ska få ett arbete så snabbt det går. Det har varit
              förslag som syftar till att sänka trösklarna för personer som
              står långt från arbetsmarknaden i form av bland annat nystartsjobb,
              instegsjobb och snart nyfriskjobb, införandet av nya och mer effektiva
              arbetsmarknadspolitiska program, förslag om att utöka den sökandes
              sökområde, reformering av arbetsförmedlingen och skattelättnader
              för hushållstjänster. Förändringarna i arbetslöshetsförsäkringen
              är en del i regeringens breda program för nya jobb och minskat
              utanförskap. Totalt sett minskade utanförskapet i september med
              113 000 personer jämfört med för ett år sedan. I SCB:s mätning
              i juli var det all-time-high i antalet sysselsatta. Det har inte
              varit så många jobb anmälda till arbetsförmedlingen på flera decennier.
              Antalet arbetade timmar ökade mer i september än någonsin tidigare.
              I september skapades 81 000 jobb, varav 66 000 var fasta anställningar.
            </seg>
            <seg n="a99d7eed">
              Det viktiga arbetet med att bekämpa arbetslösheten kommer att
              fortsätta så länge det finns arbetslösa kvar. Regeringens mål
              är full sysselsättning.
            </seg>
            <seg n="9b22aedd">
              Därför är det mycket enkla svaret på Patrik Björcks fråga: Ja,
              jag anser att den nuvarande nivån i arbetslöshetsförsäkringen
              är rimlig.
            </seg>
          </u>
          <note type="speaker" n="76b7ec25">
            Anf. 86 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-8" n="908ba29d">
            <seg n="58806101">
              Herr talman! Tack, arbetsmarknadsministern, för svaret. Interpellationsdebatterna
              syftar till att vi från riksdagen ska kunna föra en dialog med
              regeringen, följa upp och kontrollera och hålla koll på hur man
              sköter sig och hur man sköter det politiska uppdraget.
            </seg>
            <seg n="34e44189">
              Orsaken till att jag ställer frågan är att jag känner mig lite
              orolig på den här punkten. Jag blir inte mindre orolig när jag
              hör svaret, eftersom jag egentligen inte fick något svar på den
              fråga jag ställde: Vilken nivå i a-kassan är rimlig för att uppnå
              de effekter som regeringen eftersträvar?
            </seg>
            <seg n="fd778a5c">
              Regeringen har gett någon sorts illusion och försöker skapa ett
              intryck av att det här med a-kassan är någon sorts ekonomiskt
              vetenskapligt baserad teori där man kan hantera a-kassenivåerna
              för att uppnå vissa arbetsmarknadspolitiska effekter. Om man från
              regeringssidan hävdar den synpunkten är det naturligtvis otroligt
              viktigt att man också kan förklara vilka faktorer kalkylen bygger
              på. Om man inte ens kan förklara det så kan man inte bli tagen
              på allvar.
            </seg>
            <seg n="b1e79f60">
              Om man besvarar frågan genom att säga att den nuvarande nivån
              är bra for arbetsmarknadsministern med osanning för ett år sedan
              när han på samma fråga svarade samma sak. Om jag ställer den frågan
              om ett år och arbetsmarknadsministern säger att nuvarande nivå
              är bra far arbetsmarknadsministern med osanning i dag. Det vet
              jag inte förrän om ett år, när jag kommer att ställa samma fråga.
            </seg>
            <seg n="9f49f034">
              Med den konstruktion som arbetsmarknadsministern har förändras
              nämligen nivån hela tiden. Det är det som är problemet. Majoriteten
              av de arbetslösa är underförsäkrade, säger Arbetslöshetskassornas
              samorganisation i ett pressmeddelande som gick ut tidigare i år.
              Vad som händer är att man har sänkt taket. Lönerna går upp och
              fler och fler jobbar, men a-kassenivån sjunker hela tiden.
            </seg>
            <seg n="411d915b">
              Har arbetsmarknadsministern i dag någon kunskap om ungefär vad
              nivån är för en vanlig arbetslös genomsnittlig inkomsttagare vid
              arbetslöshet? Och har arbetsmarknadsministern i så fall någon
              uppfattning om hur den skiljer sig från den som var aktuell för
              ett år sedan, när den nivån var korrekt? Nu är den tydligen också
              korrekt, fast det är en helt annan nivå.
            </seg>
            <seg n="edc43ea8">
              Man kommer tillbaka till detta; vilken av de här nivåerna är
              det som ingår i den vetenskapliga kalkyl där man kan räkna ut
              nivån och optimera den? Det är den typen av resonemang som arbetsmarknadsministern
              har fört. Han har till och med varit så exakt att han i den här
              kammaren har hävdat att om man sänker a-kassenivån med 10 procent
              skulle man få en minskning av arbetslösheten med 1,2 procent eller
              något sådant. Jag går inte i god för de exakta siffrorna, utan
              jag belyser mer vilken typ av kvasivetenskapliga teorier som ligger
              bakom den arbetslöshetsförsäkringspolitik som arbetsmarknadsministern
              för.
            </seg>
            <seg n="8aa4f73f">
              Därför blir frågan egentligen inte bara någon sorts matematisk
              drabbning. Vad den syftar till och vad arbetsmarknadsministern
              och regeringen är ute efter är att skapa en situation där man
              hela tiden får den lägsta möjliga nivå på a-kassan som man tror
              är politiskt möjlig att genomföra. Det är den enda rimliga slutsats
              man kan dra av den politik som arbetsmarknadsministern står för.
            </seg>
            <seg n="90870378">
              Arbetsmarknadsministern skulle nog med utgångspunkt från sina
              ekonomiska teorier vilja sänka a-kassan med 50 procent eller något
              sådant. I så fall skulle ju arbetslösheten upphöra enligt samma
              märkliga ekvation. Det klarar man inte av politiskt. Men man strävar
              efter att få lägsta möjliga nivå på a-kassan som är politiskt
              genomförbar. Det är en farlig politik för Sverige och för de arbetslösa.
            </seg>
          </u>
          <note type="speaker" n="2478ca74">
            Anf. 87 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-6" n="967be520">
            <seg n="f91bb821">
              Herr talman! Ett år har gått av borgerlig politik på arbetsmarknadens
              område. Det är nu man kan börja utvärdera vad som har hänt. Vi
              ser att trots brinnande högkonjunktur är långtidsarbetslösheten
              ett stort problem för sittande regering. Man har förstört a-kassan
              fullständigt så att ungefär 360 000 människor har flytt den eftersom
              de inte känner att den ger den inkomsttrygghet som de är beroende
              av.
            </seg>
            <seg n="6815da79">
              Det är inte lika kul längre för den borgerliga regeringen heller.
              Inte ens den ständigt leende ministern tycker att det är roligt
              längre. Att vara arbetsmarknadsminister var inte det roligaste
              han har gjort, sade han i Kommunalarbetaren som han tidigare citerade.
              Han har känt sig som gubben i lådan på Gröna Lund. Så fort hans
              huvud har poppat upp har det varit någon där som har slagit på
              honom. Så beskriver Littorin sitt första år som arbetsmarknadsminister.
              Har det inte varit fackföreningsrörelsen som har skällt på honom
              så har det varit arbetsgivarna. På så sätt vill han positionera
              sig som liggandes någonstans i mitten.
            </seg>
            <seg n="2073015f">
              Har det varit så jobbigt är det bara att lämna. Vi är beredda
              att ta över. Ta med dig hela klabbet! Vi är beredda att ta över
              från i morgon om det skulle behövas.
            </seg>
            <seg n="aace0c20">
              Låt oss uppehålla oss vid bilden från Gröna Lund och gubben i
              lådan, för den är tilltalande. Jag skulle vilja beskriva det så
              här i stället: Littorin har bjudit alla sina kompisar i regeringen.
              Han har givetvis bjudit Fredrik Reinfeldt, statsministern själv.
              Anders Borg har kommit med, för han är ju en av tänkarna bakom
              strategin med den nya jobbpolitiken. Maud Olofsson och Jan Björklund
              är med. Och Hägglund också jag höll på att glömma honom! Alla
              var med. Man tog Djurgårdsfärjan över till Gröna Lund, och så
              gick man direkt till spelet med gubben i lådan. Där har man nu
              stått i ett år. De som har poppat upp har varit de sjuka och arbetslösa.
              Där har man stått och bankat och bankat under ett helt år. Man
              har inte bekämpat arbetslösheten, utan de arbetslösa och de sjuka.
            </seg>
            <seg n="b7037508">
              Nu har det gått ett år. Vi kan se att en bärande del i den borgerliga
              jobbpolitiken totalt har misslyckats. Det gäller försämringarna
              i a-kassan. Vi såg det i går när SCB presenterade sin senaste
              statistik. Man konstaterade att 153 000 nya jobb kom till under
              det sista året socialdemokratin hade makten. 81 000 nya jobb kom
              till under det första året som Littorin har haft makten. Då säger
              Littorin: Ni tricksar med siffror! Men då går vi till Eurostat.
              De trixar säkert också med siffror eller hur, Littorin? Eurostat
              konstaterar att alla 25 EU-länder har haft en ökad sysselsättning
              oavsett om det har varit en höger- eller en vänsterregering. Sverige
              är inte Europamästare i sysselsättning. Vi ligger på delad åttondeplats.
            </seg>
            <seg n="77048529">
              Vi konstaterar bara utifrån detta att en bärande del i den borgerliga
              jobbpolitiken att ge sig på sjuka och arbetslösa totalt har misslyckats.
              Vi såg till att det kom fler nya jobb under det sista året vi
              hade makten utan att ge oss på sjuka och arbetslösa. Medge att
              ni har misslyckats! Ni har bara vidgat klyftorna och gett er på
              dem som fortfarande är arbetslösa.
            </seg>
          </u>
          <note type="speaker" n="e5c95afd">
            Anf. 88 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-40" n="6c3361da">
            <seg n="f22c0e61">
              Herr talman! Det ska bli väldigt trevligt när Luciano Astudillos
              arbetsgrupp kommer fram med en politik. Det har ni uppenbarligen
              inte.
            </seg>
            <seg n="a18155d1">
              Låt mig återigen nämna vad Erik Åsbrink säger i Kommunalarbetaren
              den 8 november 2007. Han minns med rysningar hur han som socialdemokratisk
              finansminister tricksade med statistiken om antalet arbetslösa.
            </seg>
            <seg n="e2b7bab2">
              Nu försöker ni igen. Bland de jobb ni pratar om ingår friår,
              plusjobb och utbildningsvikariat. Där ingår alla typer av, ska
              vi kalla det, hitta-på-jobb som ni har varit så otroligt duktiga
              på under så lång tid. Det duger inte.
            </seg>
            <seg n="590ff9e3">
              Låt oss gå tillbaka till själva interpellationen. Patrik Björck
              frågar om nivån i arbetslöshetsförsäkringen är korrekt. Ja, då
              utgick jag naturligtvis ifrån att det var ersättningsnivån som
              Patrik Björck avsåg. Interpellationen hade möjligen kunnat bringa
              lite tydligare klarhet i vilken nivå som avsågs, men det var det
              jag utgick ifrån i mitt svar.
            </seg>
            <seg n="6bb025ea">
              Det jag vill säga är att vi nu bedömer att den nivå som vi har,
              80, 70 och 65 procent, är den som vi ska fortsätta att leva med.
              Det är klart att det måste finnas ett samband, precis som i alla
              andra försäkringar, mellan det man betalar in och det man får
              ut och den risk som finns i försäkringen om man menar allvar med
              att arbetslöshetsförsäkringen är en omställningsförsäkring. Den
              risk som finns här är arbetslöshet.
            </seg>
            <seg n="45363033">
              Det är klart att man också måste ha en försäkring som är utformad
              för att inte bara betala ut ersättning på ersättning, utan man
              måste också ha en försäkring som, tillsammans med den övriga arbetsmarknadspolitiken,
              är konstruerad för att få folk ifrån försäkringen och till ett
              riktigt arbete. Det måste vara grundförutsättningen och grundambitionsnivån.
            </seg>
            <seg n="0c871518">
              Då tycker jag att det är förvånande att en socialdemokrati som
              tappade bort, övergav, kastade undan arbetslinjen inte har en
              politik för arbete utan bara en politik för högre ersättningar.
              Det är för mig en gåta.
            </seg>
            <seg n="5f73b048">
              Sedan kommer vi in på det faktum att vi har fler som har lämnat
              arbetslöshetsförsäkringen. Det är ytterligare en dimension. Jag
              vill återigen påminna om att när vi tillträdde var det över 700
              000 inkomsttagare på svensk arbetsmarknad som stod utanför. Nu
              har det kommit till 350 000360 000 personer. Jag har varje gång
              jag har fått frågan sagt att jag tycker att det är en oerhört
              dum idé att vara oförsäkrad. Det är därför som vi har tillsatt
              en obligatorieutredning för att se hur vi ska kunna få en arbetslöshetsförsäkring
              som omfattar alla på svensk arbetsmarknad. Jag tycker att det
              är en gåta att ni socialdemokrater inte vill att svenska folket
              ska ha en arbetslöshetsförsäkring. Det är ju uppenbart när ni
              inte vill ha ett obligatorium.
            </seg>
            <seg n="91e0c43c">
              Varför är det så många som har lämnat? Vad har de för skäl som
              inte har en arbetslöshetsförsäkring? Det vi vet av den än så länge
              inte fullständiga information som finns är att de som lämnat är
              en kombination av personer som har kort tid kvar i arbetslivet,
              det vill säga nära till pension som därmed inte ser att de har
              ett stort problem, personer som inte längre uppfyller arbetsvillkoret
              och därmed inte omfattas av försäkringen det är ju inte så konstigt
              och en och annan höginkomsttagare och ett och annat statsråd.
              Vi är fem statsråd som har arbetslöshetsförsäkring. Det beror
              på att man antingen har haft råd att lägga undan på annat sätt
              eller omfattas av något annat trygghetssystem, en avtalslösning
              eller vad det nu kan vara.
            </seg>
            <seg n="b55db71e">
              Tycker jag att det är bra? Nej, det tycker jag inte. Särskilt
              i en högkonjunktur är det nog många som väljer att underförsäkra
              sig. Man tror aldrig att det ska bli sämre tider, och det var
              Patrik Björck också inne på.
            </seg>
            <seg n="665fb205">
              Slutsatsen av detta är, som vi har diskuterat så många gånger
              under det gångna året, att det är väldigt tydligt att vi har en
              socialdemokrati som fortfarande står utan svar på frågan var de
              nya jobben ska komma, om det över huvud taget finns en jobbpolitik
              eller om det bara finns en ersättningspolitik. Mot det står en
              regeringen som levererar.
            </seg>
          </u>
          <note type="speaker" n="0388d9c4">
            Anf. 89 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-9" n="908ba29d">
            <seg n="0b079529">
              Herr talman! Tack arbetsmarknadsministern! Jag fick lite kritik
              för att interpellationen skulle vara otydligt formulerad. Eftersom
              interpellationen är föredömligt kort kan jag faktiskt trötta ut
              åhörarna med att återge vad som står i den.
            </seg>
            <seg n="2d2af2d4">
              Det står: Regeringen har som en viktig del av sin politik försämrat
              a-kassan och argumenterat att dessa försämringar kommer att medverka
              till att skapa nya jobb. En av försämringarna är att man har sänkt
              nivån på ersättningen.
            </seg>
            <seg n="c0107606">
              Min fråga till arbetsmarknadsministern är: Vilken nivå i a-kassan
              är rimlig för att uppnå de effekter som regeringen eftersträvar?
            </seg>
            <seg n="2d3c7cff">
              Jag tycker personligen att den är föredömligt kort. Den är tydlig,
              och det är en väl formulerad fråga. Jag har visserligen konstruerat
              den, och därför är det kanske inte så konstigt om jag förstår
              den själv. Jag tycker att arbetsmarknadsministern får lite problem
              när han hävdar att just denna interpellation skulle vara svår
              att besvara för att den var otydlig.
            </seg>
            <seg n="84280556">
              Bekymret uppstår när arbetsmarknadsministern pratar om procent.
              Då blir frågan: Procent på vad? 80 procent på vad? Det är det
              som man lever på, det som går ut i ersättning.
            </seg>
            <seg n="5109c49d">
              Jag ställde en annan fråga som jag inte fick svar på. Det var
              en följdfråga i mitt första inlägg. Det var: Har arbetsmarknadsministern
              någon kunskap om var den verkliga nivån ligger i dag? Ett skäl
              till att arbetsmarknadsministern inte kan eller vill besvara den
              här väldigt tydliga och enkla frågan kan vara att arbetsmarknadsministern
              saknar kännedom och kunskap om var den faktiska nivån för en arbetslös
              ligger i Sverige i dag.
            </seg>
            <seg n="899f51f6">
              Tjänar man 20 000 i månaden är den faktiska ersättningsnivån
              57,8 procent om man är arbetslös en månad. Om man inför ytterligare
              karensdagar i försäkringen, som är på gång, sjunker det till 51
              procent. Det är den faktiska ersättningsnivå som vi diskuterar
              just nu. Det här är en levande materia. När jag återigen kommer
              att ställa den här frågan till arbetsmarknadsministern, och arbetsmarknadsministern
              har haft huvudet i sanden och inte förstått de här sambanden,
              kommer den att komma ned under 50 procent för en normal inkomsttagare.
              Det kanske blir 40 procent i a-kasseersättning när man ofrivilligt
              drabbas av arbetslöshet. Om arbetsmarknadsministern får fortsätta
              på det här sättet kommer a-kassan så småningom helt att upphöra.
            </seg>
            <seg n="fe3a6810">
              Då blir det inte så svårt att förstå varför man inte vill vara
              med i den försäkringen. Det kanske är det som är orsaken till
              att regeringens medlemmar väljer att stå utanför a-kassan. Man
              har väl någon sorts ekonomiska incitament, man sparar in några
              hundralappar på den här avgiften. Vi har ju sett tidigare att
              regeringsmedlemmar inte frivilligt betalar avgifter vare sig till
              skatteverk, tv-licens eller kollektivavtalade löner för anställd
              personal. Där har man en viss preferens att undvika att betala
              över huvud taget. Då är det inte så konstigt om inte regeringen
              vill vara med och betala till a-kassan.
            </seg>
            <seg n="3241268b">
              Men alla andra normalt hederliga, laglydiga svenska medborgare
              som vill göra rätt för sig och bygga ett samhälle enligt den svenska
              modellen, där faktiskt en a-kassa värd namnet ingår som en väldigt
              viktig beståndsdel, vill naturligtvis veta svaret på den här interpellationen.
              Vilken nivå i a-kassan är rimlig för att uppnå de effekter som
              regeringen eftersträvar? Är det 57,8 procent eller 51 procent
              när ni har infört ytterligare karensdagar? Är det den nivå som
              arbetsmarknadsministern tycker är rimlig för att uppnå sina politiska
              mål?
            </seg>
          </u>
          <note type="speaker" n="81ea725a">
            Anf. 90 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-7" n="967be520">
            <seg n="c4adbd6c">
              Herr talman! Det är anmärkningsvärt om arbetsmarknadsministern
              hävdar att Eurostat också tricksar med siffror.
            </seg>
            <seg n="64fec984">
              Vi kommer att göra vår hemläxa. Vi ska ha en bättre politik för
              de människor som står längst från arbetsmarknaden, de som står
              kvar på arbetsförmedlingen och som ni har gett er på nu. Vi kommer
              att förbättra villkoren för småföretagen, inte minst när det gäller
              de sociala trygghetssystemen. Vi återkommer när vi har gjort vår
              hemläxa. Vi kan inte, som Moderaterna, göra det uppifrån och ned.
              Vi är en folkrörelse, och det är många som ska vara med när politiken
              formas.
            </seg>
            <seg n="388191dd">
              Sedan har vi detta med hitta-på-jobb. När 20 000 människor fick
              jobb som extrapersonal i skolan och som resurs i äldreomsorgen
              är det inte riktiga jobb. Men att skattesubventionera så att Cederschiöld
              ska ha råd med vit städhjälp hemma leder till ett riktigt jobb.
              Låt oss ta ett resonemang om vår syn på riktiga jobb!
            </seg>
            <seg n="0090b821">
              Beskedet är tydligt trots att alla siffror pekar åt fel håll.
              Littorin, statsministern, Anders Borg, Hägglund, Björklund, Olofsson
              och allt vad de nu heter kommer att stå kvar vid den här gubben
              i lådan på Gröna Lund och banka sig blodiga. De kommer att banka
              på de arbetslösa och sjuka.
            </seg>
            <seg n="39e80c6a">
              Siffrorna visar att vi ökade sysselsättningen nästan dubbelt
              så mycket under vårt sista år som när ni tog över och försämrade
              för de arbetslösa och sjuka.
            </seg>
            <seg n="e8001826">
              Där står de än, Borg och Littorin, och roar sig. De har roligt
              än, även om det har varit lite jobbigt. Det är kallt, det är hjärtlöst,
              och det är väldigt onödigt.
            </seg>
          </u>
          <note type="speaker" n="efdb70ff">
            Anf. 91 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-41" n="6c3361da">
            <seg n="6f20d80d">
              Herr talman! Det där är ju jätteintressant. Slutsatsen av det
              Luciano Astudillo säger är att er jobbpolitik inte hade någonting
              med valförlusten att göra. Det måste vara den slutsats man måste
              dra. Lycka till med arbetet i arbetsgruppen! Det kommer att bli
              jättemycket ny spännande politik av det. Det förstår jag. Jag
              tackar samtidigt, för det kommer att betyda att vi har mycket
              goda chanser att vinna nästa val om ni fortsätter att driva en
              politik som ledde fram till det moras på arbetsmarknaden som ni
              lämnade efter er.
            </seg>
            <seg n="dcdbfc3b">
              Jag behöver bara konstatera, Patrik Björck, att även efter våra
              förändringar har vi en av världens mest generösa arbetslöshetsförsäkringar.
              Vi har nivåer som vi hade i slutet av 90-talet. Då hette statsministern
              Göran Persson. Det är där vi ligger.
            </seg>
            <seg n="ebed3e08">
              Alla siffror pekar åt fel håll, säger Luciano Astudillo. Jag
              vet inte vilken bok Luciano Astudillo läser. Jag bara konstaterar
              att utanförskapet i september har minskat med 113 000 personer
              jämfört med för ett år sedan. Vi hade all-time-high när det gäller
              antalet sysselsatta i juli. Det har inte varit så många jobb anmälda
              på arbetsförmedlingen på flera decennier. Antalet arbetade timmar
              har ökat mer i september än någonsin. I september skapades 81
              000 nya jobb. 66 000 av dem var fasta anställningar. Att alla
              kurvor pekar åt fel håll är nog Luciano Astudillo helt ensam om
              i det här landet att tro på.
            </seg>
          </u>
          <note type="speaker" n="c50d5a91">
            Anf. 92 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-10" n="908ba29d">
            <seg n="56aa4fd8">
              Herr talman! Jag tackar arbetsmarknadsministern för en intressant
              diskussion. Det är det här med procenten. Det är där arbetsmarknadsministern
              blir svaret skyldig. Samma nivå som på 90-talet det är ju fullständigt
              befängt. På 90-talet hade den stora majoriteten ett utfall i den
              verkliga försäkringen som motsvarade de 80 procenten. Det var
              det som var skillnaden. I dag har inkomstförändringarna skett
              samtidigt som ni har sänkt taket i försäkringen som har gjort
              att den stora majoriteten i dag är underförsäkrad.
            </seg>
            <seg n="e3066bf6">
              Misstror arbetsmarknadsministern de siffrorna kan han kontakta
              Arbetslöshetskassornas samorganisation som har väldigt bra koll
              på hur mycket de betalar ut, hur mycket de tar in, och så vidare.
              Var så god! Läs också! Det räcker inte att fylla portföljen.
            </seg>
            <seg n="f54f3849">
              Det här är inte komplicerat. De allra flesta svenskar förstår
              precis vad det är vi pratar om. Om man inte förstår procenträkningen
              som sådan förstår de arbetslösa mycket bra att de pengar som de
              får ut inte räcker till att betala de vanliga utgifterna i ett
              svenskt hushåll. Man får inte ihop till mat och hyra. Då behöver
              man inte räkna procent. Det är bara att se att plånboken är tom.
            </seg>
            <seg n="3e98bc4b">
              Det går inte att jämföra en procentsats från 90-talet fram till
              2007. Den stora majoriteten är i dag underförsäkrad, och en genomsnittlig
              löntagare har i dag 57,8 procent i a-kassa av sin inkomst. Det
              är det som är verkligheten, fast ministern väljer att inte se
              det.
            </seg>
          </u>
          <note type="speaker" n="f17e7ca5">
            Anf. 93 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-42" n="6c3361da">
            <seg n="a5af04b4">
              Herr talman! I Norge är a-kassan 57 procent totalt sett från
              dag ett bara som ett exempel i vår näraliggande region. Jag kan
              konstatera att Patrik Björck återigen bevisar tesen att Socialdemokraterna
              är ett parti för bidragstagare, ett parti för ersättningsnivåer,
              ett parti för någonting annat än jobblinjen. Jag är hemskt ledsen
              för det eller kanske inte, för om man fortsätter att göra som
              man har gjort kommer det att gå som det har gått. Därmed kommer
              ni att förlora nästa val också.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="d7ce9945">
            14 § Svar på interpellation 2007/08:84 om slavliknande förhållanden
            på svensk arbetsmarknad
          </note>
          <note type="speaker" n="d13f1438">
            Anf. 94 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-43" n="6c3361da">
            <seg n="26342eb4">
              Herr talman! Sven-Erik Österberg har frågat mig vilka initiativ
              jag ämnar vidta för att åtgärda de problem som rapporterades om
              i SVT:s proram Uppdrag granskning den 24 oktober. Österberg hänvisar
              till inslag i programmet om städpersonal som arbetar under slavliknande
              förhållanden och med undermåliga villkor vad gäller anställningsförhållanden,
              arbetsmiljö med mera.
            </seg>
            <seg n="b15adffc">
              Jag håller med Sven-Erik Österberg om att det var en skrämmande
              bild som gavs. Det är självfallet inte acceptabelt att människor
              utnyttjas i vårt land oavsett var de kommer ifrån.
            </seg>
            <seg n="cd35482c">
              Får jag först nämna att de förhållanden som uppmärksammades i
              tv-programmet ofta förekommer samtidigt med annan brottslighet,
              till exempel brott mot bokförings- eller skatteregler. Eftersom
              jag ansvarar för arbetsmarknads- och arbetsmiljöfrågorna begränsar
              jag mitt svar till just de områdena.
            </seg>
            <seg n="5c13a2ef">
              Min uppfattning är att vi har en bra skyddslagstiftning. Det
              är alltså inte i första hand ändrade lagregler som behövs. Vad
              gäller efterlevnaden finns det dock uppenbarligen en del att göra.
              Tillsyn över efterlevnaden av arbetsmiljö- och arbetstidslagstiftningen
              utövas av Arbetsmiljöverket. Verket ska fokusera på arbetsplatser
              med störst risk för ohälsa och olycksfall. Detta är en viktig
              prioritering för att kunna upprätthålla en effektiv tillsynsverksamhet.
            </seg>
            <seg n="d1715076">
              Jag vill i detta sammanhang lägga till att vi har inlett ett
              arbete med att se över arbetsmiljöpolitiken. Min avsikt är att
              vi ska ha en bred dialog med alla berörda parter, särskilt arbetsmarknadens
              parter, om denna översyn. Problematiken som de nu uppmärksammade
              förhållandena pekar på finns säkerligen anledning att återkomma
              till i detta arbete.
            </seg>
            <seg n="af797f15">
              Det torde dock stå klart att vi aldrig kommer att kunna nå alla
              arbetsplatser med statliga tillsynsinsatser, och det vore inte
              heller ett effektivt användande av resurserna. Det är därför av
              vikt att den statliga tillsynen av lagstiftningen kompletteras
              med en bred och aktiv partssamverkan i dessa frågor.
            </seg>
            <seg n="45b90a85">
              Min uppfattning är att det finns en bra partssamverkan. Fackliga
              organisationer och skyddsombud har viktiga uppgifter i fråga om
              hur arbetsmiljöarbetet på arbetsplatserna ska organiseras och
              bedrivas. Skyddsombuden har möjlighet att ingripa vid missförhållanden
              och uppmärksamma tillsynsmyndigheten på dessa förhållanden och
              eventuella lagbrott.
            </seg>
            <seg n="050ff9bd">
              Det är också viktigt att vi upprätthåller den svenska modellen
              med ansvarstagande parter som i kollektivavtal kommer överens
              om rimliga villkor och vakar över villkorens efterlevnad. Den
              enskilde kan behöva stöd från eller företrädas av den fackliga
              organisationen när missförhållanden uppstår och lagregler överträds.
            </seg>
            <seg n="4e890107">
              Regeringen har vid upprepade tillfällen förklarat att den svenska
              modellen i allt väsentligt fungerar väl, att det inte är aktuellt
              att ändra i den arbetsrättsliga lagstiftningen samt att eventuella
              förändringar främst bör ankomma på arbetsmarknadens parter att
              avtala om. Jag har inte någon annan ståndpunkt med anledning av
              de nu uppmärksammade förhållandena.
            </seg>
          </u>
          <note type="speaker" n="65b18805">
            Anf. 95 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-b559e6c16f1ab9bb-0" n="a279e42a">
            <seg n="a1bc3448">
              Herr talman! Jag tackar arbetsmarknadsministern för svaret. Det
              skulle förvåna mig mycket om arbetsmarknadsministern i grunden
              hade en annan uppfattning och tyckte att det som visades på tv
              inte var beklämmande. Min fundering vidare är vad arbetsmarknadsministern
              avser att göra konkret för att komma till rätta med det här.
            </seg>
            <seg n="2973fc55">
              Jag blir inte så våldsamt imponerad när arbetsmarknadsministern
              hänvisar till Arbetsmiljöverket. De har fått ganska ordentligt
              neddragna resurser. Jag hoppas att arbetsmarknadsministern känner
              till det 150 miljoner per år. Just nu minskar antalet tillsynsmöjligheter
              över huvud taget på denna myndighet.
            </seg>
            <seg n="77b138db">
              Jag tycker att det är ganska beklämmande. Det var McDonalds i
              det här fallet. Jag har ingenting emot McDonalds. Jag blev beskylld
              för det någon gång. Det är väl en alldeles utmärkt inrättning
              i sig som ger jobb till ungdomar. Men det är beklämmande när man
              vet att på dagtid sitter föräldrar med sina barn där och nattetid
              städar våra invandrare där för 37 kronor i timmen när det är mörkt.
              Detta är oacceptabelt.
            </seg>
            <seg n="aeef613b">
              Jag tror att det inte bara handlar om att man önskar att det
              blir en tillsyn, utan här krävs det ett konkret handlande från
              regeringens sida och från arbetsmarknadsministerns sida. Man måste
              göra något åt det och se till att det inte får vara så här.
            </seg>
            <seg n="5fdfe7b0">
              Det är inget nytt problem i sig. Jag gick tillbaka och tittade.
              Det fanns faktiskt en utredning som avlämnade vissa förslag den
              7 november 2005. Jag vet inte om arbetsmarknadsministern har observerat
              det. Det må vara ursäktat om så är fallet. Det finns många utredningar.
              Men det handlade just om det här. Utredaren hon hette Nyström
              kom fram till vissa förslag på vad man skulle kunna göra samtidigt
              som parterna sinsemellan också hade tänkt sig hur det skulle fungera.
              Därför blev det aldrig något riktigt skarpt av det.
            </seg>
            <seg n="9cb214b5">
              Hennes slutsats var väl egentligen att det inte skulle vara så
              våldsamt farligt, att det inte skulle förekomma sådana här oegentligheter
              ute på arbetsplatser. Då var det framför allt fokus på de arbetsplatser
              som inte hade kollektivavtal. Här handlar det om en arbetsplats
              som har kollektivavtal vilket egentligen är ännu värre.
            </seg>
            <seg n="553b1782">
              Även om jag kanske inte kan begära ett omedelbart svar kan det
              vara skäl att titta lite på utredningen igen och se hur inriktningen
              ser ut.
            </seg>
            <seg n="35778dfc">
              Det jag är intresserad av att veta är om arbetsmarknadsministern
              är beredd att ge facket en ökad möjlighet att se till att det
              finns en efterlevnad av kollektivavtalen även när det råkar vara
              på arbetsplatser där det inte finns några medlemmar. Det är en
              princip att ha kollektivavtal och löner som fungerar. Det har
              vi pratat om många gånger förr, och arbetsmarknadsministern har
              själv sagt att han är en varm anhängare av att det ska fungera
              på den svenska arbetsmarknaden.
            </seg>
            <seg n="408a9779">
              Men jag skulle som sagt vilja veta vad arbetsmarknadsministern
              tänker göra mer konkret. Det kanske inte vore så fel med ett samtal
              med McDonalds ledning. Det här borde vara pinsamt för dem. Vad
              har man för kontroll på sina franchiseföretagare och hur dessa
              agerar? De agerar ändå under skylten det M vi ser vart vi än åker
              i Sverige. Det är varumärket för hela kedjan, och jag är därför
              förvånad över att man inte tydligare från företagets sida gått
              ut och sagt att så här ska det inte vara. Detta ska vi ta krafttag
              emot. Om företaget inte gör det anser jag att det är arbetsmarknadsministerns
              sak att faktiskt klippa till ganska ordentligt på området och
              säga att detta accepterar vi inte, vi vill ha konkreta förslag
              på hur det kan undvikas i fortsättningen och garantier för att
              det går rätt till på arbetsplatserna.
            </seg>
          </u>
          <note type="speaker" n="29b58413">
            Anf. 96 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-44" n="6c3361da">
            <seg n="0258be6c">
              Herr talman! Jag håller med Sven-Erik Österberg. Det programmet
              och rapporteringen visade är helt förfärligt. Det är bara att
              konstatera. Det är ett brott mot lagar och regler såvitt jag kan
              bedöma. Det är ett brott mot kollektivavtalen. Det är ett brott
              mot all anständighet.
            </seg>
            <seg n="cfed3e75">
              Det jag också konstaterade var att det rörde sig om tre hamburgerkedjor
              där situationen i princip var likartad. Åtminstone två av dem
              har sedan detta uppdagades erbjudit samtliga fast anställning
              direkt hos kedjan. Det tycker jag är det minsta man kan begära,
              om jag ska vara helt ärlig.
            </seg>
            <seg n="c807f94d">
              Jag har ett inplanerat besök just hos McDonalds framöver, och
              jag tänker självklart ta upp den här frågan. Jag håller helt med
              Sven-Erik Österberg om att det inte kan ha varit den stoltaste
              stunden i företagets historia när detta rullades upp. Jag tror
              och hoppas också att man känner ett stort ansvar för att rätta
              till det.
            </seg>
            <seg n="f97e3fba">
              Jag har tittat lite grann på utredningen från 2005. Den handlar
              om rätten att förhandla även för oorganiserade arbetstagare när
              arbetsgivaren är bunden av kollektivavtal. Precis som Sven-Erik
              Österberg säger fanns där ett lite blandat utfall både av slutsatserna
              i utredningen och av remissrundan som följde därpå. Det kan finnas
              anledning att se över detta ännu en gång och se om det finns något
              att göra. Jag ska inte lova något, för det vore kanske fel, men
              jag ska inte heller stänga dörren för det. Låt oss fundera!
            </seg>
            <seg n="5d977e5b">
              Jag tycker också att det finns anledning för parterna att ta
              en diskussion om detta. Det måste rimligen ligga i bägge parters
              intresse att få bort sådana här uppenbara missförhållanden från
              svensk arbetsmarknad. Det hör inte hemma här. Man skäms!
            </seg>
          </u>
          <note type="speaker" n="18fbc48c">
            Anf. 97 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-b559e6c16f1ab9bb-1" n="a279e42a">
            <seg n="2475caf4">
              Herr talman! Tack för svaret, arbetsmarknadsministern! Det är
              bra att arbetsmarknadsministern tänker ta upp detta med McDonalds.
            </seg>
            <seg n="6ce0f4cb">
              Dessvärre är kanske McDonalds bara ett av företagen i ledet.
              Jag är rädd för att detta förekommer på många andra ställen, på
              mer undanskymda företag. Det är därför man bör tänka lite vidare.
              Jag bestrider inte att det kommer att lösa sig på McDonalds, inte
              minst av det skälet att man känner sig ganska illa berörd över
              att det förekommer sådant. Frågan är hur vi hanterar detta, hur
              vi ska vårda den svenska modellen och se till att kollektivavtalen
              fungerar så att arbetskraft inte utnyttjas på ett felaktigt sätt.
              I reportaget handlade det om människor med invandrarbakgrund.
              Jag kan tänka mig att det även fanns andra. Det spelar i och för
              sig ingen roll. Det är lika fel ändå.
            </seg>
            <seg n="b3fd59a5">
              Jag såg i utredningen, och det kanske även arbetsmarknadsministern
              har tittat på, att utredaren föreslog att arbetsgivaren, efter
              skriftlig begäran från kollektivavtalsbärande arbetstagarorganisation,
              åläggs att till organisationen lämna ut den information som behövs
              för att arbetstagarorganisationen skall kunna kontrollera om arbetsgivaren
              följer kollektivavtalets bestämmelser om lön och andra anställningsvillkor.
              Arbetsgivaren skall emellertid vara skyldig att lämna ut information
              endast om det finns skälig anledning att anta att gällande kollektivavtal
              inte följs.
            </seg>
            <seg n="a763c411">
              Man behöver alltså ha ett skäl. Det går inte att bara vara allmänt
              nyfiken, utan man ska på god grund misstänka att det förekommer
              oegentligheter. Det vore intressant att titta vidare på den delen.
              Jag har ingen annan uppfattning än arbetsmarknadsministern. Man
              ska ha stor tilltro till parterna. Men det är klart att jag är
              lite misstänksam mot den ena parten. Jag har sagt det förut: Sedan
              regeringen tillträdde har de straffat den ena parten på olika
              sätt så att den har försvagats. Det möts man av överallt. Den
              andra parten har varit helt orörd. Men det vore inte fel med lite
              tryck på arbetsgivarparten också. Kan man till och med betala
              rättegångskostnader för företag som vägrar att teckna kollektivavtal
              samtidigt som man säger sig värna den svenska modellen blir jag
              mycket beklämd. Jag tror därför inte att det är särskilt lätt
              för den fackliga parten att diskutera med arbetsgivarparten och
              säga vad man vill göra. Man gick ju till och med ut och försvarade
              att ägaren till salladsbaren skulle slippa teckna kollektivavtal
              därför att det var synd om henne av olika skäl.
            </seg>
            <seg n="39cc326c">
              Jag blir alltså lite misstänksam och tror att det behövs mer
              tryck från arbetsmarknadsministern att visa även arbetsgivarparten
              att de ska ta sitt ansvar.
            </seg>
            <seg n="44868894">
              Det går heller inte att i en sådan här debatt låta bli att säga
              att många viktiga företrädares tillkortakommanden, inte minst
              på regeringsnivå, visar hur lättsinnig man har varit när det gäller
              att följa regler. Svartarbete är allvarliga saker. Det handlar
              inte om skadeglädje, utan jag tycker att det är allvarligt för
              det politiska systemet. Det kletar nämligen ned alla. Det kletar
              ned Littorin, och det kletar ned mig. Det finns en uppfattning
              om att så gör politiker. Kan man göra det på regeringsnivå så
              är det klart att man kan göra det på McDonalds när det gäller
              nattlig städning. Det är lätt att dra den slutsatsen.
            </seg>
            <seg n="03c7a6aa">
              Jag tycker att finansministern var alldeles för sent ute med
              att sätta ned foten, och det var ju för att han själv varit intrasslad
              i sådant tidigare. Det visar hur viktigt det är att följa de regler
              som finns i allra möjligaste mån så att man med kraft kan slå
              tillbaka med trovärdighet. Regeringen har tappat sin trovärdighet
              så här långt, men Littorin har chansen att ta den tillbaka om
              han agerar kraftfullt.
            </seg>
          </u>
          <note type="speaker" n="7ccea37b">
            Anf. 98 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-45" n="6c3361da">
            <seg n="6c5329f5">
              Herr talman! Jag kan bara hålla med Sven-Erik Österberg i det
              sista: Lagar och regler ska följas. Det gäller skatter och avgifter.
              Det gäller även taxikort och andra saker som kan sticka folk i
              ögonen.
            </seg>
            <seg n="c1eb1679">
              Den ena parten har varit helt orörd, säger Sven-Erik Österberg.
              Det är förstås hans bild. När jag träffar den part som Sven-Erik
              Österberg anser vara orörd är det inte riktigt deras bild. Tvärtom
              upplever man där, och det var det Luciano Astudillo tidigare hänvisade
              till, att man blir klubbad i huvudet stup i kvarten. Det är lite
              så när parterna kommer till mig, och det är så det bör vara. De
              har naturligtvis uppfattningen att jag inte gör som de vill, och
              det är nog helt korrekt.
            </seg>
            <seg n="21d371bc">
              När man nu sätter sig ned för att förhandla om ett huvudavtal
              bör man göra det med respekt för varandra och med ansvar för den
              svenska modellen där man försöker att bygga ett nygammalt, eller
              om man så vill, ett nytt förtroende mellan parterna för att vårda
              modellen. Den uppmaningen gäller bägge parterna. Det finns anledning
              för alla inblandade att ta ett och annat djupt andetag och fundera
              över samtalston och hur man hanterar varandra i de olika debatterna
              för att bygga vidare på det som är bra och som fungerar.
            </seg>
            <seg n="26402b31">
              När det gäller utredningen skriver man sammanfattningsvis: Sammanfattningsvis
              kan således konstateras att den svenska modellen bygger på självständiga
              arbetsmarknadsparter som reglerar arbetsmarknaden genom kollektivavtal.
              Utgångspunkten måste därför vara att lagstiftning skall användas
              bara när det är absolut nödvändigt. Det har under utredningen
              inte framkommit omständigheter som talar för att det i dag finns
              något uttalat behov av lagstiftning i frågan. Utredaren anser
              därför att det är mycket tveksamt om det i nuläget är förenligt
              med den svenska modellen att lagstifta i den aktuella frågan.
            </seg>
            <seg n="97a5bcea">
              Det operativa ordet här kanske möjligen är i dag. Det kan finnas
              anledning att mot bakgrund av det som har framkommit här fundera
              och se över.
            </seg>
            <seg n="6f78c818">
              Samtidigt vill jag varna lite för det av mitt andra skäl, nämligen
              att jag som vanligt brukar vara väldigt försiktig med att lagstifta
              på svensk arbetsmarknad. Jag kanske vill försöka passa bollen
              lite hårdare till parterna och säga att när ni nu ska börja förhandla
              om ett nytt huvudavtal så fundera över de konsekvenser som vi
              har sett genom de aktuella händelserna. Hur kan ni som parter
              se till att medverka till att sådant inte upprepas eller förekommer?
            </seg>
            <seg n="7a80133e">
              Jag upprepar det jag sade tidigare, man skäms när man ser detta.
              Så här ska det inte gå till. Det bara är så.
            </seg>
          </u>
          <note type="speaker" n="50827a12">
            Anf. 99 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-b559e6c16f1ab9bb-2" n="a279e42a">
            <seg n="9814a673">
              Herr talman! Jag förstår att arbetsmarknadsministern har lite
              behov att slå tillbaka. Men blanda inte ihop dem som följer riksdagens
              resereglemente när de far omkring därför att de blir eftersökta
              överallt på grund av att folk är så upprörda över den politik
              som Littorin för så de får åka ut och förklara och försöka ställa
              till rätta med den som faktiskt bygger om sommarhus för nästan
              100 000 och gör det svart. Det är en ganska väsentlig skillnad.
            </seg>
            <seg n="b08336eb">
              Vi får vara försiktiga så att vi inte lägger allt i samma pott.
              Man får skilja mellan äpplen och päron när det gäller sådant.
              Just genom sådana antydningar undergräver man systemet ännu mer,
              som Littorin gör, och det vill jag varna det allra allvarligaste
              för. Kritik där det behövs, men håll reda på vad olika saker är,
              det skulle jag verkligen vilja uppmana till.
            </seg>
            <seg n="44fc50e1">
              Sedan är jag av samma åsikt som Littorin av det skälet att man
              inte ska lagstifta om det inte finns skäl till det. Parterna har
              ett ansvar. Det jag vill peka på är väl att utredaren kanske utgick
              från att det just då inte fanns, precis som Littorin själv sade.
              Det kan vara ett något annorlunda läge nu, och därför bör det
              så att säga återigen övervägas vad som ska göras i den här frågan.
            </seg>
            <seg n="689348bf">
              Det är okej för mig att ge parterna en ordentlig chans att titta
              på det där också. Det ges ju ett förslag här på hur en lagtext
              kanske skulle kunna se ut. En sådan del skulle också kunna tillämpas
              i en kollektivavtalslösning. Man skulle kunna komma överens om
              vad som ger den här parten en möjlighet.
            </seg>
            <seg n="ed44ffb0">
              Då vore det inte fel om arbetsmarknadsministern puttade på lite
              grann i den här delen, för jag är som sagt var lite misstänksam
              mot Svenskt Näringsliv när det gäller just kollektivavtal. Där
              är det löst i kanten. Man är inte fast på det sätt som man borde
              vara utan ser kanske gärna att det förekommer lite sådant där,
              därför att det kan möjliggöra att kraven hålls tillbaka i löneförhandlingar
              på det sätt som har förekommit och som gjort den andra parten
              svagare. Ska vi slå vakt om den svenska modellen ska Littorin
              i handling vara lika kraftfull som han är i tal här i riksdagen.
              Då måste man nog också agera lite tydligare i den frågan, och
              jag har förhoppningen att arbetsmarknadsministern gör det.
            </seg>
          </u>
          <note type="speaker" n="6127405b">
            Anf. 100 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-46" n="6c3361da">
            <seg n="7e0f8704">
              Herr talman! Väldigt kort: Jag finner att vi i princip är överens
              och ställer förhoppningen till parterna att de när de nu sitter
              ned och faktiskt dryftar den här frågan tar den på allvar. Det
              borde ligga i båda parters intresse att se till att sådant som
              förekom på hamburgerkedjorna faktiskt inte förekommer på svensk
              arbetsmarknad. Så enkelt är det.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="cfaf27f6">
            15 § Svar på interpellation 2007/08:85 om Ams styrelse
          </note>
          <note type="speaker" n="0a92ccb5">
            Anf. 101 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-47" n="6c3361da">
            <seg n="370ef0a2">
              Herr talman! Sven-Erik Österberg har frågat mig om jag har för
              avsikt att initiera förändringar av Ams styrelse.
            </seg>
            <seg n="51208442">
              Med anledning av den nya myndighetsförordningen, som från den
              1 januari 2008 kommer att gälla för alla myndigheter, pågår en
              översyn av samtliga myndigheters ledningsformer. För varje enskild
              myndighet prövas vilken ledningsform som bäst passar verksamheten,
              om myndigheten ska vara en styrelsemyndighet, enrådighetsmyndighet
              eller nämndmyndighet.
            </seg>
            <seg n="3b35c7df">
              Regeringen har inom kort för avsikt att besluta att Arbetsförmedlingen
              ska vara en styrelsemyndighet och att myndigheten därmed även
              i framtiden ska ledas av en styrelse. Arbetsförmedlingens verksamhet
              har den karaktär, och omfattar ett så stort finansiellt ansvar,
              att det är lämpligt att myndigheten leds av en styrelse.
            </seg>
            <seg n="a0fa4039">
              Arbetsmarknadsverket genomgår nu stora förändringar som präglas
              av omprövning och nytänkande, varför det även är naturligt att
              se över hur den nya myndighetens ledning ser ut. Det är dock för
              tidigt att säga något om hur den nya styrelsen kommer att se ut
              eller om den kommer att arbeta på ett annat sätt än dagens styrelse.
            </seg>
          </u>
          <note type="speaker" n="9f75aa06">
            Anf. 102 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-b559e6c16f1ab9bb-3" n="a279e42a">
            <seg n="b2fa1b10">
              Herr talman! Tack arbetsmarknadsministern! Anledningen till att
              jag har ställt frågan är att flera som sitter i Ams styrelse har
              känt oro för vad som händer. De förstår att det kanske pågår en
              översyn, men flera framhåller redan nu att det sker förändringar
              när det gäller vad styrelsen ska ta ställning till och vad verksledningen
              ska ta ställning till. Flera av dem som har uttalat sig för mig
              säger också att de känner att de mer har blivit ett informationsorgan
              som får information från regeringen om vad som händer och sker
              i stället för att vara en styrelse som tar fullt ansvar. Därför
              är jag intresserad av att få veta om det redan har gått direktiv
              till styrelsen att en förändring är på gång.
            </seg>
            <seg n="112da036">
              Jag noterar av svaret att frågan är under övervägande, med viss
              tyngd på att styrelsen ska vara kvar, om jag ska tolka arbetsmarknadsministerns
              svar på det sättet. Jag vill egentligen bara tillägga som min
              egen åsikt att arbetsmarknadsfrågorna är av nationell karaktär.
              Det finns mycket kunskap om dem. Det är frågor som är angelägna
              på många sätt. Jag tror att det skulle vara djupt olyckligt att
              inte ta vara på den kompetens som finns hos förnuftigt folk som
              sitter med i en sådan här styrelse som också kan handlägga de
              här frågorna.
            </seg>
            <seg n="025433ab">
              Experter i all ära, men vi har ju också sett att det inte alltid
              leder åt rätt håll. Vanligt folk med sunt förnuft är inte så dumt
              alla gånger när man ska diskutera sådana här frågor. Det finns
              som sagt ett stort intresse, och det finns stor kunskap på arbetsmarknadsområdet.
              En förändring skulle vara djupt olycklig.
            </seg>
            <seg n="dedfa6d8">
              Men min mycket korta fråga till arbetsmarknadsministern är: Har
              det redan antytts att det är en svängning på gång och att det
              är skälet till att man upplever att styrelsen har ändrat sina
              arbetsformer redan innan något annat beslut har fattats?
            </seg>
          </u>
          <note type="speaker" n="0a42adb3">
            Anf. 103 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-48" n="6c3361da">
            <seg n="b2b41513">
              Herr talman! Nej, det har inte utgått några direktiv på något
              som helst sätt. Avsikten är att myndigheten efter den 1 januari
              ska ledas av en styrelse. Jag tror att det är extra viktigt både
              med hänsyn till att det blir en ny myndighet med en ny uppgift
              och ett nytt mandat och att det handlar om en stor ekonomisk affär
              naturligtvis.
            </seg>
            <seg n="c71a3271">
              Exakt hur den styrelsen ska se ut, instruktioner och annat får
              vi återkomma till. Men jag är väldigt mån om, precis som Sven-Erik
              Österberg säger, att ta till vara den kompetens som finns. Jag
              håller också helt med om att det måste finnas sunt förnuft även
              i Arbetsförmedlingens styrelse. Jag raljerar inte nu utan jag
              menar verkligen det. Sunt förnuft kan komma i många former, men
              det behövs erfarenhet, sunt förnuft och kompetens. Och det behövs
              också en blandad erfarenhetsbas att bygga vidare på.
            </seg>
            <seg n="9ca78e6a">
              Jag ber att få återkomma så fort vi har landat den här frågan.
              Det finns ingen, om jag uttrycker det så, dold agenda i detta.
            </seg>
          </u>
          <note type="speaker" n="2ff6d43f">
            Anf. 104 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-071013b436c7beb4-0" n="a279e42a" next="i-c9537428f970d05f-0">
            <seg n="70fc5c2c">
              Herr talman! Jag ska fatta mig mycket kort. Jag nöjer mig med
              det svaret så här långt. Arbetsmarknadsministern har uttryckt
              tydligt att något annat direktiv inte har utgått i det här läget,
              och då får styrelseledamöterna ta upp det med verksledningen om
              de känner att det har skett en förändring. Då måste ansvaret ligga
              där. Det är min tolkning.
            </seg>
            <seg n="2fd27ce2">
              Till sist ska jag bara säga att den här styrelsen är viktig,
              särskilt som den tidigare också har haft en decentraliserad organisation
              där det har funnits kunskap. Det är viktigt att fånga upp det
              i den nya styrelsen också.
            </seg>
            <seg n="f21bd42e">
              Jag avvaktar vad som kommer och ber att få återkomma om jag har
              ytterligare synpunkter på vad som händer med Ams styrelse.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <u who="sven-erik_osterberg_05c934" xml:id="i-c9537428f970d05f-0" n="a279e42a" prev="i-071013b436c7beb4-0">
            <seg n="9e519724">
              16 § Svar på interpellation 2007/08:96 om ökande intresse för
              fasta jobb hos unga
            </seg>
          </u>
          <note type="speaker" n="b2862c06">
            Anf. 105 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-49" n="6c3361da">
            <seg n="2137b930">
              Herr talman! Jag ber om ursäkt för att rösten börjar fallera,
              men det ska nog gå bra.
            </seg>
            <seg n="a8b8b16c">
              Luciano Astudillo har frågat mig om jag är beredd att vidta några
              åtgärder för att underlätta ungdomars etablering på arbetsmarknaden
              samt om jag ämnar ta några initiativ för att öka ungdomars möjligheter
              till fasta anställningar.
            </seg>
            <seg n="762bd5d0">
              Jag håller med Luciano Astudillo om vikten av att våra ungdomar
              etablerar sig på arbetsmarknaden medan de fortfarande är unga.
            </seg>
            <seg n="84d21359">
              Att etableringsåldern har förskjutits allt högre upp i åldrarna
              beror inte bara på svårigheter på arbetsmarknaden. Utbildningsexpansionen
              är också en viktig förklaring till detta. Andelen ungdomar som
              deltar i eftergymnasial utbildning har ökat.
            </seg>
            <seg n="ee75b609">
              Regeringen tar frågan om ungas etablering på arbetsmarknaden
              på stort allvar. Regeringens strategi för att bekämpa utanförskapet
              bland ungdomar är att, genom flera olika insatser som förstärker
              varandra, öka ungdomarnas förutsättningar att få arbete. För att
              öka efterfrågan på yngre arbetskraft har arbetsgivare som anställer
              ungdomar mellan 18 och 24 år fått en nedsättning av arbetsgivaravgiften
              från och med den 1 juli i år. Likaså har ungdomar mellan 20 och
              24 år möjlighet att få nystartsjobb redan efter sex månaders arbetslöshet.
            </seg>
            <seg n="c18fa9af">
              Nästa steg är den jobbgaranti för ungdomar som införs i december
              i år och som syftar till att förbättra matchningen på arbetsmarknaden.
              Ungdomar mellan 16 och 24 år ska anvisas till jobbgarantin när
              de har varit arbetslösa och inskrivna på arbetsförmedlingen i
              tre månader. För att ge ungdomarna ett omfattande stöd utan de
              inlåsningseffekter som de tidigare ungdomsprogrammen varit förenade
              med ska fokus i jobbgarantin vara matchning och coachning. Det
              aktiva matchningsarbetet ska också kunna kombineras med praktik
              och utbildning.
            </seg>
            <seg n="4e25fe78">
              Jobbgarantin innebär alltså mer resurser och en tydligare inriktning
              på arbete jämfört med tidigare insatser, vilket kommer att hjälpa
              fler ungdomar att lämna utanförskap och komma in på arbetsmarknaden.
            </seg>
            <seg n="bab4152f">
              Det kan också nämnas att ungas etablering på arbetsmarknaden
              är en av prioriteringarna för det nationella strukturfondsprogrammet
              för regional konkurrenskraft och sysselsättning för perioden 20072013.
            </seg>
            <seg n="6fcfbeaa">
              Inom Utbildningsdepartementets område har en särskild utredare
              tillsatts för att lämna förslag till en framtida struktur för
              gymnasieskolan. Studievägarna behöver anpassas till förändringarna
              inom olika bransch- och yrkesområden, och det finns också ett
              stort behov av att se över vilka förändringar som krävs i gymnasieskolans
              utformning för att fler elever ska klara utbildningen inom avsedd
              tid. I detta uppdrag ingår bland annat att föreslå en utformning
              av en modern och flexibel lärlingsutbildning. Många yrkesinriktade
              program i den nuvarande gymnasieskolan är alltför teoretiska med
              för lite tid för fördjupning i yrkesämnena.
            </seg>
            <seg n="0427e5bc">
              Jag vill också påminna om de förändringar av reglerna i lagen
              om anställningsskydd, särskilt reglerna om tidsbegränsade anställningar,
              som vi redan har genomfört och som trädde i kraft den 1 juli i
              år.
            </seg>
            <seg n="d24c08ab">
              Förändringarna innebär bland annat att det har blivit enklare
              att anställa för viss tid. Vid en allmän visstidsanställning behöver
              en arbetsgivare inte ange några särskilda skäl för en tidsbegränsad
              anställning, men man får samtidigt inte anställa en och samma
              person på en sådan anställning i mer än sammanlagt två år inom
              en femårsperiod. Pågår en sådan anställning längre övergår den
              automatiskt i en tillsvidareanställning. Bland annat för att hjälpa
              dem som länge haft vikariatsanställningar justeras dessutom motsvarande
              regler för vikarier så att den tid som en vikarie kan vara anställd
              hos en och samma arbetsgivare under en femårsperiod utan att övergå
              i en tillsvidareanställning från och med den 1 januari nästa år
              kortas ned från tre till två år.
            </seg>
            <seg n="ca06939f">
              Tillsvidareanställningar ska vara grunden på arbetsmarknaden.
              Samtidigt spelar även tidsbegränsade anställningar en viktig roll.
              Det är min uppfattning att tidsbegränsade anställningar kan fungera
              som en bro in i fasta anställningar för personer som ännu inte
              är fast etablerade på arbetsmarknaden, till exempel unga människor.
              Det underlättar för rekryteringar och nyanställningar och ger
              möjligheter till yrkeserfarenhet. Samtidigt är det naturligtvis
              viktigt att människor inte fastnar i sådana anställningar under
              för lång tid. Jag anser att de nya reglerna möter båda dessa behov.
            </seg>
          </u>
          <note type="speaker" n="45d4f714">
            Anf. 106 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-8" n="967be520">
            <seg n="0fe20334">
              Herr talman! Först och främst måste jag börja med att gratulera
              Littorin för dessa 100 interpellationsdebatter. Jag förstod egentligen
              inte hur anmärkningsvärt det är. Faktum är att Littorin nu har
              slagit Björn Rosengrens rekord på området. Littorin har lyckats
              göra fler ledamöter i den här kammaren förbannade än till och
              med Björn Rosengren, vilket jag trodde var helt omöjligt. Gratulerar!
            </seg>
            <seg n="9e77e504">
              Tack för ett lite bättre svar den här gången. Det var lite mer
              engagerat och lite längre. Bakgrunden är att det i själva verket
              handlar om att lägga ut denna dimridå om vad som egentligen händer
              ute i verkligheten och vad Littorin sedan säger här.
            </seg>
            <seg n="da924aae">
              Jag ska börja med att ge Littorin rätt på en punkt. Givetvis
              har utbildningsexpansionen att människor utbildar sig under längre
              tid gjort att ungdomar har ett senare inträde på arbetsmarknaden.
              Bakgrunden till interpellationen är en rapport som Ungdomsbarometern
              redovisade för bara någon vecka sedan. Rapporten visar att en
              förkrossande majoritet av dagens ungdomar vill ha ett fast jobb.
              Det spräcker den mytbildning som finns om att ungdomar är mer
              flexibla och köper vilka jobb som helst. Därför är det så viktigt
              för mig att ta den här diskussionen med Littorin.
            </seg>
            <seg n="564f6845">
              Vad består dimridån av? Skillnaden ligger i vad Littorin säger
              här i kammaren och vad som sedan händer där ute. När Littorin
              pratar om hur viktigt det är med fasta jobb här har han själv
              förverkligat en politik som har gett ökade möjligheter för otrygga
              anställningar på den svenska arbetsmarknaden.
            </seg>
            <seg n="b8ade28f">
              Littorin pratar om en jobbgaranti för ungdomar. Det är en garanti
              som för övrigt innebär en garanti för diskriminering i a-kassan.
              Verkligheten där ute är en helt annan. I Helsingfors pratar arbetsförmedlingen
              lite på skämt, lite på allvar om att göra om sin verksamhet från
              förmedlingsverksamhet till fritidsgård. I Eskilstuna är man på
              väg att släppa 700800 ungdomar rakt ut i ingenting. Också i Uddevalla
              är man bekymrad över hur man ska stötta ungdomarna. Det stora
              problemet är att garantin är helt urholkad på resurser. Det finns
              inga pengar för att stötta de ungdomar som står långt från arbetsmarknaden.
              Det är verkligheten där ute. Sedan kan vi stå här och prata och
              vara överens om vad som är viktigt, hur man jobbar med ungdomar
              och så vidare.
            </seg>
            <seg n="a5469117">
              Man har valt att använda pengarna för att till exempel sänka
              de sociala avgifterna för alla arbetsgivare som redan har anställt
              unga människor, till exempel McDonalds som ni redan har diskuterat.
              Inte heller jag har något att invända mot McDonalds så länge det
              är sjysta villkor för alla som jobbar där. Faktum är att McDonalds
              med sänkningen av de sociala avgifterna fick i runda slängar 60
              miljoner för dem som redan var anställda unga människor. I stället
              har vi sossar sagt att pengarna ska användas för att hjälpa de
              ungdomar som i dag saknar fullbordad gymnasieutbildning. Använd
              resurserna för att närma dessa ungdomar till arbetsmarknaden.
            </seg>
            <seg n="92985ba8">
              Forskningen säger nämligen, precis som vi, att den borgerliga
              regeringen har valt att använda ett trubbigt verktyg; den generella
              sänkningen av sociala avgifter. När ska ni lyssna på forskningen
              på området?
            </seg>
          </u>
          <note type="speaker" n="8424ceb7">
            Anf. 107 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-50" n="6c3361da">
            <seg n="0f415404">
              Herr talman! Det är intressant när man kör nio interpellationer
              på en dag. Då får man ena stunden höra att man lyssnar alldeles
              för mycket på makroekonomiskt bjäfs om jag tolkar Patrik Björck
              rätt och andra stunden får man höra att man lyssnar alldeles för
              lite.
            </seg>
            <seg n="90191304">
              Jag kan hålla med Luciano Astudillo. Det är ett trubbigt verktyg.
              Det är helt korrekt. Men samtidigt måste vi konstatera att vi
              har ett läge där vi har en ganska sammanpressad lönestruktur och
              där vi har så strikta arbetsrättsliga regler att det kan innebära
              ett problem för dem som ännu inte har kommit in på svensk arbetsmarknad.
              I stället för att ändra på de arbetsrättsliga reglerna och införa
              förändringar i den svenska modellen har vi valt att sänka inte
              löner eller den typen av arbetsrättsregler utan att sänka lönekostnaderna
              för att anställa unga. Det tror vi är ett viktigt instrument för
              att underlätta för ungas inträde på arbetsmarknaden.
            </seg>
            <seg n="84c49d41">
              Det sagt om detta. Den 1 december införs jobbgarantin för unga.
              Jag förstår naturligtvis att det finns all anledning att undra
              hur det ska gå till och hur det ska fungera. Faktum är att det
              är 2,8 miljarder som sätts bakom denna jobbgaranti för unga. 2,8
              miljarder är rätt mycket pengar. Dessutom innebär detta de beräkningar
              som jobbgarantin för unga är byggd på att var och en som finns
              i jobbgarantin efter 100 dagars arbetslöshet ska få minst 30 timmar
              per vecka av råd, stöd och hjälp för att hitta tillbaka.
            </seg>
            <seg n="2534739a">
              Vad kan denna hjälp bestå i? Det som först är tänkt att hända
              är att man upprättar en handlingsplan. Tyvärr finns det inga bra
              svenska begrepp här. Vi pratar om targeting, coaching och profiling
              . Men i grunden handlar det om att göra en individuell handlingsplan
              för varje enskild person. I denna handlingsplan ska det finnas
              sådant som till exempel utbildning, om man saknar en gymnasie-
              eller grundskoleexamen, arbetspraktik, en lång rad olika verktyg
              för att underlätta tillbakagången till arbetsmarknaden så snabbt
              som möjligt. Grundproblemet helt riktigt på båda punkter är att
              varje ung person som har hamnat i ungdomsarbetslöshet naturligtvis
              är en enorm förlust. Jag håller med Patrik Björck om att det är
              digitalt. För den som är arbetslös är det 0 eller 1. Antingen
              är man det eller inte. Just därför måste vi ha verkningsfulla
              åtgärder för att se till att få dem tillbaka så snabbt det någonsin
              går. Vi vet dessutom att det är mer allvarligt för en ung människa
              som aldrig har haft tillträde till eller har en svag förankring
              på arbetsmarknaden, och det blir därmed exponentiellt svårare
              att ta sig tillbaka till arbetsmarknaden om man är borta för länge
              och är ung.
            </seg>
            <seg n="4dc573b4">
              Därför är det naturligtvis glädjande att vi häromdagen kunde
              se att ökningen av ungdomsjobben inte har varit så stark sedan
              SCB började mäta 1963. Det går som tåget på arbetsmarknaden, inte
              minst för unga, just nu. Det är naturligtvis glädjande för dem
              som det går bra för. Men samtidigt och jag tackar Luciano Astudillo
              för interpellationen måste vi göra mer för dem som ändå inte kommer
              in.
            </seg>
            <seg n="751d80e2">
              Jag menar att jobbgarantin för unga med sina 2,8 miljarder i
              bagaget, sina 30 timmar i veckan och hjälp, råd och stöd har just
              den utformning som på ett tydligare och bättre sätt förbättrar
              möjligheterna för unga som har varit borta länge att ta sig in.
            </seg>
            <seg n="cbc2a6e5">
              Jag inser naturligtvis att Luciano Astudillo kommer att interpellera
              om detta många gånger framöver med all rätt, skulle jag vilja
              säga, för det här är ett alldeles för viktigt diskussionsämne
              för att försvinna ut i cyberrymden. Jag tror att det finns all
              anledning att vi på ömse sidor om den politiska skiljelinjen i
              Sverige ägnar mycket stor uppmärksamhet åt att få ungdomar tillbaka
              till och in på arbetsmarknaden.
            </seg>
          </u>
          <note type="speaker" n="1346bcbc">
            Anf. 108 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-9" n="967be520">
            <seg n="734b5bf1">
              Herr talman! Poängen med forskning: Vi vet ju vad ni i den borgerliga
              regeringen sysslade med tidigare när ni använde forskning och
              vetenskap, inte minst din kollega Anders Borg. Det var att på
              något sätt gömma sina politiska värderingar bakom någon sorts
              vetenskap och säga så här: Titta, ekonomerna säger så här, och
              därför gör vi så här! Då distanserar man sig kallhamrat och hårt
              från människors vardag och verklighet. Man säger att man är så
              illa tvungen att göra så här fast man egentligen inte vill det.
              Det är ett klassiskt grepp att inte ta ansvar för det man gör.
              Det är det Littorin oftast ägnar sig åt.
            </seg>
            <seg n="afddce2f">
              Det är en annan sak som är väldigt upprörande i det här. Det
              är gosigt att Littorin alltid håller med, och det är trevligt
              att vi nästan är överens. Det låter som om Littorin och jag tycker
              samma sak i de här frågorna när vi står här och debatterar. Men
              vi står för diametralt olika synsätt när det gäller att stötta
              ungdomar på vägen till ett arbete.
            </seg>
            <seg n="abcd99f6">
              Det är inte vad som sägs här som är viktigt, utan vad som sedan
              händer där ute i verkligheten bland ungdomar.
            </seg>
            <seg n="45a40ad3">
              Ja, fler och fler får jobb. Vi har en högkonjunktur i det här
              landet, precis som i övriga Europa, och det är väldigt bra. Det
              som är viktigt är att ta till vara den här högkonjunkturen så
              att de ungdomar som står längst bort från arbetsmarknaden kommer
              närmare.
            </seg>
            <seg n="955475c5">
              Då säger Littorin: Vi tror att om vi sänker tröskeln ekonomiskt
              löser det sig. Forskarna säger: Nej, det löser det inte. Vi tror
              att vi behöver utbilda folk.
            </seg>
            <seg n="4b816c2a">
              Arbetsförmedlingarna, kommuner och andra i Helsingfors säger,
              lite på skämt och lite på allvar, att arbetsförmedlingen ska omvandlas
              till en fritidsgård. I Eskilstuna säger de att de nog får släppa
              600800 ungdomar bara ut i ingenting. I Uddevalla är man bekymrad.
              Runt om i Sverige är man bekymrad över de ungdomar som står längst
              bort från arbetsmarknaden, de som inte kommer in trots den högkonjunktur
              som vi är i.
            </seg>
            <seg n="f4ea691d">
              Både Littorin och jag vet att det stora problemet för den här
              gruppen är att de saknar fullständigt gymnasium. Det är 50 00060
              000 ungdomar som inte kommer in därför att de inte matchar de
              jobb som kommer nu.
            </seg>
            <seg n="db57d878">
              Då hjälper inte en urholkad jobbgaranti för ungdomar som inte
              finns där med bra verktyg för att rusta de ungdomarna. Hur mycket
              du än säger det, herr arbetsmarknadsminister, hjälper det inte.
              Det är en stor skillnad.
            </seg>
            <seg n="3c8a3b06">
              En annan skillnad är att man genom den här jobbgarantin ger sig
              på ungdomar genom att försämra villkoren i inkomstförsäkringen
              för ungdomar, där ungdomar ska betala in lika mycket till a-kassan
              men får sämre villkor än andra. Vilka andra grupper ska drabbas
              av den här formen av diskriminering?
            </seg>
            <seg n="abb5a42e">
              Det allvarligaste är egentligen inte vad Littorin står här och
              säger det låter fint, och man kan hålla med om rätt mycket. Det
              allvarliga är dessa unga människors vardag och verklighet där
              ute. Det är dem ni överger.
            </seg>
          </u>
          <note type="speaker" n="1f1c5196">
            Anf. 109 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-51" n="6c3361da">
            <seg n="52434eb0">
              Herr talman! Luciano Astudillo känner lite rädsla för att vi
              skulle tycka samma sak. Nja, det tror jag att man ska ta lite
              lätt på. Astudillo står för högre ersättningar, och vi står för
              arbetslinjen. Vi står för 2,8 miljarder, 30 timmar i veckan och
              jobbgaranti för unga, medan det är högst oklart vad Luciano Astudillo
              står för. Men det får Luciano Astudillo och Socialdemokraterna
              komma fram till när man har pratat ihop sig i arbetsgruppen.
            </seg>
            <seg n="adf6e646">
              Forskningen säger, apropå det vi diskuterade nyss, som ett exempel
              att arbetsrättens utformning inte påverkar arbetslöshetens nivå
              men dess sammansättning. Har man en strikt arbetsrätt ställs det
              alltså upp högre barriärer för dem som inte har kommit in, bland
              annat ungdomar och invandrare.
            </seg>
            <seg n="c344d5eb">
              Man måste naturligtvis göra en avvägning. Är det en vetskap som
              innebär att man till exempel skulle göra någonting arbetsrättsligt
              med ungdomar, som en del har krävt i den svenska debatten? Mitt
              svar på den frågan är självklart nej. Priset för detta i andra
              ändan är alldeles för högt. Det är inte acceptabelt av det skälet.
            </seg>
            <seg n="c5704d1e">
              Otto von Bismarck sade en gång att politik är det möjligas konst.
              Det är naturligtvis delvis på det sättet, att man måste väga olika
              intressen mot varandra och försöka hitta den modell som till slut
              leder till det bästa uppnåeliga resultatet.
            </seg>
            <seg n="e54e139f">
              Jag konstaterar bara att vi nog kan vara överens om en sak det
              är kanske problembilden och det är att ungdomar i arbetslöshet
              är ett slöseri. Det är oacceptabelt ur den enskildes synvinkel
              dem som vi pratar om. Det är naturligtvis också oacceptabelt ur
              samhällsekonomisk synvinkel. Det riskerar att leda till en cementering
              av ett utanförskap, där man också kan tänka sig att det frodas
              andra saker som vi inte heller gillar alltifrån främlingsfientlighet
              och vad det nu kan vara. Därför är det av mycket stor vikt att
              se till att få in ungdomar på arbetsmarknaden och få dem tillbaka
              när de har varit utanför.
            </seg>
            <seg n="7a236858">
              Vi kan naturligtvis fundera över vilka verktyg som är mer eller
              mindre effektiva för att nå dit. Vi kan konstatera, som Luciano
              Astudillo och jag har gjort några gånger när vi har debatterat,
              att en del av de verktyg som fanns tidigare inte riktigt levde
              upp till det man skulle kunna säga var godkänt resultat. Det var
              kommunal ungdomspraktik, ungdomsgaranti och annat, som åtminstone
              enligt en del rapporter har visat sig förlänga arbetslöshetsperioderna.
            </seg>
            <seg n="d3329b3a">
              Då måste man fundera över vad man kan göra i stället. Luciano
              Astudillo pekar på några viktiga saker.
            </seg>
            <seg n="c344fe41">
              När jag senast var i Norrköping och träffade Lasse Stjernkvist,
              som är kommunalråd med ansvar för arbetsmarknadsfrågor och en
              gammal vän till mig, diskuterade vi just det här och konstaterade
              att det finns många som saknar till och med grundskoleexamen och
              därmed naturligtvis har väldigt svårt att ta sig in på arbetsmarknaden.
            </seg>
            <seg n="869a85a8">
              Jag menar att man då måste ha någon typ av program som leder
              till att man ska kunna, individuellt baserat, rusta den enskilde
              för att ta sig tillbaka till arbetsmarknaden. Jobbgarantin för
              unga, med sina 2,8 miljarder, är avsedd att vara just detta verktyg.
            </seg>
            <seg n="6a493262">
              Kommer detta att fungera från den 1 december? Ja, vår förhoppning
              är att det kommer att fungera så bra det går. Kommer det att fungera
              perfekt? Nej, det kan man naturligtvis inte garantera. Det kommer
              säkert att vara inkörningsproblem, och det kommer säkert att vara
              saker som måste jobbas fram inom arbetsförmedlingens regi. Jag
              är också fullständigt medveten om att det pågår andra förändringar
              inom arbetsförmedlingen, med hela den organisationsförändring
              man samtidigt gör, som naturligtvis också ställer väldigt höga
              krav på verksamheten.
            </seg>
            <seg n="a920ca9b">
              Till glädjeämnena i livet tycker jag hör landets arbetsförmedlare,
              som har ett mycket stort engagemang för de här frågorna och väldigt
              gärna vill ha de bästa verktygen på plats. Varje gång jag är ute
              försöker jag lyssna och se om det är någonting vi kan förändra
              och förbättra baserat på just den verklighetsbild som arbetsförmedlarna
              själva har och beskriver för oss.
            </seg>
          </u>
          <note type="speaker" n="571c228b">
            Anf. 110 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-0cdec6f76f8ff648-10" n="967be520">
            <seg n="674970c2">
              Herr talman! Det kanske absolut allvarligaste med den borgerliga
              politiken är att man släppte ungdomarna i början på året och än
              i dag inte har nya aktiviteter och verksamheter. Det är vi överens
              om: Om ungdomar under lång tid har varit utanför arbetsmarknaden,
              inte haft någon som är på dem och stöttar dem och ibland också
              ställer lite krav på dem, hamnar de väldigt långt utanför. Det
              har varit en medveten borgerlig politik. Ni avvecklade många av
              de program som, javisst, hade vissa brister för ett år sedan,
              och de nya har inte kommit än mot bättre vetande.
            </seg>
            <seg n="4a4b1367">
              Ja, vi är överens om problembilden, absolut. Men vi är över huvud
              taget inte överens om verktygen.
            </seg>
            <seg n="ac315d39">
              Ni står för att öka otryggheten. Ni har ökat otryggheten på arbetsmarknaden.
              Vi står på ungdomarnas sida och säger att det är viktigt med fasta
              jobb också för dem, såsom Ungdomsbarometern konstaterade.
            </seg>
            <seg n="46089d9c">
              Ni står för att jaga och diskriminera ungdomar, genom sämre a-kassa
              och genom piska. Vi står för en balans mellan rätt och plikt.
              Visst ska vi ställa krav och ha förväntningar på ungdomar, men
              vi ska också ge dem stöd och rusta dem rejält. Där finns en tydlig
              skiljelinje. Vi säger att vi vill använda de pengar som ni satsar
              på att ge McDonalds i runda slängar 60 miljoner kronor för att
              rusta de ungdomar som står längst från arbetsmarknaden, i stället
              för att generellt sänka de sociala avgifterna för dem som har
              ungdomar anställda. Vi har forskningen bakom oss, och vi är helt
              säkra på att detta skulle vara en bättre strategi än den ni valt,
              med ökad otrygghet och vidgade klyftor.
            </seg>
          </u>
          <note type="speaker" n="5210e03a">
            Anf. 111 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-52" n="6c3361da">
            <seg n="4101d61e">
              Herr talman! Luciano Astudillo säger att Socialdemokraterna står
              på ungdomarnas sida. När vi tog över hade ni lämnat 100 000 ungdomar
              efter er. Alla ska med, hette det i valrörelsen. Det gällde uppenbarligen
              inte ungdomarna.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="61de39b3">
            17 § Svar på interpellation 2007/08:97 om deltidsarbetslösa kvinnors
            situation på arbetsmarknaden
          </note>
          <note type="speaker" n="47c11979">
            Anf. 112 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-53" n="6c3361da">
            <seg n="918143f5">
              Herr talman! Ann-Christin Ahlberg har frågat mig om jag ämnar
              ta några initiativ för att möjliggöra för dem som arbetar ofrivilligt
              deltid att få heltidsarbete eller ökad sysselsättningsgrad. Ann-Christin
              Ahlberg framhåller att Socialdemokraterna vill införa lagstiftning
              om rätt till heltid.
            </seg>
            <seg n="f8687f1e">
              Min och regeringens uppfattning är att minskad deltidsarbetslöshet
              eller minskad arbetslöshet över huvud taget inte kan lagstiftas
              fram. Vad som i grunden krävs är en hög efterfrågan på arbetskraft.
              Det är därmed genom en politik som är inriktad på att främja ökad
              sysselsättning och ökat företagande som fler kan komma i arbete
              och förutsättningar skapas för deltidsarbetslösa att gå upp i
              arbetstid.
            </seg>
            <seg n="c6a5c63d">
              Regeringens främsta prioritering är att alla människor som vill
              och kan arbeta ska ges möjlighet att göra det. Regeringen har
              vid det här laget vidtagit ett helt batteri med åtgärder för att
              främja sysselsättning och företagande samt för att det stora utanförskapet,
              tillkommet under socialdemokratiska regeringar, ska brytas. Vi
              ser nu resultatet av denna politik. Sysselsättningen ökar och
              arbetslösheten är på sin lägsta nivå på flera år. Även antalet
              deltidsarbetslösa har minskat.
            </seg>
            <seg n="afda48cb">
              Att med lagstiftning kommendera fram heltidstjänster riskerar
              att bli direkt kontraproduktivt. Det kan leda till att arbetsgivare
              avhåller sig från att anställa när det endast finns ekonomiskt
              utrymme att anställa på deltid. En lagstadgad rätt till heltid
              skulle därmed riskera att i praktiken bli en rätt till nolltid
              för vissa arbetstagare. Vi ska inte införa lagstiftning som försvårar
              för arbetslösa att få arbete.
            </seg>
            <seg n="cbc4f5c2">
              Jag vill betona arbetslöshetsförsäkringens roll som omställningsförsäkring.
              Det är därför möjligheten att få arbetslöshetsersättning på deltid
              begränsas.
            </seg>
            <seg n="036df179">
              Nu inför vi en möjlighet för deltidsarbetslösa att få nystartsjobb.
              Ett av syftena med den åtgärden är att göra det mer lönsamt för
              arbetsgivare att erbjuda sina befintliga anställda heltid.
            </seg>
            <seg n="933ef2c0">
              Nystartsjobb för deltidsarbetslösa, tillsammans med att möjligheten
              att få arbetslöshetsersättning på deltid begränsas till 75 ersättningsdagar,
              gör att arbetsgivaren utsätts för press att erbjuda heltid samtidigt
              som kostnaden för detta blir lägre. Arbetsgivaren kan således
              inte längre lämpa över ansvaret på arbetslöshetsförsäkringen att
              tillhandahålla en inkomst som det går att leva på.
            </seg>
            <seg n="a4134875">
              Jag vill också framhålla följande. Regeringen anser att den svenska
              modellen fungerar väl. En viktig del i den svenska modellen är
              att staten inte ger sig in och lagstiftar om sådant som bättre
              löses i förhandlingar mellan arbetsmarknadens parter. Min uppfattning
              är att frågor om hel- och deltid, hur önskemål om arbetstidens
              längd och förläggning ska kunna tillgodoses i högsta grad är frågor
              som bör hanteras av parterna.
            </seg>
          </u>
          <note type="speaker" n="4ce3b6ee">
            Anf. 113 ANN-CHRISTIN AHLBERG (s):
          </note>
          <u who="ann-christin_ahlberg_09cf4f" xml:id="i-5f7b0bef0afc8b7d-0" n="5cfb944e">
            <seg n="7387aa72">
              Herr talman! Jag vill börja med att tacka Sven Otto Littorin
              för svaret på min interpellation. Det är ett svar som faktiskt
              låter bra. Det talas om ett helt batteri av åtgärder. Men vad
              är det för styrka på det batteriet, och vilka är åtgärderna? Hur
              hjälper det kvinnor och män som ofrivilligt arbetar deltid, och
              hur hjälper det de deltidsarbetslösa?
            </seg>
            <seg n="d75f3914">
              För att alla ska förstå tycker jag att det är på sin plats att
              Sven Otto Littorin förklarar för alla dessa kvinnor och män hur
              det kan bli och ge några konkreta exempel. Av svaret kan man förstå
              att arbetsgivaren ska få en lägre kostnad för att erbjuda heltid
              åt den som är deltidsarbetslös. Men hur blir det med dem som har
              ofrivillig deltid men som inte är registrerade som deltidsarbetslösa?
              De har kanske aldrig lyckats kvalificera sig för arbetslöshetsförsäkring,
              och det har inte blivit bättre med de nya a-kassereglerna som
              den borgerliga regeringen nu har infört.
            </seg>
            <seg n="c4e4b0b7">
              Hur blir det med dem som har allmänt ökad sysselsättningsgrad
              på arbetsplatsen men som inte är registrerade som deltidsarbetslösa?
              Hamnar de sist i kön? Kommer arbetsgivaren att gå förbi turordningen
              eftersom de får ersättning för bara en del av deltidarna? Och
              vad händer efter de tolv månaderna när nystartsjobben för deltidsarbetslösa
              försvinner? Det är viktigt att vi får svar av arbetsmarknadsministern
              i dag, för detta träder i kraft om en och en halv månad.
            </seg>
            <seg n="e6fad419">
              Enligt SCB:s statistik för september i år är de deltidsarbetslösa
              fler än de som är helt arbetslösa. 132 200 personer är inskrivna
              som deltidsarbetslösa eller tillfälligt timanställda. Över en
              kvarts miljon är undersysselsatta. Det vill säga att de inte får
              jobba så mycket som de skulle vilja. Majoriteten är kvinnor.
            </seg>
            <seg n="49871814">
              I Kommunalarbetaren uttalar Littorin att regeringen ska ge arbetsgivarna
              morötter, så att de förhoppningsvis ger fler heltidsanställning.
              För oss socialdemokrater blir det en orättvis politik. Den arbetsgivare
              som missköter sig och under många år inte har gjort det som har
              väntats ska få en belöning, medan den som under många år har fått
              finna sig i att vara utnyttjad av arbetsgivaren ska ekonomiskt
              straffas.
            </seg>
            <seg n="d6779b23">
              Vi socialdemokrater tycker att det är dags att lagstifta om rätt
              till heltid och möjlighet till deltid.
            </seg>
            <seg n="ccff300d">
              I artikeln kan man läsa att Littorin uppmanar kommunalråden i
              kommunerna med orden: För sjutton gubbar, gör någonting! Men det
              är faktiskt Sven Otto Littorin som kan göra någonting. Min uppmaning
              till Littorin blir därför: Gör någonting, så att det blir en rättighet
              att ha en heltid och möjlighet att få en deltid!
            </seg>
            <seg n="be4db3b3">
              Herr talman! Det ska bli spännande att höra vilken styrka det
              batteri har som arbetsmarknadsministern beskrev i interpellationssvaret.
            </seg>
            <seg n="d0e77ced">
              Jag fick ett telefonsamtal från en orolig kvinna häromdagen.
              Hon jobbar på en förskola och har en deltidstjänst, och hon vill
              inget hellre än att få en heltidstjänst. Men hon får det inte,
              trots att hon vid flera tillfällen har sagt till sin arbetsgivare
              att hon vill ha en heltid. På den ort där hon jobbar finns bara
              en förskola och ingen kollektivtrafik som går dit. Att kunna kombinera
              med att jobba på en förskola till blir lite svårt.
            </seg>
            <seg n="19ef113f">
              Hon undrar hur regeringen har tänkt när det gäller fyllnadsstämplingen.
              För henne är de pengar som hon får från sin a-kassa oerhört viktiga.
              Hon undrar också om det är regeringens avsikt att hon ska ha två
              eller flera jobb. Är det regeringens mening att dessa kvinnor
              ska gå till ett välbärgat hem och utföra hushållsnära tjänster
              innan och efter att hon har sitt ordinarie jobb på torsdag och
              fredag? De hushållsnära tjänsterna har blivit de nyaste deltidstjänsterna,
              som utförs just i slutet av veckan.
            </seg>
            <seg n="60df5e83">
              Jag säger till Sven Otto Littorin: Kan du ge några konkreta exempel
              och ett svar till den här kvinnan?
            </seg>
          </u>
          <note type="speaker" n="735633b7">
            Anf. 114 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-54" n="6c3361da">
            <seg n="0e7bd6bf">
              Herr talman! Möjligen skulle Ann-Christin Ahlberg kunna prata
              med Pär Nuder. Socialdemokraterna har ju själva infört deltidsstämpling
              två gånger, under 80-talet och under 90-talet. Vad jag förstår
              har man vid två tillfällen under förra mandatperioden förespråkat
              det i förhandlingarna med sitt eget regeringsunderlag. Jag är
              övertygad om att Pär Nuder har precis de exempel som Ann-Christin
              Ahlberg efterlyser.
            </seg>
            <seg n="bf6eb02b">
              Jag konstaterar också att vi nu för första gången under den här
              mandatperioden hittar ett exempel på en fråga där LO och partiet
              går i otakt. Det gäller frågan om lagstadgad rätt till heltid.
              LO har övergivit det kravet sedan interpellationen lämnades in.
              Man kommer i stället att ta upp det i diskussionen om nytt huvudavtal.
              Det tycker jag är helt rätt väg att gå. Detta har man väl gjort
              av olika skäl, antar jag. Men jag konstaterar att när utredningen
              kom under förra mandatperioden var 18 av 24 remissinstanser emot.
              Vid det tillfället var både TCO, Saco och Ams emot. Nu är också
              LO emot. Man såg att detta inte skulle leda till det som Ann-Christin
              Ahlberg vill uppnå, nämligen att fler av dem som i dag ofrivilligt
              arbetar deltid ska få en heltidstjänst.
            </seg>
            <seg n="1bb2f249">
              Det finns tre bra sätt att uppnå detta. Det första är att ha
              en ekonomi som växer och en arbetsmarknad som växer. Då kommer
              det att finnas mycket större behov av att anställa upp och anställa
              fler.
            </seg>
            <seg n="c0e6dabf">
              Det andra sättet att uppnå det är att gå avtalsvägen. Då förhandlar
              man sig fram till detta.
            </seg>
            <seg n="7422d653">
              Det tredje sättet, som var det jag försökte säga i Kommunalarbetaren,
              var att det faktiskt trots att vi kan konstatera att de största
              problemen med detta finns i offentlig sektor, inte minst i kommunerna
              finns kommuner som är bra arbetsgivare. Låt mig ta två exempel.
              Nynäshamn är en socialdemokratiskt styrd kommun där man erbjuder
              rätt till heltid för dem som vill. Linköping är en borgerligt
              styrd kommun som gör på samma sätt. Det finns alltså goda exempel.
            </seg>
            <seg n="5c82bd1b">
              Det jag försökte säga i Kommunalarbetaren var att jag kan förstå
              att om man är en liten företagare med ett par anställda och kanske
              oregelbundna tider kan det vara besvärligt att erbjuda heltid.
              Jag kan förstå att det är på det sättet. Men en kommun är oftast
              den största arbetsgivaren i kommunen. Att en kommun inte ska kunna
              organisera sitt arbete på ett sådant sätt att man kan erbjuda
              dem som vill arbeta heltid en heltidstjänst är för mig en gåta.
            </seg>
            <seg n="bfc2bb7a">
              Jag har drivit företag med åtta anställda. Det går att lösa den
              typen av problem. Man får väl ändra lite grann på hur man definierar
              sina skiftgångar och hur man organiserar sitt arbete. Den kompetensen
              finns i de kommuner som jag nyss nämnde. Den kan säkert finnas
              på SKL. Och det finns definitivt konsultfirmor som kan göra flödesscheman
              och räkna ut detta, om man så vill. Eller varför inte gå till
              facket? De har ju gjort detta med olika skiftsystem på andra håll
              tidigare.
            </seg>
            <seg n="7cc10cd8">
              Min grundinställning till detta är att det är ett problem. Det
              är ett problem som går att lösa. Det problemet ska lösas genom
              att vi har bra arbetsgivare och genom att man förhandlar sig fram
              till den typen av avtal som man bör göra. Lagstiftningsvägen är
              helt fel väg att gå.
            </seg>
          </u>
          <note type="speaker" n="9eb8e420">
            Anf. 115 ANN-CHRISTIN AHLBERG (s):
          </note>
          <u who="ann-christin_ahlberg_09cf4f" xml:id="i-5f7b0bef0afc8b7d-1" n="5cfb944e">
            <seg n="fed1eafd">
              Herr talman! Jag tror inte att jag fick några svar på de frågor
              som jag ställde. Hur blir det till exempel med dem som inte är
              registrerade deltidsarbetslösa hos en arbetsgivare? Kommer de
              att få del av det här? Och kommer man att kunna ha en turordning
              som blir rättvis för arbetsgivaren? Kommer man till exempel att
              kunna förhandla om vem som står näst i tur att få en heltidstjänst
              på ett jobb? Kommer fack och arbetsgivare att ha överläggningar
              eller förhandlingar om detta?
            </seg>
            <seg n="89fd007a">
              Det är faktiskt alldeles för många som har en ofrivillig deltid.
              En kvarts miljon människor är otroligt många människor. Det är
              inte bara några enstaka personer. Alla de här vill säkert ha heltid
              på grund av att de faktiskt vill ha en lön som de kan leva på.
            </seg>
            <seg n="e37b88a3">
              Skulle man sedan bli arbetslös vet man ju hur det går. Då är
              det inte så himla enkelt.
            </seg>
            <seg n="0a7fb02e">
              Jag tycker att arbetsgivarna har haft alldeles för lång tid på
              sig att fixa heltid. Att heltid ska vara norm tycker jag är självklart
              år 2007. Kvinnor ska ha samma rätt att kunna försörja sig och
              kunna ha bra och trygga arbetsvillkor. Men så ser det inte ut.
              Arbetsmarknadens parter har faktiskt fått möjligheter att fixa
              det här men har inte lyckats.
            </seg>
            <seg n="c1762ba6">
              Arbetsmarknadsutskottet var inbjudet till Svenskt Näringsliv
              för några dagar sedan eller till och med några veckor sedan. Förhandlingschefen
              där, Jan-Peter Duker, sade att heltids- och deltidsproblematiken
              inte var någon stor fråga för dem och att det inte var någonting
              som de ville lagstifta om. Från deras sida jobbade man inte för
              att hitta några lösningar.
            </seg>
            <seg n="4ab7eb17">
              Man kan både blunda och sluta att lyssna om man inte vill se
              att detta finns även på den privata sidan. Det handlar ju inte
              bara om den offentliga sektorn, även om vi som politiker ytterst
              har ett ansvar att göra vad vi kan i den offentliga sektorn.
            </seg>
            <seg n="a645ec02">
              Herr talman! Sven Otto Littorin har själv sagt i en artikel i
              Kommunalarbetaren, som jag tidigare citerade, att han har känt
              sig som gubben i lådan på Gröna Lund. Jag kan förstå det, även
              om jag tycker att det är självförvållat. Men kan Littorin förstå
              dessa kvinnor som i alla år tvingats till ofrivillig deltid och
              en lön som det inte går att leva på? Ni har själva sagt att man
              kan deltidsstämpla upp till 18 år. Kan ni förstå de här kvinnorna
              som får känna sig som gumman i lådan, som ständigt är nedklubbad
              och aldrig får komma upp? Jag undrar faktiskt om man kan sätta
              sig in i den situationen med de inkomster som vi har.
            </seg>
            <seg n="ea500584">
              Det som jag nu har fått veta är att man är otroligt orolig för
              det som står i tidningarna och det man hör. Vi har ju fått många
              exempel på hur det faktiskt drabbar människor. I Kommunalarbetaren
              har vi sett det. Det gäller både killar och tjejer, och det handlar
              om jättemycket pengar för dem. Men det som de är mest oroliga
              för är hur det blir när man inte längre får deltidsstämpla. Ska
              man tvingas att flytta 140 mil, som Rebecka? Eller ska man tvingas
              att gå på socialbidrag? Jag kan förstå den oro som de har, Littorin.
              Kan du göra det?
            </seg>
          </u>
          <note type="speaker" n="1023e6a5">
            Anf. 116 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-55" n="6c3361da">
            <seg n="38b7c6db">
              Herr talman! Problemet är lätt att se. Man vill jobba men får
              inte göra det eller har ingen möjlighet till det. Det är naturligtvis
              hemskt för den enskilde och ett slöseri för samhällsekonomin.
            </seg>
            <seg n="ae0578b3">
              Vi måste försöka se till att varje person som vill jobba heltid
              men inte har möjlighet till det ska få göra det. Men till skillnad
              från Ann-Christin Ahlberg håller jag med Wanja Lundby-Wedin om
              att lagstiftning är fel väg att gå. Det här måste man kunna lösa
              genom bra kollektivavtal. Jag tror att lagstiftningsvägen är helt
              fel väg att gå.
            </seg>
            <seg n="73d96ea8">
              När det gäller nystartsjobben i övrigt är det en rättighetslagstiftning.
              Uppfyller man villkoren har man rätt att, så att säga, ansöka
              om att få nedsättning av arbetsgivaravgiften. Där följer man i
              övrigt alla de regler som finns på arbetsmarknaden när det gäller
              kollektivavtal, LAS, turordningsregler och allt vad det nu kan
              vara, precis som vilket annat jobb som helst. Det kommer att vara
              så också när det gäller dem som kommer från deltidsarbetslöshet
              och får ett nystartsjobb.
            </seg>
            <seg n="326ebae9">
              I grunden handlar det om hur man också kan få arbetsgivarna att
              tänka till när det gäller hur de organiserar sitt arbete. En del
              av problemet, som jag har sett det, med en arbetslöshetsförsäkring
              som har gjort det möjligt att deltidsstämpla i 18 år är att arbetsgivarna
              har kunnat fly från sitt ansvar genom att säga till den enskilda:
              För dig spelar det inte så stor roll. Arbetslöshetsförsäkringen
              täcker ju upp. Jag kan strunta i att organisera mitt arbete på
              ett bättre sätt, för du kan ju alltid deltidsstämpla.
            </seg>
            <seg n="84d40462">
              Det är klart att det inte är acceptabelt att det är på det sättet.
              Jag ställer nu stor förhoppning till att kommunerna tittar på
              vad de har gjort i Nynäshamn och tittar på vad de har gjort i
              Linköping och funderar på hur man organiserar sitt arbete och
              blir en bättre arbetsgivare, helt enkelt. Det är, tycker jag,
              alldeles nödvändigt.
            </seg>
          </u>
          <note type="speaker" n="103d370d">
            Anf. 117 ANN-CHRISTIN AHLBERG (s):
          </note>
          <u who="ann-christin_ahlberg_09cf4f" xml:id="i-5f7b0bef0afc8b7d-2" n="5cfb944e">
            <seg n="2576ce21">
              Herr talman! Det går lätt att säga att kollektivavtal och olika
              lagar och sådant ska följas. Men det blir ändå inte svar på min
              fråga, för de här två regelverken kommer att krocka med varandra.
              Och det är jätteviktigt för alla dem som har ofrivillig deltid
              att veta hur reglerna är.
            </seg>
            <seg n="46b25cd2">
              Sedan har vi sett hur arbetsmarknadens parter har skött det.
              Vi har också fått signaler från Svenskt Näringsliv om vad de tycker,
              hur de vill lösa det och så vidare. Det finns ingen större entusiasm
              när det gäller att lösa detta.
            </seg>
            <seg n="e72cc82d">
              Jag säger detta åter. Jag tror att de här kvinnorna som har hört
              av sig till mig det är faktiskt kvinnor fortfarande, efter denna
              interpellation, undrar: Vad är det som gäller?
            </seg>
            <seg n="c11f1612">
              Jag är övertygad om att de här arbetsgivarna, som har haft alldeles
              för lång tid på sig att fixa det här, har varit väldigt bekväma
              i sin roll. De har vetat att den här deltidsproblematiken har
              passat dem. När de här kvinnorna har haft deltid har man helt
              enkelt haft en reservarbetskraft när man inte har kunnat få vikarier.
              Då har kvinnorna fått mer tid att jobba. Hela tiden har samma
              personal fått finna sig i att stå till förfogande när arbetsgivaren
              vill. Därför blir det helt fel signaler när man ger arbetsgivaren
              morötter, som du uttrycker det i Kommunalarbetaren. Det är de
              enskilda personerna som riskerar att inte få de här kronorna,
              som är så oerhört viktiga för dem. Det handlar om att stämpla
              upp, som de kallar det för.
            </seg>
          </u>
          <note type="speaker" n="da5f9ede">
            Anf. 118 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-56" n="6c3361da">
            <seg n="fd81fae9">
              Herr talman! Frågan är: Löser man problemet med lagstiftning
              eller med kollektivavtal? Jag håller med Wanja Lundby-Wedin. Kollektivavtal
              är bästa vägen att lösa problemet.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="7a008a53">
            18 § Svar på interpellation 2007/08:99 om arbetsmiljöinsatser
            för fler i jobb
          </note>
          <note type="speaker" n="ba1b446b">
            Anf. 119 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-57" n="6c3361da">
            <seg n="67af9c03">
              Herr talman! Sylvia Lindgren har frågat mig vilka åtgärder jag
              ämnar vidta så att fler kan få arbete utan att arbetsmiljön försämras.
              Hon har också frågat vilka insatser jag avser att göra för att
              skapa trygga arbetsförhållanden i ett läge när arbetsmiljöinspektörerna
              blir färre till följd av regeringens nedskärningar av Arbetsmiljöverket.
            </seg>
            <seg n="36129599">
              Sylvia Lindgren hänvisar till ett svar på en skriftlig fråga
              om arbetsmiljön den 19 september och anser att det ur svaret kan
              uttolkas att fler kommer i arbete genom att arbetsmiljön försämras.
            </seg>
            <seg n="0b3bae25">
              Så är det självfallet inte. De besparingar som gjordes på Arbetsmiljöverket
              och en lång rad andra myndigheter gjordes för att möjliggöra regeringens
              satsningar på att få fler i arbete och att bryta det enorma utanförskap
              som den socialdemokratiska politiken har lett till. Resultatet
              av dessa satsningar ser vi nu.
            </seg>
            <seg n="93b70a88">
              Totalt sett minskade utanförskapet i september med 113 000 personer
              jämfört med för ett år sedan. I SCB:s mätning i juli var det all-time-high
              i antalet sysselsatta. Det har inte varit så många jobb anmälda
              till arbetsförmedlingen på flera decennier. Antalet arbetade timmar
              ökade mer i september än någonsin tidigare. I september fick 81
              000 personer jobb, varav 66 000 var fasta anställningar.
            </seg>
            <seg n="177b6162">
              Jag anser som jag sade i svaret den 19 september att arbetsmiljöområdet
              är viktigt. Jag påpekade också att allt inte måste göras på samma
              sätt som förut. Den översyn som pågår av arbetsmiljöpolitiken
              har som utgångspunkt att arbetsmiljön kan medverka till att bryta
              utanförskapet för dem som står utanför arbetsmarknaden och arbetslivet
              och till att fler får arbete. Arbetsmiljöarbetet ska förebygga
              ohälsa och olycksfall men kan också bidra till att utveckla verksamheter
              och individer. Arbetsmiljön kan därmed främja ett långsiktigt
              hållbart arbetsliv som gör det möjligt för så många som möjligt
              att träda in, utvecklas och kvarstå på arbetsmarknaden.
            </seg>
            <seg n="89866933">
              Vad gäller den andra frågan så har jag sagt tidigare att jag
              förutsätter att Arbetsmiljöverket kommer att bedriva en effektiv
              och målinriktad tillsynsverksamhet inom ramen för de resurser
              man tilldelas. Även här vill jag hänvisa till den pågående översynen.
              Det är viktigt att uppmärksamma helheten i politiken där tillsynsverksamheten
              har en viktig roll.
            </seg>
          </u>
          <note type="speaker" n="95b97ade">
            Anf. 120 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-3e413b5d45b0ee2e-0" n="e42fe906">
            <seg n="842c214a">
              Herr talman! Tack för svaret. Arbetsmarknadsministern har i sitt
              skriftliga svar i september beträffande arbetsmiljön skrivit lyssna
              noga nu: De besparingar som görs på bland annat Arbetsmiljöverket
              och avvecklingen av Arbetslivsinstitutet är viktiga förutsättningar
              för regeringens satsningar på att få fler i arbete. Vidare står
              det: Även om regeringen genomför nämnda besparingar anser jag
              att arbetsmiljöområdet är viktigt, inte minst för att frågorna
              har nära beröring med ambitionen att bryta utanförskapet.
            </seg>
            <seg n="2df94d90">
              Det blir ju lite kullerbytta, men svaret säger väl ändå: fler
              i arbete, även om det innebär dålig arbetsmiljö. Med andra ord:
              Alla jobb är bra, även om arbetsmiljön är usel och även om det
              förorsakar ohälsa.
            </seg>
            <seg n="6a052c8a">
              Det är en bakvänd ordning, ministern. Det logiska borde vara
              att satsa på förebyggande arbetsmiljö för att minska riskerna
              för människor att slås ut från arbetslivet och hamna i utanförskap.
              Det är något som ministern säger sig värna om, men som han inte
              lever upp till.
            </seg>
            <seg n="c8668541">
              I tidningen Byggnytt i november 2007 kan vi läsa att dödsolyckor
              och olyckor ökar i byggbranschen. Samtidigt tvingas regeringen
              till besparingar på Arbetsmiljöverket och skär ned på sin verksamhet
              ute på byggena. När yngre inspektörer slutar blir tjänsterna inte
              återinsatta beroende på att det är anställningsstopp. HTF:s och
              Sif:s arbetsmiljöundersökning visar att belastningsskador drabbar
              mer än hälften av tjänstemännen. Ändå är det bara fyra företag
              som efterlever lagens krav på att identifiera riskerna för den
              här typen av besvär.
            </seg>
            <seg n="70c25357">
              Arbetsmiljön inom callcenterverksamheten har fått hård kritik
              i en kartläggning av tidigare Arbetslivsinstitutet och av Karolinska
              Institutet där det framkom att hälften av sjukfrånvaron var arbetsrelaterad.
              Det är en ung bransch där ungdomar gör sin entré i arbetslivet,
              men där arbetsmiljön kan förorsaka utslitning i förtid. Det är
              trist.
            </seg>
            <seg n="d94bd90c">
              Hot och våld ökar inom ett flertal olika branscher.
            </seg>
            <seg n="194803d6">
              Exemplen där åtgärder behöver vidtas ur arbetsmiljösynpunkt är
              många. Därför blir man upprörd när uppgifter nu kommer om att
              ytterligare 50 anställda måste lämna Arbetsmiljöverket när pengarna
              tryter. Den här gången blir det främst arbetsmiljöinspektörer
              som drabbas av besparingar. Det skriver tidningen Arbetarskydd.
            </seg>
            <seg n="d17057fa">
              Budgeten för 2008 har hål. Arbetsmiljöverkets ledning har insett
              att man måste spara i runda slängar 23 miljoner kronor. Det motsvarar
              50 anställda. Arbetsmiljöverkets generaldirektör säger: Vi har
              vridit och vänt på alla poster och kommit fram till att hittills
              vidtagna besparingar inte är tillräckliga för att vi ska klara
              en budget i balans.
            </seg>
            <seg n="339d30d5">
              Om jag nu ska säga något positivt om ministerns interpellationssvar
              i dag så är det att den översyn av arbetsmiljöpolitiken som pågår
              har som utgångspunkt att arbetsmiljön kan medverka till att bryta
              utanförskapet och så vidare. Frågan kvarstår: Hur vill arbetsmarknadsministern
              se till att fler kan komma till jobb utan att arbetsmiljön försämras?
              Här är ministern svaret skyldig.
            </seg>
          </u>
          <note type="speaker" n="a599b799">
            Anf. 121 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-11" n="908ba29d">
            <seg n="e539e85a">
              Herr talman! Tack, arbetsmarknadsministern, för att jag fick
              prata lite arbetsmiljö. Jag hade hoppats på det tidigare i dag
              när jag ställde en interpellation. Jag frågade arbetsmarknadsministern
              om han avsåg att ta initiativ till en samlad forskning på arbetslivsområdet.
              Då hade man inom regeringen kommit fram till att det var Lars
              Leijonborg som skulle svara på den. Jag har inga synpunkter på
              det. Man har naturligtvis rätt att göra en sådan bedömning.
            </seg>
            <seg n="be9f6dd4">
              Eftersom Sylvia Lindgren ställer likartade frågor har jag möjlighet
              att ändå få några svar. Sylvia Lindgren frågar ju vilka åtgärder
              man ämnar vidta så att fler kan få arbete utan att arbetsmiljön
              försämras och vilka insatser man avser att göra för att skapa
              trygga arbetsförhållanden.
            </seg>
            <seg n="ed8342ca">
              Jag vill fråga arbetsmarknadsministern om en sådan insats som
              Sylvia Lindgren efterfrågar skulle kunna vara att ta initiativ
              till en samlad forskning på arbetslivsområdet. Då är jag liksom
              hemma på något sätt.
            </seg>
            <seg n="4b505024">
              När jag ställer den frågan gör jag det med samma fascination
              över svaret som Sylvia. Man kan ju känna sympati för en hel del
              synpunkter som till exempel att man ska ha ett arbetsmiljöarbete
              som kan bryta ett utanförskap. Så är det ju. Folk får arbetsskador.
              Det uppstår förslitningsskador och olika problem i ett långt arbetsliv.
              Det gör att man fyller på den grupp som får svårt att komma in
              på den ordinarie arbetsmarknaden.
            </seg>
            <seg n="da318e04">
              Man kan då jobba på två sätt. Det ena är att man har en aktiv
              politik för att rehabilitera och få tillbaka folk i arbete. Det
              andra sättet är att täppa till kranen genom en forskning som syftar
              till att hitta arbetsorganisationer som är friska och som syftar
              till att få undan sådana delar av arbetsmiljön så att man inte
              fyller på den grupp som åsamkas skador. Det kan vara fysiska eller
              kemiska risker, buller och vibrationer. Det kan vara psykosociala
              problem och annat. Då fyller man inte på den grupp i samhället
              som får bekymmer och som man sedan får lägga stora resurser på
              att hjälpa och få tillbaka.
            </seg>
            <seg n="d341f04d">
              Man har individens perspektiv på detta. Det är naturligtvis en
              personlig katastrof när man inte kan försörja sig eller får värk
              och känner att man inte kan fullgöra sin plats i samhället. Man
              har också samhällets perspektiv på detta, att det är slöseri med
              resurser.
            </seg>
            <seg n="2be7371e">
              Så länge vi diskuterar på den här nivån verkar det som om vi
              är ganska överens det är vi ibland. Men vad händer i verkligheten?
              Vad händer på Arbetsmiljöverket, som Sylvia Lindgren tar upp,
              när man i sin praktiska politik inte skapar några som helst förutsättningar
              för att göra verklighet av retoriken? När det gäller arbetsmiljöforskningen,
              som naturligtvis är en viktig del i frågeställningarna även i
              Sylvia Lindgrens interpellation, skär man i praktiken ned och
              förstör det som man erkänner fungerade på världsnivå.
            </seg>
            <seg n="f37c6453">
              Arbetsmarknadsministerns kollega i regeringen, forskningsminister
              eller utbildningsminister jag är osäker på vilket Lars Leijonborg,
              erkänner att den här forskningen ligger på världsnivå. Ändå lägger
              man ned den.
            </seg>
            <seg n="342ab2e5">
              Nu skulle man ha möjlighet att rätta till det genom att ta initiativ
              till en samlad forskning på arbetslivsområdet.
            </seg>
          </u>
          <note type="speaker" n="64fc5e4b">
            Anf. 122 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-58" n="6c3361da">
            <seg n="4807ee71">
              Herr talman! En utredning för ett antal år sedan visade att arbetsrelaterad
              ohälsa kostar samhällsekonomin ungefär 50 miljarder per år i direkta
              kostnader och i produktionsbortfall. Det är en siffra som förskräcker.
              Den förskräcker därför att det är oerhört mycket pengar, men den
              förskräcker också därför att den står för ett antal personer som
              mår dåligt av sina jobb.
            </seg>
            <seg n="045c3c0c">
              Så kan vi inte ha det. Vi måste se till att visa att en god arbetsmiljö
              är en vinst för den enskilde, för arbetsgivaren och för samhällsekonomin
              totalt sett.
            </seg>
            <seg n="2f563ee4">
              Detta kan göras på lite olika sätt. Vi hade ett seminarium den
              24 augusti då vi försökte lyfta fram arbetsmiljöfrågan och diskutera
              det som vi kallar för en ny tankeram för arbetsmiljöpolitiken.
              Jag är lite ödmjuk inför denna diskussion.
            </seg>
            <seg n="b615bbe4">
              Jag skulle så småningom så att säga landa i en ny svensk arbetsmiljöstrategi.
              Den strategin kommer sedan att ha ett antal verktyg. Det kan bli
              propositioner, förordningar och annat. Men innan vi landar i det
              skulle jag vilja ha en väldigt bred diskussion och debatt. Därför
              kommer vi inom bara någon vecka med en departementsskrivelse som
              kommer att sammanfatta detta första steg, det som jag kallar tankeram,
              som sedan kommer att gå ut för en bred diskussion mellan parterna
              forskare, Arbetsmiljöverket och alla som är intresserade av detta.
              Jag ska försöka stimulera fram ett antal större debattforum för
              att kunna diskutera dessa frågor också.
            </seg>
            <seg n="4a1f99bb">
              För dem som var med på seminariet den 24 augusti framkom det
              åtminstone 2530 goda idéer på olika insatser som kan och bör göras
              för att man ska se till att förbättra arbetsmiljöpolitiken. Det
              var inte så många av dessa idéer som handlade om medel till Arbetsmiljöverket.
              Jag tycker att man gör det lite lätt för sig när man återkommer
              till att säga att det bara handlar om pengar till en myndighet.
              Det är naturligtvis viktigt, men det är inte det enda i arbetsmiljöpolitiken.
            </seg>
            <seg n="03051752">
              Även efter de förändringar som vi nu gör kommer vi ned i nivåer
              på anslaget som gällde för ungefär sju år sedan. Då hette arbetsmarknadsministern
              Björn Rosengren, känd från kammaren för att finnas med i ganska
              många interpellationsdebatter.
            </seg>
            <seg n="d6487e4e">
              Jag skulle vilja göra några saker till. Förutom att lyssna på
              dem som är delaktiga i denna debatt och som kommer att vara viktiga
              för att kunna ladda om arbetsmiljödiskussionen i en mer positiv
              riktning är det just denna positiva riktning som jag skulle vilja
              hitta. Många gånger när man hör personer diskutera arbetsmiljöfrågor
              kretsar det väldigt mycket kring det grundläggande regelverket,
              inspektioner och annat. Och det är oerhört centralt och viktigt
              att vi har inspektörer som kontrollerar, förebygger och tittar
              på dåliga arbetsmiljöer. Men om det ska bli någonting av det skulle
              jag också vilja lägga till en mer positiv laddning i arbetsmiljöpolitiken.
              Jag sade någonting liknande i samband med detta seminarium. Jag
              fick då frågan: Hur menar du då? Jag tog då upp det danska exemplet.
            </seg>
            <seg n="dfc59986">
              Jag var med på Kenth Petterssons sista utlandsresa. Vi var i
              Danmark för att se vad man har gjort i den danska arbetsmiljöpolitiken.
              Jag tog då Smileysystemet som ett exempel. Man kan tycka att det
              är larvigt och fel på alla sätt och vis. Men som ett exempel på
              att det går att göra positiva laddningar också i arbetsmiljöfrågor
              är det viktigt att också lyfta fram de goda exemplen och att peka
              på goda arbetsgivare och god arbetsmiljö. Det finns all anledning
              att återkomma i denna diskussion, och jag ser fram mot Sylvia
              Lindgrens, Patrik Björcks och andras aktiva deltagande i den debatten
              eftersom detta är en viktig fråga alldeles oavsett vilket politiskt
              perspektiv man väljer att ha.
            </seg>
          </u>
          <note type="speaker" n="f5d52069">
            Anf. 123 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-3e413b5d45b0ee2e-1" n="e42fe906">
            <seg n="04bce994">
              Herr talman! Vi socialdemokrater vet, arbetsmarknadsministern,
              att en god arbetsmiljö är en vinst. Det är ingenting som vi behöver
              ta reda på.
            </seg>
            <seg n="4d916e94">
              Vi tycker också att det är viktigt att man först naturligtvis
              lägger fram en strategi för att man ska veta hur man vill ha det
              för att sedan gå vidare och inte göra som den här regeringen gör.
              Den lägger först ned, upphör med åtgärder och lägger ned Arbetslivsinstitutet.
              Sedan får man väl se vad det blir av det. Det är en dålig politik,
              och det är en långsiktigt dyrbar politik.
            </seg>
            <seg n="83ccd258">
              Vi vet att arbetsmiljöproblemen förändras i takt med utvecklingen
              på våra arbetsplatser i fråga om stress, välfärd, livskvalitet
              och så vidare.
            </seg>
            <seg n="cfbbcc56">
              Men vi vet också att fattiga människor ofta har varit benägna
              att ta utsatta jobb för att klara brödfödan för dagen. Det är
              ingen nyhet. Att fattigdom därför är den mest ohälsoframkallande
              faktorn av alla kategorier är i detta sammanhang inte heller någon
              nyhet.
            </seg>
            <seg n="2925e94a">
              Det är därför som det också är så viktigt för oss socialdemokrater
              att slå vakt om det goda arbetet, ett arbetsliv där det går att
              växa, där satsningar görs på utbildning och kompetensutveckling,
              ett arbetsliv som kan kombineras med trygghet och livskvalitet
              och riktade åtgärder för dem som står längst från arbetsmarknaden.
            </seg>
            <seg n="2b50f4e0">
              Det sätt på vilket den borgerliga regeringen utsätter de mest
              utsatta i dagens jobbpolitik är därför anmärkningsvärt. Man säger:
              Ta vilket jobb som helst bara du jobbar! Att jobba är viktigast.
              Trygghet och livskvalitet blir då lätt glömda begrepp. Om du inte
              är lämplig för ett jobb spelar ingen roll. Det blir mindre ersättning
              och snabbare utförsäkring om du inte tar det jobb som finns. Den
              försämrade a-kassan blir dyrare. Det blir allt fler som inte kan
              tillgodogöra sig den av olika skäl. Det måste väl ändå ses som
              ett led i en arbetsmarknadspolitik som går ifrån satsningar på
              kompetens och utveckling till lågavlönade jobb och dåliga arbetsmiljöer?
            </seg>
            <seg n="e7be853d">
              Det ska göras stora skattesänkningar. Men att det drabbar dem
              som behöver samhällets resurser mest tar man ingen hänsyn till.
            </seg>
            <seg n="5e509471">
              Tyvärr kan jag inte hitta något svar på min fråga i ministerns
              svar. Frågan var: Vilka initiativ ämnar arbetsmarknadsministern
              vidta för att minska antalet arbetsrelaterade olyckor? Det enda
              som sägs är att ministern förutsätter att Arbetsmiljöverket kommer
              att bedriva en effektiv och målinriktad tillsynsverksamhet inom
              ramen för de resurser som man har tilldelat. Sedan hänvisar man
              till den pågående översynen och drar ned resurserna för verket.
              Detta är vad som står i svaret, att man litar på att Arbetsmiljöverket
              ska bedriva den här effektiva och målinriktade tillsynsverksamheten.
              Men vi vet att tillsynen försämras i och med att inspektörerna
              blir färre.
            </seg>
            <seg n="8c47b15b">
              Jag kan inte tolka svaret på frågan på något annat sätt än att
              regeringen inte har för avsikt att göra någonting. Man avvaktar
              en utredning. Till dess drar man bara ned på resurserna. Det är
              olyckligt och visar inte på något större engagemang i arbetsmiljöfrågorna
              tyvärr.
            </seg>
          </u>
          <note type="speaker" n="5b86220b">
            Anf. 124 PATRIK BJÖRCK (s):
          </note>
          <u who="patrik_bjorck_b56219" xml:id="i-cb2ae772483870c4-12" n="908ba29d">
            <seg n="28b552e8">
              Herr talman! Jag tackar arbetsmarknadsministern för diskussionen.
            </seg>
            <seg n="2034ea0a">
              Jag skulle vilja ställa en fråga. Vi kan kanske vara överens
              om att vissa delar av arbetsmarknadspolitiken är ganska lättskötta
              oavsett vilken regering som sitter vid makten. I en högkonjunktur
              sköter marknaden om en stor del av arbetsmarknaden. Man anställer
              dem som man måste anställa de anställningsbara. Jag tror att vi
              skulle kunna komma överens om att detta inte påverkas av färgen
              på regeringen så mycket. På marginalen kan det kanske göra det.
              Men på något sätt ligger det i sakens natur att det ganska mycket
              sköter sig av sig självt.
            </seg>
            <seg n="d2313240">
              Sedan kan man ha en långsiktig politik för utbildning och forskning
              och skapa förutsättningar för det. Där är vi också oroliga. Det
              är en annan del. Men om man bara tittar på arbetsmarknadsdelen
              tror jag att det är på det sättet, och jag tror att vi kan vara
              överens om det.
            </seg>
            <seg n="6700d133">
              Vad som däremot aldrig sköter sig självt är just de bekymmer
              som uppstår och som inte marknaden själv klarar av att sköta.
              Man kan nämligen inte begära att den enskilda arbetsgivaren fullt
              ut ska ta konsekvenserna av vad det innebär att organisera samhället
              så att det inte uppstår några skador och så vidare. Man kan inte
              ställa det kravet på någon i något sammanhang. Då måste man ha
              ett fungerande arbetsmiljöarbete via Arbetsmiljöverket och via
              forskning på Arbetslivsinstitutet. Då måste man satsa resurser
              annars kommer man aldrig att uppnå full sysselsättning som arbetsmarknadsministern
              säger sig stå för. Det skulle vara spännande att höra arbetsmarknadsministern
              erkänna att det finns ett bekymmer där.
            </seg>
          </u>
          <note type="speaker" n="8c9d71d8">
            Anf. 125 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-65dea48c44973f04-59" n="6c3361da">
            <seg n="8b696631">
              Herr talman! Sylvia Lindgren och jag har debatterat arbetsmiljöfrågor
              i ganska många interpellationsdebatter, senast i juni om jag minns
              rätt. Jag säger ungefär samma sak varje gång, nämligen att det
              åtminstone i den allmänna debatten inte har framskymtat en ny
              tanke på arbetsmiljöområdet på 30 år, och jag tycker att det är
              bra synd. Det är just därför som vi nu har tagit tag i denna fråga
              och satt i gång detta arbete med en ny tankeram. Så småningom
              blir det också en ny nationell arbetsmiljöstrategi.
            </seg>
            <seg n="674103f1">
              Med respekt för den input som vi ska få under arbetets gång efter
              seminariet den 24 augusti från forskare, arbetsmiljödebattörer
              i övrigt, arbetsmarknadens parter, ett stort antal medarbetare
              på Arbetsmiljöverket vi har en ny generaldirektör på Arbetsmiljöverket
              vill jag naturligtvis se till att de idéer som kommer fram också
              får genomslag i strategin.
            </seg>
            <seg n="55ea879b">
              Sylvia Lindgren kan vara lugn. Om jag verkar luddig baseras det
              inte på brist på engagemang. Det baseras på respekt för dem som
              nu har inbjudit till dans. Vi vill höra vad de har för synpunkter
              och idéer, mixen mellan olika åtgärder och insatser i form av
              utbildning, regelverk eller vad det nu kan vara.
            </seg>
            <seg n="601b5133">
              Men mitt svar kommer inte att vara, och har aldrig varit, att
              det bara handlar om kronor och ören i ett anslag. Det räcker nämligen
              inte. Därför måste vi se till att väga samman allt i politiken
              i en helhet när vi attackerar den. Problemet är uppenbart 50 miljarder
              per år. Det är förmodligen mer nu, för det har gått några år.
              Det är helt oacceptabelt för den enskilde, för arbetsgivarna och
              för samhällsekonomin i stort.
            </seg>
            <seg n="4a3200d7">
              Patrik Björck har en intressant vinkling på frågan: Är det här
              bra? Nej, i grunden är det inte det på ett sätt. Så länge vi har
              en enda person som finns på ett jobb och inte mår bra av det har
              vi ett problem som vi måste försöka hantera. Ligger det ansvaret
              bara hos Arbetsmiljöverket? Nej, det gör det inte. Det ligger
              först och främst på arbetsgivaren, naturligtvis den enskilde och
              den enskildes arbetstagarorganisation att tillsammans försöka
              hitta bättre förhållanden på den enskilda arbetsplatsen, eller
              så får man byta jobb. Därför är det viktigt att se på till exempel
              rehabiliteringskedjan, som vi ska strama upp, och se till att
              den blir bättre fungerande, som ju är företagshälsovårdens viktiga
              uppgift, för att se till att vi inte slösar med mänskliga resurser
              på det sätt som dessa 50 miljarderna är belägg för att man har
              gjort.
            </seg>
            <seg n="7e7aecc9">
              Däremot måste jag göra Patrik Björck besviken på en punkt: Vi
              kommer inte att återstarta Arbetslivsinstitutet, bara så att det
              är sagt. Fyra femtedelar av den forskningen, det har vi diskuterat
              många, många gånger, fanns redan tidigare på de akademiska lärosätena
              runt Sverige. Det var bra. Vi har sett att över 90 procent av
              de anställda på Arbetslivsinstitutet nu har gått vidare till annan
              sysselsättning. En förkrossande majoritet av forskarna på Arbetslivsinstitutet
              har hamnat i nya forskningsmiljöer. Det bevisar det som Lars Leijonborg
              säkert sade även om jag inte lyssnade tidigare i interpellationsdebatten
              tidigare, nämligen att just forskningen har en väldigt hög kvalitet.
              Därför klarar den sig väl på akademiska meriter, något som egentligen
              har varit min utgångspunkt hela tiden.
            </seg>
          </u>
          <note type="speaker" n="cfaeb60d">
            Anf. 126 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-3e413b5d45b0ee2e-2" n="e42fe906">
            <seg n="b89e1338">
              Herr talman! Jag tror inte att Sven Otto Littorin behöver vara
              orolig för att det skulle vara den sista interpellationsdebatten
              om arbetsmiljön. Det lär säkert bli flera. Jag var på den konferensen
              och har mina anteckningar därifrån och kan tycka att mycket av
              det var förutsägbart, men något finns det väl också att ta till
              i det. Jag säger inte emot att man ska se över en strategi och
              se till att göra någonting bättre. Men dilemmat är att man drar
              åt först innan man ser vad man ska få ut i nästa del. Sven Otto
              Littorin talar själv om hur mycket pengar det kostar. Därför är
              det för mig ofattbart att man inte ser till att använda de verktyg
              som man nu har och slipar dem på ett bra sätt innan man får några
              nya.
            </seg>
            <seg n="eebf9d64">
              Det är ingen tvekan om att inspektörerna gör ett jättebra jobb,
              och de behövs. Men de behövs i mycket större utsträckning än vad
              de har möjligheter till att jobba i dag. De kan också gå in på
              sådana arbetsplatser där det inte finns fackliga företrädare,
              skyddsombud och dylikt på ett helt annat sätt. Där finns det mycket
              att göra.
            </seg>
            <seg n="a4b37adc">
              Forskningsresurserna behövs oerhört väl. Det är också en långsiktig
              inriktning. Även här drar man ned först innan man vet vad det
              är man vill ha ut i nästa led.
            </seg>
            <seg n="1b72188b">
              Det är märkligt att det parti som vill kalla sig för det nya
              arbetarpartiet inte jobbar för de här frågorna ute på fältet.
              Nya jobb vill man ha, men när det gäller bra jobb, goda jobb och
              en bra arbetsmiljö är ministern svaret skyldig. Så väntar man
              på en utredning och vad den ska komma fram till.
            </seg>
            <seg n="8c13f6ae">
              Inga konkreta åtgärder har redovisats här i dag. Fler ska få
              arbete utan att arbetsmiljön på något vis ska förbättras. Det
              här med arbetsmiljön tycks inte ingå i regeringens prioritering.
              Det övergripande ansvaret för en långsiktig arbetsmarknadspolitik
              frånhänder sig regeringen. Jag tycker att det är tråkigt att man
              inte vill börja i rätt ända.
            </seg>
          </u>
          <note type="speaker" n="06864642">
            Anf. 127 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-75d451da45ef20dd-1" n="6c3361da">
            <seg n="3e90bfff">
              Herr talman! Sylvia Lindgrens nya åtgärder handlar bara om mer
              pengar, om jag har förstått det rätt. Jag hör ingenting om vad
              de här åtgärderna skulle vara. Det tycker jag är lite synd.
            </seg>
            <seg n="104f90a8">
              Jag konstaterar att vi nu har gjort det som den förra regeringen
              misslyckades med, nämligen att ta ett ordentligt nyhäv i arbetsmiljöfrågorna.
              Vi är inspirerade av bland annat det arbete som har pågått i Danmark
              under en borgerlig regering. Men det såg vi ingenting av under
              den förra perioden, utan då var det lite anslagsökningar som var
              svaret. Det är skillnaden. Ni pratar bara pengar, vi pratar innehåll
              och verksamhet och vill sätta en ny nationell arbetsmiljöstrategi
              på spåret. Den ska vara förankrad hos parterna, forskningen och
              hos dem som arbetar med de här frågorna. Jag kan fabulera naturligtvis
              och komma på någonting själv, men det skulle naturligtvis leda
              till ännu fler interpellationer och synpunkter, med allt berättigande
              naturligtvis.
            </seg>
            <seg n="1bc4953d">
              Låt oss göra det här i god ordning, prata med parterna, prata
              med forskningen och prata med dem som har hand om de här frågorna,
              få goda idéer på bordet och fastna för en väl genomarbetad ny
              arbetsmiljöstrategi för Sverige.
            </seg>
          </u>
          <note n="a8c2560d">
            Överläggningen var härmed avslutad.
          </note>
          <note n="ab2aa215">
            19 § Hänvisning av ärenden till utskott
          </note>
          <note n="8b8decbe">
            Föredrogs och hänvisades
          </note>
          <note n="3f56da0a">
            20 § Bordläggning
          </note>
          <note n="03a249b3">
            Anmäldes och bordlades
          </note>
          <note n="babd0cee">
            21 § Beslut om förkortad motionstid
          </note>
          <note n="7879d953">
            Kammaren biföll talmannens förslag att motionstiden för proposition
            2007/08:38 skulle förkortas till sju dagar. Motionstiden skulle
            utgå torsdagen den 22 november .
          </note>
          <note n="6a419666">
            22 § Anmälan om interpellationer
          </note>
          <note n="abf29db2">
            Anmäldes att följande interpellationer framställts
          </note>
          <note n="7c00994e">
            den 16 november
          </note>
          <note n="f969fe25">
            Ulf Holm
          </note>
          <note n="b6dca42c">
            Per Bolund
          </note>
          <note n="a20f62f8">
            Carina Adolfsson Elgestam
          </note>
          <note n="ea62525b">
            Ylva Johansson
          </note>
          <note n="fcc326a2">
            Alf Eriksson
          </note>
          <note n="fcc326a2">
            Alf Eriksson
          </note>
          <note n="fcc326a2">
            Alf Eriksson
          </note>
          <note n="e8a1905d">
            Interpellationerna redovisas i bilaga som fogats till riksdagens
            snabbprotokoll tisdagen den 27 november.
          </note>
          <note n="0d660e08">
            23 § Anmälan om frågor för skriftliga svar
          </note>
          <note n="98808827">
            Anmäldes att följande frågor för skriftliga svar framställts
          </note>
          <note n="7c00994e">
            den 16 november
          </note>
          <u who="unknown" xml:id="i-91c1e1c0305e0124-1" n="6c3361da">
            <seg n="02be4886">
              Barbro Westerholm
            </seg>
          </u>
          <note n="84940900">
            Allan Widman
          </note>
          <note n="f3cf7a35">
            Tomas Tobé
          </note>
          <note n="f0a09e53">
            Thomas Bodström
          </note>
          <note n="ac62611f">
            Birgitta Eriksson
          </note>
          <note n="ac62611f">
            Birgitta Eriksson
          </note>
          <note n="ac62611f">
            Birgitta Eriksson
          </note>
          <note n="00575255">
            Hans Olsson
          </note>
          <note n="a3eac511">
            Jan R Andersson
          </note>
          <note n="a958cb9f">
            Ameer Sachet
          </note>
          <note n="bef60255">
            Phia Andersson
          </note>
          <note n="ac62611f">
            Birgitta Eriksson
          </note>
          <note n="ac62611f">
            Birgitta Eriksson
          </note>
          <note n="f969fe25">
            Ulf Holm
          </note>
          <note n="0940ba37">
            Lennart Sacrédeus
          </note>
          <note n="00575255">
            Hans Olsson
          </note>
          <note n="a9f6a624">
            Göte Wahlström
          </note>
          <note n="ce39fa4a">
            Siv Holma
          </note>
          <note n="2717671c">
            Christina Axelsson
          </note>
          <note n="a9f6a624">
            Göte Wahlström
          </note>
          <note n="00575255">
            Hans Olsson
          </note>
          <note n="b0691fb9">
            Frågorna redovisas i bilaga som fogats till riksdagens snabbprotokoll
            tisdagen den 20 november.
          </note>
          <note n="8b4fd4a3">
            24 § Kammaren åtskildes kl. 15.06.
          </note>
          <note n="cfd29ed1">
            Förhandlingarna leddes
          </note>
          <note n="d67a1228">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
