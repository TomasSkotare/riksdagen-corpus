<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--102</head>
          <docDate when="2007-04-24">2007-04-24</docDate>
        </div>
      </front>
      <body>
        <div>
          <note n="ab9c0921">
            ﻿
          </note>
          <note n="6e7d8e25">
            Riksdagens protokoll
          </note>
          <note n="14c96e67">
            2007/08:102
          </note>
          <note type="date" n="b33f92c0">
            Torsdagen den 24 april
          </note>
          <note n="48d4434d">
            Kl. 12:00 - 20:12
          </note>
          <note n="79e86904">
            1 § Ledighet
          </note>
          <note n="cc494b4c">
            Andre vice talmannen meddelade att Per Bolund (mp) ansökt om
            ledighet under tiden den 1 september31 december.
          </note>
          <note n="90b0ac21">
            Kammaren biföll denna ansökan.
          </note>
          <note n="13b1a38f">
            Andre vice talmannen anmälde att Christopher Ödmann (mp) skulle
            tjänstgöra som ersättare för Per Bolund.
          </note>
          <note n="1172623e">
            2 § Meddelande om inlämning av interpellationer
          </note>
          <note n="44a0ec6e">
            Andre vice talmannen meddelade att talmannen hade fastställt
            att sista dag för inlämnande av interpellationer för besvarande
            före sommaruppehållet skulle vara tisdagen den 13 maj kl. 12.00
            .
          </note>
          <note n="6902690d">
            Meddelandet hade delats ut till riksdagens ledamöter.
          </note>
          <note n="93bcd187">
            3 § Anmälan om fördröjda svar på interpellationer
          </note>
          <note n="6b598784">
            Till riksdagen hade inkommit följande skrivelser:
          </note>
          <note n="29530884">
            Interpellation 2007/08:585
          </note>
          <note n="e1eb7ce1">
            Interpellation 2007/08:585 Barnskötarnas utvecklingsmöjligheter
          </note>
          <note n="781cb0c2">
            Interpellationen kommer att besvaras tisdagen den 13 maj 2008.
          </note>
          <note n="4e483070">
            Skälet till dröjsmålet är sedan tidigare inbokade engagemang
            och resor.
          </note>
          <note n="dba998eb">
            Jan Björklund
          </note>
          <note n="44f474e1">
            Interpellation 2007/08:586
          </note>
          <note n="4d16379c">
            Interpellation 2007/08:586 Kvaliteten inom förskolan
          </note>
          <note n="781cb0c2">
            Interpellationen kommer att besvaras tisdagen den 13 maj 2008.
          </note>
          <note n="4e483070">
            Skälet till dröjsmålet är sedan tidigare inbokade engagemang
            och resor.
          </note>
          <note n="dba998eb">
            Jan Björklund
          </note>
          <note n="dce92ff7">
            Interpellation 2007/08:587
          </note>
          <note n="142e9e69">
            Interpellation 2007/08:587 Speciallärarutbildning till kritiserade
            lärosäten
          </note>
          <note n="828050b4">
            Interpellationen kommer att besvaras måndagen den 2 juni 2008.
          </note>
          <note n="b47ff807">
            Skälet till dröjsmålet är att jag vid tidigare svarstillfällen
            har redan inbokade engagemang och resor.
          </note>
          <note n="b435a6c0">
            Lars Leijonborg
          </note>
          <note n="f1e4d83a">
            Interpellation 2007/08:588
          </note>
          <note n="7ed122fd">
            Interpellation 2007/08:588 Flyktingars möjlighet att byta kommun
          </note>
          <note n="0fc5a6f3">
            Interpellationen kommer att besvaras fredag den 25 april.
          </note>
          <note n="197c5592">
            Skälet till dröjsmålet är sedan tidigare inplanerade åtaganden
            som inte går att flytta på.
          </note>
          <note n="c8aa582b">
            Cecilia Bergman
          </note>
          <note n="d37951b5">
            4 § Hänvisning av ärenden till utskott
          </note>
          <note n="b204cead">
            Föredrogs och hänvisades
          </note>
          <note n="5ce117d3">
            5 § Handlingsplan för att bekämpa mäns våld mot kvinnor, hedersrelaterat
            våld och förtryck samt våld i samkönade relationer
          </note>
          <note n="fe45f016">
            Föredrogs
          </note>
          <note type="speaker" n="bc288551">
            Anf. 1 MAGDALENA ANDERSSON (m):
          </note>
          <u who="magdalena_andersson_a0f475" xml:id="i-108853af180b0070-0" n="2a1ce837">
            <seg n="949ba75c">
              Fru talman! Det här ärendet handlar om mäns våld mot kvinnor.
              Grunden till ärendet är regeringens skrivelse i frågan, Handlingsplan
              för att bekämpa mäns våld mot kvinnor, hedersrelaterat våld och
              förtryck samt våld i samkönade relationer .
            </seg>
            <seg n="3afaf10a">
              I dag finns det mer än 100 000 barn och unga som ser våld i sitt
              eget hem. Över 25 000 fall av misshandel av kvinnor anmäls varje
              år. Oftast är gärningsmannen sambo eller make. Ett par tusen flickor
              eller kvinnor beräknas vara utsatta för hedersrelaterat våld och
              förtryck. I handlingsplanen redogör regeringen för sin syn på
              hur det här våldet och förtrycket ska bekämpas och för huvuddragen
              i arbetet för att bekämpa det under mandatperioden.
            </seg>
            <seg n="447dbc71">
              Planen omfattar åtgärder inom olika åtgärdsområden. De rör både
              justitieutskottets och socialutskottets ansvarsområden. Det är
              därför det särskilt sammansatta justitie- och socialutskottet
              har bildats för att bara behandla handlingsplanen och 76 olika
              motioner som rör detta område.
            </seg>
            <seg n="c8b9c5ad">
              Utskottet har också haft en offentlig utfrågning innan man har
              gått till beslut. Handlingsplanen omfattar 56 olika åtgärder inom
              sex olika områden. Det handlar om ökat skydd och stöd till våldutsatta,
              stärkning av det förebyggande arbetet, kvaliteten och effektiviteten
              i rättsväsendet, insatser riktade till våldsutövare, samverkan
              och kunskap.
            </seg>
            <seg n="adc0d5cd">
              Sammanfattningsvis, fru talman, konstaterar utskottet att åtgärderna
              sammantaget innebär en kraftfull höjning av insatserna inom en
              lång rad samhällsområden för att bekämpa våld i nära relationer.
              De motioner som har lagts anses i viss utsträckning vara tillgodosedda
              och avstyrks därför.
            </seg>
            <seg n="e5c727aa">
              Fru talman! Jag överlämnar ärendet till debattörerna.
            </seg>
          </u>
          <note type="speaker" n="34a22fb1">
            Anf. 2 ELISEBEHT MARKSTRÖM (s):
          </note>
          <u who="elisebeht_markstrom_9b2ef8" xml:id="i-7a658899baeb613d-0" n="8c08889a">
            <seg n="652c0dc8">
              Fru talman! Jag vill börja med att hälsa statsrådet välkommen
              till vår debatt. Maria Larsson kommer senare, men vi får försöka
              berätta för henne i efterhand vad vi har sagt.
            </seg>
            <seg n="b834a6b2">
              Det är välkommet och bra att handlingsplanen har kommit på riksdagens
              bord nu. Precis som Magdalena Andersson nyss sade finns här i
              planen 56 åtgärder, en blandning av gammalt och nytt. Det finns
              en del åtgärder som redan är genomförda.
            </seg>
            <seg n="1218cb93">
              Jag skulle vilja börja med att säga att inget av vad som finns
              i handlingsplanen är något som vi i Socialdemokraterna har något
              emot. Men om det nu finns 56 åtgärder finns det också 57 reservationer
              och nio särskilda yttranden. Det ska nog tolkas på det sättet,
              statsrådet, att vi har synpunkter, men framför allt konkreta förslag
              som vi gärna vill se genomförda framöver. Det finns ingen reservation
              som på något sätt yrkar avslag på någon av åtgärderna. Det kan
              hända att vi på vissa punkter vill gå längre och ha mer och tydligare
              åtgärder.
            </seg>
            <seg n="7c692c7e">
              Det finns alltså ett stort engagemang. Jag vet att det är många
              som lyssnar i dag, till exempel framför tv:n. Det finns ett stort
              intresse i kvinnorörelsen och kvinnojoursrörelsen men naturligtvis
              också bland dem som arbetar med de här frågorna i kommunerna och
              runt om i rättsväsendet.
            </seg>
            <seg n="3f236abd">
              Det är jättebra att regeringen framhåller att i de fall där barn
              är offer för brott eller på något sätt är berörda av våldet måste
              särskild hänsyn tas till deras behov, rättigheter och förutsättningar.
              Det är jättebra. Vi är glada för det. Vi vet inte hur många barn
              det är som berörs. Vi vet bara att det är väldigt många. Kvinnojourerna
              kan lika gärna kallas barnjourer. Det är minst lika många barn
              som kvinnor som kommer till kvinnojourerna och som bor på kvinnojourerna
              runt om i vårt land.
            </seg>
            <seg n="62b933ef">
              Mörkertalet är väldigt stort, men om det är någonting som historien
              har lärt oss är det att det inte räcker med att säga att barnperspektivet
              ska råda. Det är tyvärr vanligt att vuxnas behov tränger sig före
              barnens. Det finns mängder av vittnesmål på detta, inte minst
              från barnrättsorganisationerna och från barnen själva när de tillåts
              tala. Här saknar jag konkreta åtgärder för att barnens rätt verkligen
              ska komma fram.
            </seg>
            <seg n="cc2a8afc">
              Vän av ordning kan säga: Ja, men det här handlar om mäns våld
              mot kvinnor, våld i samkönade relationer och hedersrelaterat våld
              och förtryck. Det är alldeles riktigt. Men vi anser att de här
              frågorna inte på något sätt går att hålla isär. Barnens situation
              måste trängas fram i dessa sammanhang.
            </seg>
            <seg n="87514dee">
              Fru talman! Handlingsplanens innehåll är egentligen helt och
              hållet regeringens egen produkt. Behandlingen i riksdagen kommer
              inte att medföra några som helst förändringar eller något nytt
              tyvärr, får jag säga. Jag vill be statsrådet att hemma på sin
              kammare läsa och reflektera över våra motioner och reservationer
              och ta med dem i det fortsatta arbetet.
            </seg>
            <seg n="1bff5b0e">
              Riksdagens arbete med att skapa ett jämställt samhälle fritt
              från våld påbörjades för länge sedan, och det kommer att fortsätta
              långt efter att åtgärderna i denna handlingsplan har genomförts.
              Riksdagens och nuvarande regerings mål för jämställdhetspolitiken
              är att mäns våld mot kvinnor ska upphöra. Antagligen ligger det
              längre bort i tiden än den här mandatperiodens slut, tyvärr.
            </seg>
            <seg n="e79af0e2">
              Vi efterlyser alltså mer av konkreta åtgärder. Jag ska ge några
              exempel. Vi vill att barnahus ska finnas i hela landet och att
              alla barn i hela landet ska ha tillgång till ett barnahus. Vi
              vill att barn som har bevittnat våld ska höra till barnahusens
              målgrupp. Det är inte så i dag även om vi trodde så från början.
              Det är endast två av barnahusen som säger att det är målgruppen.
              Barnahusen arbetar i huvudsak med barn som direkt utsatts för
              brott. Det gör att denna grupp återigen har hamnat bakefter.
            </seg>
            <seg n="a542a62e">
              Vi vill att det ska finnas samtalsmottagningar för män runt om
              i hela landet. Vi vill att sjukhusmottagningarna i hela landet
              också ska besitta den särskilda kunskap som krävs för att ta emot
              sexualbrottsoffer. Vi vill att hot- och riskbedömningar ska göras
              inom socialtjästen innan man hänvisar en kvinna att till exempel
              söka upp en kvinnojour för att få skydd.
            </seg>
            <seg n="6e5b0a91">
              Vi vill också att anhöriga och andra närstående ska få hjälp
              när det uppdagats att det förekommer våld av eller mot en närstående.
              Det är precis det som socialtjänstlagen föreskriver sedan många
              år tillbaka. Men det är inte på särskilt många ställen man har
              uppmärksammat den frågan. Det tycker vi är viktigt att lyfta fram.
            </seg>
            <seg n="5ba66413">
              Detta är några konkreta åtgärder som kräver politiska initiativ,
              och de måste komma från regeringen.
            </seg>
            <seg n="1a7aeccd">
              Det som är riktigt bra är att förslaget också handlar om hedersrelaterat
              våld och våld i samkönade relationer. Det senare är nytt i de
              här sammanhangen. Det är jättebra. Det är frågor som RFSL och
              Sveriges Kvinnojourers Riksförbund arbetat med i många år.
            </seg>
            <seg n="23dd51e0">
              Det är också jättebra att vistelsebegreppet för barn och tvångsäktenskap
              ses över. Det är uppdrag som Ungdomsstyrelsen och Socialstyrelsen
              får, och inte minst ska forskningsprogram inrättas.
            </seg>
            <seg n="77157b0a">
              Däremot är det riktigt illa att regeringen drabbas av könsblindhet
              när man beskriver åtgärder som riktar sig till kvinnor med funktionsnedsättning.
              Vi har under utskottets behandling gett alliansens partier här
              i riksdagen chansen flera gånger att rätta till de avsteg som
              regeringen här gör, men det har tyvärr varit för döva öron.
            </seg>
            <seg n="fe15a739">
              Här tappar därför utskottets betänkande fokus. Det rör gruppen
              i stort enligt regeringens handlingsplan. Det är beklagligt. Kunskapen
              om våld som riktas mot kvinnor med funktionsnedsättning är eftersatt.
              Risken är stor att också åtgärderna framöver kommer att förbli
              eftersatta. Jag yrkar därför bifall till vår reservation nr 22.
            </seg>
            <seg n="39757203">
              Vad gäller nationella minoriteter, äldre kvinnor och kvinnor
              med missbruksproblem är det likadant där. Jag finner inte de riktigt
              konkreta satsningarna. Att de som arbetar på behandlingshem för
              kvinnor med missbruksproblem ska få ökad kunskap om våldet är
              jättebra. Men det krävs mycket mer än så.
            </seg>
            <seg n="c79f6304">
              Det finns så gott som ingen kvinnojour i landet som tar emot
              just den gruppen kvinnor. Det är samma sak för kvinnor med funktionsnedsättningar
              som kan vara fysiska, psykiska eller intellektuella. Jag tror
              att det krävs satsningar i likhet med det som tidigare har gjorts
              vad gäller det hedersrelaterade våldet. Det behövs riktade satsningar
              för att utveckla detta.
            </seg>
            <seg n="f8c9e8b8">
              Vi kommer senare att återkomma till behovet av handlingsprogram
              för män. Trots att planen omfattar våld i samkönade relationer
              sägs här ingenting om kvinnliga förövare och deras behov av stöd
              och behandling. Det sägs heller ingenting om skyddat boende för
              män som har utsatts för våld av sin närstående man. Det är en
              brist.
            </seg>
            <seg n="91e43b87">
              Regeringen har sagt att handlingsplanen ska få kosta 800 miljoner
              kronor. Det är inte lätt för någon annan utanför regeringen att
              kunna följa med och se att det verkligen kommer att bli på det
              sättet. Det oroar oss faktiskt en hel del.
            </seg>
            <seg n="e3115164">
              Vi och många med oss har konstaterat att regeringens satsning
              förra året på jämställdhet skulle kosta 400 miljoner kronor. Men
              vi vet nu att det egentligen blev en liten del som satsades. Större
              delen av det anslaget fick lämnas tillbaka i brist på åtgärder.
              Vi hoppas på bättre styrfart den här gången.
            </seg>
            <seg n="ca892fe3">
              Vi är överens om att det är dags att utvärdera sexualbrottslagstiftningen.
              Det är alldeles utmärkt bra. Vår reservation har fått en missvisande
              rubrik, Bristande samtycke som grund för våldtäkt. Vi är inte
              för en sådan ordning. Vi förordar inte en samtyckesordning. Den
              frågan är redan utredd och behandlad. Det fick inte stöd vare
              sig i Sexualbrottsutredningen, hos remissinstanserna eller i riksdagen.
              Det har inte hänt någonting sedan dess som motiverar en ändring
              i den riktningen.
            </seg>
            <seg n="14366584">
              Hur grymt det än låter är det en verklighet för många barn att
              de år efter år tvingas att leva med att se sin mamma misshandlas.
              Det finns nu goda skäl att utreda om barn som bevittnar våld ska
              komma att ses som målsägande. Vi har föreslagit det, och alliansen
              har föreslagit det tidigare år men har nu gått ifrån den linjen.
              Det tycker vi är beklagligt.
            </seg>
            <seg n="2cfbe2b1">
              Jag inser att jag redan har talat alldeles för länge. Men jag
              måste också få säga något om utbildningen. Grundutbildningen för
              en rad yrken som skulle behöva ha ämnet mäns våld mot kvinnor
              saknar det fortfarande. Där skulle vi vilja ha draghjälp från
              statsrådet. Det finns att läsa mer om den saken i vår reservation
              nr 56.
            </seg>
            <seg n="240a5359">
              Stödet till kvinnojourerna ska öka, säger alliansen. Trots det
              har man tagit bort möjligheterna för kvinnojourerna att söka de
              pengar som länsstyrelsen fördelar. Nu måste man gå hand i hand
              med en kommun. Det innebär att goda idéer för frivilligrörelsen
              och också brottsofferjourerna kommer att frysa inne i de fall
              där det inte finns en kommun som vill satsa på frågorna.
            </seg>
            <seg n="d9d14f47">
              Fru talman! Jag ska stoppa där. Det är många fler som ska tala.
              Jag yrkar bifall till våra reservationer nr 20, 22, 37 och 56.
            </seg>
          </u>
          <note n="6eb5ddf1">
            I detta anförande instämde Christer Adelsbo, Ann Arleklo, Christer
            Engelhardt, Lars U Granberg, Kerstin Haglö, Carina Hägg, Eva-Lena
            Jansson, Margareta Persson, Marina Pettersson och Maryam Yazdanfar
            (alla s).
          </note>
          <note type="speaker" n="fd0b7355">
            Anf. 3 EVA OLOFSSON (v):
          </note>
          <u who="eva_olofsson_b34e2b" xml:id="i-be423269f4fb62a6-0" n="278cdcc5">
            <seg n="46d7d58e">
              Fru talman! Också jag uppskattar mycket att ministern är med
              här i debatten. Jag vill börja med att yrka bifall till reservation
              1 om analys av våldets strukturella orsaker, reservation 16 om
              att handlingsplanen saknar konkreta åtgärder när det gäller mäns
              våld mot äldre kvinnor, reservation 18 om gömda och papperslösa
              kvinnor som utsätts för våld och reservation 24 om plan för ett
              långsiktigt ekonomiskt ansvar för kvinnojourerna.
            </seg>
            <seg n="5f93f585">
              Jag kommer tillbaka till de frågorna i mitt anförande. Min partikamrat
              Lena Olsson som har varit med i det sammansatta utskottet men
              hör till justitieutskottet kommer att tala mer när det gäller
              sexualbrott. Jag kommer inte att gå in så mycket på de frågorna.
            </seg>
            <seg n="2795b1c5">
              Jag kan också hålla med föregående talare om att det är bra att
              handlingsplanen har kommit. Det finns väldigt lite i den som jag
              inte tycker är positivt. Det finns en del jag saknar, och det
              finns skrivningar som är mycket olyckliga på en del ställen.
            </seg>
            <seg n="8006f38a">
              Det är också svårt att greppa vad de 800 miljonerna ska användas
              till. Det har vi ingen kunskap om. Det är bara att hoppas att
              de används på bästa möjliga sätt och att man har tänkt igenom
              det ordentligt.
            </seg>
            <seg n="37fdb5fc">
              Det behövs verkligen en handlingsplan. Våldet mot kvinnor och
              barn har inte minskat trots att frågan har debatterats och varit
              aktuell. Det har jobbats på att förbättra stödet och att förebygga
              våldet, och kunskaperna har ökat. Trots det har våldet också ökat,
              och det är mycket allvarligt.
            </seg>
            <seg n="1162517d">
              Det är 26 000 fall av kvinnomisshandel och över 4 700 våldtäkter.
              Då vet vi ändå att mörkertalet är väldigt stort. Det kanske bara
              är ungefär 20 procent som anmäler.
            </seg>
            <seg n="a402d8ef">
              Det är inte lätt och ofta skambelagt att vara utsatt för sexuella
              övergrepp, våldtäkter och misshandel. Ännu svårare är det att
              anmäla någon som kanske är pappa till ens barn, som man lever
              eller har levt med och känner väl. Det är det våldet som är det
              allvarligaste våldet för kvinnor. Hemmet är den farligaste platsen.
            </seg>
            <seg n="982f7e83">
              Varje år dödas i genomsnitt 17 kvinnor av en man som är dem närstående.
              Lika kritisk som jag är till att regeringen inte bygger vidare
              på den feministiska förståelsen av våldet och en könsmaktsanalys,
              lika glad är jag att vi tre partier i oppositionen är överens
              om detta. Det är Socialdemokraterna, Vänsterpartiet och Miljöpartiet.
            </seg>
            <seg n="6e32919d">
              Jag tror att det har betydelse för hur man benämner saker, vilken
              strategi man bygger upp och hur man förebygger våldet om man har
              en könsmaktsanalys eller inte.
            </seg>
            <seg n="26f4e0de">
              Det är viktigt att se att rädslan för att utsättas för våld eller
              att bli konkret utsatt för våld hänger ihop med föreställningar
              om och förväntningar på pojkar och flickor och på kvinnor och
              män. Mäns våld är kopplat till en ojämlik maktstruktur mellan
              kvinnor och män som direkt eller indirekt underlättar för enskilda
              män att dominera, kontrollera och bruka våld mot kvinnor. Det
              är utifrån den förståelsen som vi bland annat talar om mäns våld
              mot kvinnor. Vi ska sluta använda ord som familjevåld och kvinnovåld.
              Det är inte så lätt, upptäckte jag i dag när min egen debattartikel
              i Göteborgs-Posten fick rubriken Kvinnovåld.
            </seg>
            <seg n="e7ae2016">
              Det är utifrån den förståelsen som kvinnorörelsen och alla vi
              som har varit aktiva i frågan har synliggjort den och hävdat att
              detta inte är någon privatsak. Det är ingen familjeangelägenhet
              att misshandla och begå övergrepp mot den man lever tillsammans
              med. Det är ett brott som är så vanligt att det är ett folkhälsoproblem.
            </seg>
            <seg n="ee6e5481">
              Det är utifrån den förståelsen vi sprider kunskapen om att mäns
              våld mot kvinnor förekommer i alla samhällsklasser och i alla
              åldersgrupper. Det är inte några särskilda kvinnor. Det kan vara
              jag själv som kan råka illa ut. Det kan vara min syster, min granne
              och min arbetskamrat. Det syns inte heller på män vilka män det
              är som är förövare. Det kan vara någon av dem du jobbar ihop med
              eller någon i din vänskapskrets som är den man som brukar våld
              och begår övergrepp mot den kvinna han lever tillsammans med.
            </seg>
            <seg n="5e74fb9f">
              Med könsmaktsanalys som utgångspunkt tror jag inte att handlingsplanen
              hade missat mäns våld mot äldre kvinnor. Det finns inte alls med
              här. Jag tror inte heller att man hade haft skrivningar där kvinnor
              med funktionsnedsättning görs könlösa och osynliga. Jag tror också
              att man hade haft en del annorlunda skrivningar när det gäller
              det hedersrelaterade våldet.
            </seg>
            <seg n="adae5120">
              Man saknar helt åtgärder när det gäller mäns våld mot äldre kvinnor.
              Det måste nog bero på att de båda ansvariga ministrarna har blundat
              med båda ögonen. Ingen av de 56 åtgärderna riktas speciellt till
              äldre kvinnor. Inga pengar är vad jag förstår avsatta till utbildning
              av personalen inom äldreomsorgen eller andra konkreta åtgärder.
              Ändå vet vi från Socialstyrelsen och Brottsoffermyndigheten att
              våld mot äldre kvinnor förekommer. Det förekommer i så hög grad
              att vi kan betrakta det som ett folkhälsoproblem. Våldet mot äldre
              kvinnor är mer upprepat och allvarligare och innehåller mer sexuella
              inslag än det som drabbar män.
            </seg>
            <seg n="ceb0003f">
              Det finns goda exempel på äldreomsorg där man har gett personalen
              redskap att våga se, våga lyssna och våga fråga och veta hur man
              då ska agera. I Lundby stadsdelsnämnd i Göteborg har man utbildat
              chefer, biståndsbedömare och undersköterskor i mäns våld mot kvinnor.
              Man har riktlinjer som gäller för verksamheten. Man tar upp det
              på arbetsplatsträffar. När jag träffade personalen sade de: Det
              här var den bästa utbildning vi någonsin har gått! Det var roligt.
            </seg>
            <seg n="5f56404b">
              Jag tycker att all personal inom äldreomsorgen borde få möjligheten
              att få de här redskapen. Handikapporganisationernas utredningsinstitut
              Handu lämnade för ungefär ett år sedan över studien Mäns våld
              mot kvinnor med funktionsnedsättning . Man hade intervjuat en
              bit över 1 000 kvinnor de flesta med funktionsnedsättningar som
              att man är rörelsehindrad, blind, har svårt att uppfatta om någon
              riktar våld mot en, har svårt att undvika våldet och har svårt
              att fly.
            </seg>
            <seg n="45f9c2f2">
              Tyvärr är läsningen av studien både skrämmande och ytterst angelägen,
              får man säga. En tredjedel av kvinnorna hade erfarenhet av att
              bli utsatt för hot, våld och sexuella trakasserier från män. Totalt
              20 procent bodde eller hade bott ihop med en man som utsatte dem
              för hot, misshandel eller övergrepp. Två tredjedelar av kvinnorna
              hade aldrig sökt samhällets hjälp eller stöd.
            </seg>
            <seg n="a3ab3163">
              Därför blir det extra allvarligt när regeringen själv i sin skrivning
              i handlingsplanen osynliggör och tar bort kön när det gäller kvinnor
              med funktionsnedsättning. När det gäller handikapporganisationens
              arbete pratar man om funktionshindrade och om våld mot funktionshindrade
              kvinnor och män. Jag vet att de kvinnor som har drivit frågorna
              i handikapprörelsen är så oändligt trötta på att bli sedda som
              det tredje könet eller som könlösa. Man har fört en hård kamp
              för att lyfta fram kvinnors villkor och för att synliggöra mäns
              våld mot kvinnor. Skrivningarna i handlingsplanen är tyvärr ett
              steg bakåt i det fallet.
            </seg>
            <seg n="392f333d">
              Barn som finns i familjer där mamma eller ena föräldern i en
              samkönad relation utsätts för våld och övergrepp är alltid brottsoffer.
              De utsätts alltid för psykisk misshandel och ofta också för fysisk.
              Barnen finns många gånger på kvinnojourerna eller följer sin mamma
              dit hon flyr från misshandeln. Vi vet att det behövs ett kvalificerat
              stöd, för vi vet att de här barnen har levt i ett trauma som påminner
              om det som barn som har varit med om krig har levt i.
            </seg>
            <seg n="6ff44ed8">
              Det är oerhört viktigt att kvinnojourerna ges förutsättning att
              ge stöd till de här barnen. Kommuner och sjukvård, inte minst
              barnpsyk, måste ha strukturerade verksamheter. Barnahus bör finnas
              i alla större kommuner runt hela Sveriges land. Men förskola och
              skola måste också ha kunskapen att våga se att ett barn som mår
              dåligt kanske lever i en sådan här situation.
            </seg>
            <seg n="6813f6d4">
              I måndags i förra veckan invigningstalade jag när Sveriges äldsta
              kvinnojour, tjej- och kvinnojouren Ada i Göteborg, firade 30-årsjubileum
              med en utställning på stadsbiblioteket. Jouren växte fram under
              kvinnorörelsens kamp på 70-talet, vilket är ganska typiskt. Den
              har under hela sin existens kombinerat att ge stöd och skydd till
              utsatta kvinnor och barn med att sprida kunskap och jobba opinionsbildande.
            </seg>
            <seg n="d9b0b66e">
              När jouren firade 25-årsjubileum var det 400 kvinnor som hade
              deltagit i jobbet under årens lopp. Nu är de ännu fler. Från början
              hade man det jättetufft att få pengar. Vartefter åren har gått
              har man fått mer pengar från kommunen och kan liksom de andra
              kvinnojourerna i Göteborg nu ha anställd personal och bra lokaler
              och driva en verksamhet. Men det finns naturligtvis mycket mer
              man kan önska sig. Här finns också ett kriscenter för kvinnor
              och ett kriscenter för män.
            </seg>
            <seg n="63148ad5">
              Men kvinnorna på Ada liksom på alla kvinnojourer som jag har
              träffat på är oändligt trötta på projektpengar. I många kommuner
              vet man inte om man klarar nästa år. Man har inte möjlighet att
              ha någon heltidsanställd. I några kommuner finns inga jourer alls
              detta trots att kvinnojourerna under en lång rad av år har gjort
              ett ovärderligt arbete. De har många gånger tagit ett ansvar som
              kommuner och stat borde ta.
            </seg>
            <seg n="bfb6ae6a">
              Därför tycker vi att det saknas en del i handlingsplanen, nämligen
              att ge en långsiktig finansiering och ta ett ansvar för kvinnojourernas
              arbete. De ska kunna överleva ekonomiskt och inte behöva ägna
              så mycket tid åt sin finansiering. De ska i stället kunna ägna
              sin tid åt det som de gör så oändligt bra att ge stöd till våldsutsatta
              kvinnor och barn.
            </seg>
          </u>
          <note type="speaker" n="377996d8">
            Anf. 4 ESABELLE DINGIZIAN (mp):
          </note>
          <u who="esabelle_dingizian_d985ec" xml:id="i-97f07df21bda117b-0" n="3ba4748c" next="i-bc89b86c11a29cb4-0">
            <seg n="e9607b98">
              Fru talman! Också jag vill välkomna ministern hit i dag.
            </seg>
          </u>
          <note n="90c30071">
            Handlingsplanen om mäns våld mot kvinnor som regeringen presenterade
            i höstas är en efterlängtad uppföljning av kvinnofridspropositionen
            som antogs av riksdagen 1998.
          </note>
          <u who="esabelle_dingizian_d985ec" xml:id="i-bc89b86c11a29cb4-0" n="3ba4748c" prev="i-97f07df21bda117b-0">
            <seg n="1c5f45ea">
              I propositionen kunde man läsa: Mot bakgrund att mäns våld mot
              kvinnor är så nära förknippat med föreställningar om kvinnors
              och mäns olika roller i samhället och bristande jämställdhet kan
              det inte förklaras på samma sätt som annan våldsbrottslighet.
              Kunskap om detta är omistligt om våldet mot kvinnor ska kunna
              bekämpas på ett effektivt sätt.
            </seg>
            <seg n="2ad79ad5">
              Fru talman! I kvinnofridspropositionen underströks således att
              mäns våld mot kvinnor måste ses i ljuset av det ojämställda samhälle
              vi lever i och att mäns våld mot kvinnor då blir det yttersta
              uttrycket för denna maktordning. Detta kallas för könsmaktsförståelsen.
            </seg>
            <seg n="0bf1d7ac">
              Det är för Miljöpartiet en självklarhet att när man bekämpar
              ett problem måste man förstå vad man bekämpar och orsaken till
              problemet. Utan denna kunskap blir arbetet man lägger ned ett
              slag i luften.
            </seg>
            <seg n="9d816a44">
              Fru talman! En majoritet i utskottet och regeringen har uttryckt
              att begreppet könsmaktsförståelse inte ska användas i handlingsplanen
              om mäns våld mot kvinnor eftersom det finns många tolkningar av
              begreppet. En majoritet i utskottet presenterar att arbetet ska
              utgå från ett rättsligt, socialt, ekonomiskt och hälsorelaterat
              perspektiv samt från ett jämställdhetsperspektiv.
            </seg>
            <seg n="fe63547b">
              Det är för väl att den borgerliga majoriteten åtminstone väljer
              att ha ett jämställdhetsperspektiv på frågan om mäns våld mot
              kvinnor. Men att rada upp samhälleliga områden dit kvinnor utsatta
              för mäns våld vänder sig ger inget perspektiv att arbeta utifrån.
              Det förklarar inte så mycket, och framför allt ger det oss inga
              verktyg. Det gäller för regeringen och den borgerliga majoriteten
              i riksdagen att skilja på päron och äpplen.
            </seg>
            <seg n="8b6f9f18">
              Fru talman! Det är inte minst viktigt att ha förståelse för våldets
              grunder för att Sveriges myndigheter och organisationer som får
              uppdrag från regeringen ska få en klar och tydlig uppfattning
              om hur våldet ska bekämpas och hur dessa kvinnor ska bemötas.
              Att inte låta könsmaktsförståelsen styra arbetet riskerar att
              försvåra samverkan mellan myndigheterna och i slutänden missgynna
              kvinnor som söker stöd.
            </seg>
            <seg n="ad777832">
              Utskottet skriver att kvinnor och män ska ha samma möjligheter
              till kroppslig integritet, och det är en mycket viktig fråga för
              jämställdhetsarbetet. Det faktum att åtta av tio våldtäkter mot
              kvinnor äger rum i nära relationer är en tydlig signal till lagstiftaren
              att vi har ett problem. Dagens våldtäktslag, som fokuserar på
              att våldtäkten sker i en överfallssituation, är förlegad och har
              ingen relevans.
            </seg>
            <seg n="f79309b2">
              Min fråga till regeringen är: När ska lagen ändras? När ska kvinnor
              äntligen i lagen få åtnjuta full rätt till sin kroppsliga integritet
              och sin sexuella självbestämmanderätt?
            </seg>
            <seg n="a141642e">
              Fru talman! Att ha en feministisk förståelse av våldets orsak
              ger oss verktyg och är grunden för att kunna bekämpa våldet innan
              det uppkommer. Avsaknaden av ett genomtänkt förebyggande arbete
              som ett led i att förhindra våldets uppkomst är en stor brist
              i regeringens handlingsplan. Det är anmärkningsvärt eftersom det
              förebyggande arbetet borde vara ett huvudfokus i arbetet mot mäns
              våld. Strålkastarljuset måste riktas mot män i det förebyggande
              arbetet. Det är en stor brist i handlingsplanen att inga satsningar
              görs på män som inte nödvändigtvis slagit en kvinna men som känner
              ett behov av att prata om sin könsroll, manliga sexualitet och
              beteendemönster.
            </seg>
            <seg n="1719cb64">
              Män och unga killar som har ett aggressivt beteende gentemot
              både kvinnor och män måste få hjälp för sin destruktiva livsstil.
              Det finns i dag några få professionella mansmottagningar. Miljöpartiet
              vill att sådana professionella manscentrum inrättas i hela landet.
            </seg>
            <seg n="148198d8">
              Vi anser även att det är dags att lyfta upp frågan om en regeringsledd
              arbetsgrupp om mansrollen och jämställdhet. Könsstereotypa föreställningar
              om manligt och kvinnligt utgör hinder i ett feministiskt arbete
              för jämställdhet. Regeringen måste ta sitt ansvar och verkställa
              den förra regeringens förslag om inrättande av en sådan grupp
              för ett aktivt förebyggande arbete för jämställdhet i Sverige.
            </seg>
            <seg n="b5d7fe84">
              Fru talman! Jag har det senaste året besökt ett dussintal kvinnojourer
              i landet som alla vittnar om samma sak. Det tilldelas inte tillräckligt
              med medel för att de ska kunna genomföra ett bra arbete. Frågan
              vi har är: Ska staten med varm hand överlämna allt stödarbete
              för kvinnor och barn utsatta för mäns våld till kvinnojourer?
              Eller ska samhällets myndigheter och kommuner ta sitt fulla ansvar
              för de kvinnor som utsätts för våld?
            </seg>
            <seg n="b3dfbbd2">
              Fru talman! Jag har talat med företrädare för kommuner och landsting
              och förstått att det inte bara är kunskap som saknas, utan intresset
              för frågan är mycket litet. Flera av de kommuner som jag har besökt
              har ingen egen verksamhet, utan det tunga ansvaret hamnar hos
              de ideella kvinnojourerna. Det är mycket allvarligt att läget
              i allt fler kommuner är sådant att man inte ägnar sig åt aktivt
              arbete för våldsutsatta kvinnor och deras barn.
            </seg>
            <seg n="7f608520">
              Det har proklamerats stort och brett att numera ska kommunerna
              enligt socialtjänstlagen ge stöd till kvinnor utsatta för våld
              i nära relationer. I själva verket vet varje kommun i landet att
              ansvaret fortfarande inte är absolut eftersom socialtjänstlagens
              5 kap. 11 § säger att kommunerna särskilt ska beakta kvinnor som
              är våldutsatta och att dessa kan vara i behov av stöd och hjälp.
              I stället borde man gå på utredningens förslag att socialnämnden
              vid behov ska ge stöd och inte öppna för ett beaktande där kommunerna
              kan bortse från sitt ansvar.
            </seg>
            <seg n="8d682f15">
              Miljöpartiet anser att socialtjänstlagen behöver göras absolut
              och inte, som med dagens lagformulering, fortfarande ge möjlighet
              att förhandla bort detta.
            </seg>
            <seg n="1d7978b0">
              Fru talman! Vi måste sätta fokus på de kvinnor som så lätt annars
              osynliggörs. Jag pratar bland annat om kvinnor utsatta för mäns
              våld som har en funktionsnedsättning eller missbruk.
            </seg>
            <seg n="b6e90957">
              Utsattheten hos kvinnor med funktionsnedsättning är förstärkt
              på grund av att de i högre grad är beroende av någon annan och
              på grund av att våldet riktas mot själva funktionshindret. Det
              krävs särskilda insatser och åtgärder för att komma till rätta
              med det problemet. Jag förespråkar ett ökat stöd till handikapporganisationer
              som arbetar med mäns våld mot kvinnor, och jag förväntar mig att
              regeringen tittar särskilt på detta.
            </seg>
            <seg n="a457dacd">
              Fru talman! Enligt Mobilisering mot narkotika är det mycket vanligt
              att missbrukande kvinnor utsätts för våld. Miljöpartiet anser
              att våld mot kvinnor som missbrukar och deras behov av stöd inte
              uppmärksammats tillräckligt. Det gäller inte minst i regeringens
              handlingsplan. Vi får inte låta missbrukande kvinnor förpassas
              till en diskussion om missbruksproblem när mäns våld mot kvinnor
              är en fråga om kvinnofrid och inte avhängigt missbruket. Jag föreslår
              att staten tar ett särskilt ansvar för dessa utsatta kvinnor och
              inrättar resursjourer med kompetens att ta emot kvinnor med missbruk
              eller psykisk funktionsnedsättning.
            </seg>
            <seg n="c5e123b9">
              Till sist anser jag att det är mycket viktigt att HBT-personer
              som utsätts för våld i nära relationer får tillbörligt stöd av
              staten och samhället. Det krävs ökade satsningar på det arbete
              som RFSL bedriver med jourverksamhet för HBT-personer. Det är
              även viktigt att samhället tillägnar sig den kunskap som RFSL
              besitter.
            </seg>
            <seg n="b3bb93bb">
              Jag står bakom alla Miljöpartiets reservationer men för att vinna
              tid yrkar jag bifall till reservation 1, som vi har tillsammans
              med Socialdemokraterna och Vänsterpartiet, och reservation 9 och
              38.
            </seg>
          </u>
          <note type="speaker" n="d2cc56cf">
            Anf. 5 KENNETH JOHANSSON (c):
          </note>
          <u who="kenneth_johansson_2e0139" xml:id="i-2fd52abb2da2018e-0" n="a50c6f93" next="i-02e9c8293921fff2-0">
            <seg n="b9d66246">
              Fru talman! Jag vill börja med att, som ordförande i det sammansatta
              justitie- och socialutskottet, tacka utskottskolleger och personal
              vid kansliet för ett gott samarbete i beredningen av regeringens
              handlingsplan för att bekämpa mäns våld mot kvinnor, hedersrelaterat
              våld och förtryck samt våld i samkönade relationer.
            </seg>
            <seg n="162a5879">
              Vi har granskat regeringens förslag och behandlat ganska många
              motioner. Vi har genomfört en öppen utfrågning, och i dag presenterar
              vi vårt betänkande.
            </seg>
            <seg n="7282de1b">
              Fru talman! De senaste veckorna har inte bara människorna i Stjärnsund,
              hemma i Falun och i Dalarna deltagit i den förtvivlan och sorg
              som uppstod när det stod klart att det råa, förfärliga våldet
              bragt tioåriga Engla om livet. Vi fick samtidigt bilden av vad
              som hände när Pernilla dödades för ett antal år sedan. Detta är
              vansinnesdåd som släckt liv för två unga människor. Vi tänker
              nog alla med stort medlidande på de närstående i de aktuella fallen.
            </seg>
            <seg n="279e8cf2">
              Över hela vårt land tror jag att beslutsamheten är större än
              någonsin att våldet, oavsett om det är fysiskt eller psykiskt,
              aldrig kan accepteras utan med kraft och beslutsamhet ska bekämpas.
              Vad ger en människa rätt att skada en annan människa och kränka
              hennes integritet? Inget, absolut inget!
            </seg>
            <seg n="d0f9e3f7">
              Fru talman! I regeringens handlingsplan redovisas ett mycket
              ambitiöst arbete för hur mäns våld mot kvinnor, hedersrelaterat
              våld och förtryck samt våld i samkönade relationer ska bekämpas.
              Mäns våld mot kvinnor är ytterst en fråga om jämställdhet och
              kvinnors mänskliga rättigheter. En sådan konkret och omfattande
              satsning inom jämställdhetsområdet har inte gjorts på decennier.
            </seg>
            <seg n="61cb933a">
              Med handlingsplanen får vi för första gången en samlad strategi
              för att bekämpa våld i nära relationer, och dessutom görs kraftfulla
              ekonomiska insatser. Handlingsplanen består av inte mindre än
              56 konkreta åtgärder inom sex definierade områden: ökat skydd
              och stöd till våldsutsatta, stärkt förebyggande arbete, stärkt
              kvalitet och effektivitet i rättsväsendet, utveckling av insatser
              riktade till våldsutövare, ökad samverkan och ökade kunskaper.
              Insatserna vänder sig till både offren och förövarna, och det
              är viktigt. Målet är ju att våldet inte ska begås över huvud taget.
            </seg>
            <seg n="fc140790">
              Listan på konkreta åtgärder är lång: Socialtjänstlagen är skärpt,
              och en kvalitetssäkrad och skärpt tillsyn är aviserad inom socialtjänsten.
              Det blir ökade resurser till kvinnojourer. Sjukvårdens omhändertagande
              av sexualbrottsoffer förbättras. Personal inom fritidsverksamhet,
              socialtjänst och skola ska erbjudas utbildningar och så vidare.
            </seg>
            <seg n="f2084dca">
              I september 2007 arrangerade socialutskottet en öppen utfrågning
              om våldet mot äldre, som enligt forskningen tyvärr förekommer
              i alltför hög utsträckning främst i hemmiljöer och inom vården.
              Dessutom är det så att många äldre känner en otrygghet att vistas
              ute i samhället.
            </seg>
            <seg n="5e73b5f2">
              I handlingsplanen finns det en rad generella åtgärder som definitivt
              riktas till även målgruppen äldre kvinnor. Dessutom pågår det
              en rad omfattande insatser från regeringens sida för att lyfta
              fram och vidta åtgärder. Vi som tog initiativ till den öppna utfrågningen
              är för egen del i varje fall mycket nöjda med det arbete som pågår,
              men inte tillräckligt nöjda för att inte gå vidare.
            </seg>
            <seg n="c053a391">
              Insatserna som är riktade också till kvinnor med funktionsnedsättning
              är också motiverade. Det är bara att läsa åtgärderna, främst nr
              12 och 13. Men också på en rad andra områden ser vi att vi här
              har insatser som är nödvändiga och som är på gång.
            </seg>
            <seg n="db1bf228">
              Regeringen avsätter drygt 800 miljoner under mandatperioden för
              att genomföra handlingsplanen.
            </seg>
            <seg n="913e6702">
              Och tyvärr är det så att det finns alldeles för många exempel
              på att handlingsplanen och ett intensifierat arbete behövs. Inte
              mindre än 26 000 kvinnor anmälde år 2006 att de blivit misshandlade
              av en bekant gärningsman, ofta sambo eller make. För många kvinnor
              är den farligaste platsen det egna hemmet. Mellan 100 000 och
              190 000 flickor och pojkar bevittnar våld i hemmet. Upp till ett
              par tusen flickor och kvinnor beräknas vara utsatta för hedersrelaterat
              våld och förtryck. Det finns studier som visar att homosexuella
              personer avstår från att polisanmäla våld från en närstående eftersom
              man inte tror sig kunna få hjälp. Vi vet också att det finns ett
              stort mörkertal bakom alla dessa siffror.
            </seg>
            <seg n="33bbf111">
              Så här ska vi inte ha det. Så här vill ingen ha det. Därför är
              alliansregeringens arbete på det här området så efterlängtat,
              så välbehövligt och så välkommet.
            </seg>
            <seg n="1a801a5a">
              När regeringen återkommer till riksdagen år 2010 med en redovisning
              vill vi självfallet höra att arbetet har gett resultat: att de
              som slår kunnat bryta sitt våldsbeteende och att fler kvinnor,
              barn och män kan sova lugnt om natten.
            </seg>
            <seg n="0876cf24">
              Fru talman! Utskottsmajoriteten står, som jag sade inledningsvis,
              bakom handlingsplanen. Vi konstaterar att alliansregeringens arbete
              på området sammantaget utgör en kraftfull höjning av de konkreta
              insatserna inom en lång rad samhällsområden för att bekämpa våld
              i nära relationer.
            </seg>
            <seg n="9a313937">
              Vi delar uppfattningen att Sveriges åtaganden inom ramen för
              FN:s och Europarådets arbete är en viktig utgångspunkt för de
              insatser som bör göras. Utskottsmajoriteten lyfter särskilt fram
              barnperspektivet.
            </seg>
            <seg n="b56a26a5">
              Vi ser positivt på att det hedersrelaterade våldet och förtrycket
              tas upp i handlingsplanen och konstaterar uppdragen till länsstyrelserna,
              Rikspolisstyrelsen, NCK, uppbyggnaden av en virtuell ungdomsmottagning
              och tjejjour på Internet.
            </seg>
            <seg n="fb3e4b09">
              Det är även bra att handlingsplanen omfattar HBT-personer som
              utsatts för våld av sin partner eller på annat sätt. Alla ska
              självfallet ha tillgång till ett likvärdigt skydd, stöd och hjälp
              utifrån sin utsatthet, oavsett sexuell läggning.
            </seg>
            <seg n="fc17e1eb">
              Utskottsmajoriteten instämmer med regeringens uppfattning att
              det är statens och kommunernas ansvar att tillgodose de våldsutsattas
              behov av stöd och skydd och att frivilligorganisationerna, kvinno-
              och brottsofferjourer med flera utgör ett ovärderligt komplement
              till de offentliga verksamheterna. Det är verkligen glädjande
              att allt det arbete som olika ideella krafter gör synliggörs och
              satsas på. Behovet av samverkan på det internationella området
              i Nordiska rådet, EU och FN lyfts fram, och det är bra.
            </seg>
            <seg n="8fa4bec7">
              Fru talman! Naturligtvis är jag mycket glad över uppslutningen
              kring huvuddragen i handlingsplanen. Samtidigt saknar jag nya
              och spännande förslag från oppositionen. Det är enligt min uppfattning
              inte särskilt upphetsande reservationer som vi har fått ta del
              av. Mycket av innehållet i reservationerna finns redan med i handlingsplanen
              och/eller utskottets ställningstaganden. Det är lite av krusningar
              på ytan.
            </seg>
            <seg n="8737e10d">
              Jag väljer dock, som den positiva person jag är, att glädja mig
              åt att det i sak finns en stor uppslutning för handlingsplanen
              och ett stort engagemang för att göra någonting åt våldet.
            </seg>
          </u>
          <note n="0d189f1a">
            I detta anförande instämde Lars-Ivar Ericson och Mildred Thulin
            (båda c) samt Inge Garstedt (m).
          </note>
          <u who="kenneth_johansson_2e0139" xml:id="i-02e9c8293921fff2-0" n="a50c6f93" prev="i-2fd52abb2da2018e-0">
            <seg n="27aba3eb">
              (ANDRE VICE TALMANNEN: Ni är inte tvungna att använda de två
              minuterna i varje replik i replikskiftena. Jag vädjar till er
              att hålla igen lite. Det beror på att statsrådet inte kan vara
              med efter klockan två. Det blir lite knappt om tid om ni vill
              replikera på statsrådet senare.)
            </seg>
          </u>
          <note type="speaker" n="8980f54b">
            Anf. 6 EVA OLOFSSON (v) replik:
          </note>
          <u who="eva_olofsson_b34e2b" xml:id="i-be423269f4fb62a6-1" n="278cdcc5">
            <seg n="e46fff51">
              Fru talman! Det som är bra med handlingsplanen är att den tar
              upp både våld i samkönade relationer och hedersrelaterat våld.
              Jag kan känna att det vore lite klädsamt att inte tro att arbetet
              med mäns våld mot kvinnor startar här med denna handlingsplan.
              Frågan har funnits i flera år. Det har funnits ett nationellt
              kvinnoråd som har gett ut en mängd skrifter, bland annat om våld
              mot kvinnor med funktionsnedsättning och våld i samkönade relationer.
              Dessa frågor kan inte längre hittas på regeringens kvinnofridsportal.
              De är tydligen bortrensade. Det vore bra om de kunde läggas dit
              igen. Det är inte så lätt att hitta alla områden som har lyfts
              fram. Lagstiftningen har skärpts och stödet har ökat.
            </seg>
            <seg n="66f3f920">
              Jag tänkte ta upp frågan om våld mot äldre kvinnor. Vore det
              inte lika klädsamt att erkänna att ni missade den frågan? Jag
              skulle vilja be Kenneth Johansson precisera de generella åtgärder
              som direkt har riktat sig till frågan om våld mot äldre kvinnor.
              Jag tror att vi egentligen är överens om att personal inom äldreomsorgen
              också behöver den utbildning som vi nu diskuterar att personalen
              inom området för funktionshinder ska få.
            </seg>
            <seg n="1295cbbe">
              Jag tänkte också ta upp frågan om kvinnor med funktionsnedsättning.
              Kenneth Johansson, Carina Hägg och jag tog emot den rapport som
              innehöll denna beskrivning. Jag skulle vilja höra att vi kan bli
              överens om att aldrig mer osynliggöra kvinnor med funktionsnedsättning.
              Vi ska se till att vi säger kvinnor med funktionsnedsättning inte
              funktionshindrade. Vi ska hjälpa de kvinnor som slåss för att
              synliggöra mäns våld mot kvinnor med funktionsnedsättning. Området
              får inte tabubeläggas utan göras synligt. Det är först då vi faktiskt
              kan ge stöd och motverka våldet.
            </seg>
          </u>
          <note type="speaker" n="1e8d37d7">
            Anf. 7 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-0" n="a50c6f93">
            <seg n="0cf36434">
              Fru talman! Vänsterpartiet och Eva Olofsson säger att arbetet
              inte startar här. Nej! Jag och många andra har i flera år varit
              med i arbetet med dessa frågor. Jag tillhör ett parti som har
              arbetat med frågorna i många år, och många andra partier har gjort
              det också.
            </seg>
            <seg n="f076dcf6">
              Poängen är att det är första gången vi har en samlad strategi
              för att bekämpa våld i nära relationer, presenterat på det sätt
              som sker i dag. Det har inte de regeringar som Eva Olofssons parti
              tidigare har hyllat och applåderat klarat. Nu gör vi detta, och
              vi ser det som något positivt. Jag hoppas att vi kan enas om det.
            </seg>
            <seg n="a6f3ee09">
              Det är alldeles uppenbart att det finns en rad förslag som rör
              gruppen äldre kvinnor. Det finns generella förslag som handlar
              om uppdrag till Socialstyrelsen för bättre kunskapsstöd. Det handlar
              om tillsynen. Det handlar om uppdrag till IMS vid Socialstyrelsen,
              det vill säga att kvalitetssäkra olika bedömningsinstrument. Det
              handlar om uppdrag till Socialstyrelsen att utvärdera. Dessutom
              finns i ett annat sammanhang ett arbete som riktar sig mot att
              ta fram nya föreskrifter för tillämpning av lex Sarah, en handbok
              och information för att underlätta tillämpningen och en satsning
              på anhörigstödet. Det är mycket viktigt i det preventiva arbetet.
              Sammantaget görs kraftfulla insatser dock inte tillräckliga när
              det gäller arbetet för att bekämpa våld mot äldre kvinnor.
            </seg>
            <seg n="a6cc4c63">
              När det gäller funktionshindrade och personer med funktionsnedsättning
              ska vi självklart inte osynliggöra dem. Jag anser att vi i detta
              material inte osynliggör dem.
            </seg>
          </u>
          <note type="speaker" n="d8fe27b9">
            Anf. 8 EVA OLOFSSON (v) replik:
          </note>
          <u who="eva_olofsson_b34e2b" xml:id="i-be423269f4fb62a6-2" n="278cdcc5">
            <seg n="dda8fce8">
              Fru talman! Vi borde vara överens om att det borde finnas en
              ruta som heter Åtgärder. I åtgärdsprogrammet framgår det klart
              och tydligt när det gäller mäns våld mot kvinnor att kunskapsområdet
              ska öka bland personalen i äldreomsorgen. Det vore klädsamt om
              man kunde säga att man faktiskt har missat detta.
            </seg>
            <seg n="6bad9880">
              Sedan var det frågan om kvinnor med funktionsnedsättning. Jag
              har pratat med kvinnor i Forum Kvinnor och Funktionshinder. De
              har drivit frågorna mest. De har fått kämpa mycket, och de kämpar
              fortfarande mycket för att mäns våld mot kvinnor ska bli en självklar
              intressepolitisk fråga bland handikappfrågor. Den är inte det
              i dag. Man pratar hellre om våld mot funktionshindrade eller funktionshindrade
              kvinnor och män. Frågan anses fortfarande vara kontroversiell.
              Vi ska vara medvetna om detta. När vi skriver in att handikapporganisationerna
              ska jobba med frågan, men inte kan skriva att det handlar om detta,
              har vi varit med och osynliggjort funktionshindrade kvinnors kön.
              De blir så ofta osynligjorda.
            </seg>
            <seg n="0e48bcf1">
              Det som också kommer fram är att det naturligtvis inte räcker
              med utbildning. Ofta har man ingenstans att vända sig. Det finns
              ingen tillgänglig information. Kvinnojourer, både kommunala och
              andra, är långt ifrån alltid tillgängliga. Färdtjänsten slutar
              gå, eller man ska ringa en timme innan om man inte själv kan förflytta
              sig. Sjukvården kanske har kommit på att prata enskilt med kvinnan
              eller mannen när det finns misstanke om att något har hänt när
              det kommer in en skadad kvinna. Men om det kommer in en kvinna
              med funktionsnedsättning blir man ofta lite orolig och tycker
              att det är bra att den närstående tar hand om kvinnan och förutsätter
              att det är funktionshindret som har gjort att hon har skadat sig.
              Det behövs ökade kunskaper på många områden för att de ska få
              det stöd de kan få.
            </seg>
          </u>
          <note type="speaker" n="015ff851">
            Anf. 9 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-1" n="a50c6f93">
            <seg n="efdef676">
              Fru talman! Det pågår redan ett arbete i en utredning om yrkeskrav
              för personalen i äldreomsorgen. Där ingår detta som en viktig
              del.
            </seg>
            <seg n="d4c4aacb">
              Sedan var det återigen frågan om personer med funktionsnedsättning.
              För varje gång Eva Olofsson upprepar att handlingsplanen osynliggör
              bidrar hon till det. Det vore bättre om Eva Olofsson hjälpte till
              att tala om att det inte är fråga om det. Det är fråga om att
              alla, inklusive personer med funktionsnedsättning, självklart
              ska ha rätt till skydd. På s. 42 framgår under Åtgärd 13 utskottets
              bedömning att det handlar om funktionshindrade kvinnor. Man kan
              välja att måla f-n på väggen eller man kan välja att hjälpa till
              att bidra till att vi inte ska osynliggöra denna grupp av kvinnor.
              De har behov av stöd.
            </seg>
          </u>
          <note type="speaker" n="1425c456">
            Anf. 10 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-0" n="3ba4748c">
            <seg n="f6acfbd3">
              Fru talman! Det här betänkandet är viktigt, vilket naturligtvis
              ni också tycker. Det är viktigt att vi alla förstår vad som står
              i betänkandet. Jag måste erkänna att jag inte riktigt förstår
              vad ni menar med att utgångspunkten för arbetet presenteras av
              en majoritet med ett rättsligt, socialt, ekonomiskt och hälsorelaterat
              perspektiv samt ett jämställdhetsperspektiv.
            </seg>
            <seg n="3cc197ac">
              Jag vill gärna ge Kenneth Johansson en möjlighet att verkligen
              förklara vad detta betyder. Det här är ändå ett redskap för våra
              myndigheter, för alla människor som jobbar med dessa frågor, att
              förstå vad detta betyder. Är det här för er ett alternativ till
              att inte ha könsmaktsförståelse?
            </seg>
          </u>
          <note type="speaker" n="52e27ad6">
            Anf. 11 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-2" n="a50c6f93">
            <seg n="ff53c1fe">
              Fru talman! Nej! Om Esabelle Dingizian har läst betänkandet på
              rätt sätt ser hon att det finns tydligt beskrivet. Det står beskrivet
              att integrations- och jämställdhetsministern, som vi snart kommer
              att få lyssna till, har valt att icke använda sig av begreppet
              könsmaktsordning och inte fastna i tolkningar. Det kan finnas
              många tolkningar. I stället beskriver hon detta som ett uttalat
              jämställdhetsperspektiv. Hon beskriver också, som framgår på s.
              20, att det är fråga om ett rättsligt, socialt, ekonomiskt och
              hälsorelaterat perspektiv. Jag föreslår att frågan blir konkretiserad
              av den vi refererar till.
            </seg>
          </u>
          <note type="speaker" n="4b55ca59">
            Anf. 12 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-1" n="3ba4748c">
            <seg n="909ed033">
              Fru talman! Då vill jag fråga Kenneth Johansson vad han själv
              tycker i den här frågan, varför han själv ställer sig bakom ministerns
              förslag att inte ha ett könsmaktsperspektiv i frågan.
            </seg>
            <seg n="de317ff4">
              Hur förstår Kenneth Johansson våldets uppkomst? Vad är det som
              gör att kvinnor blir systematiskt utsatta för våld av män i nära
              relationer? Har Kenneth Johansson någon uppfattning om våldets
              normaliseringsprocess och vad det innebär när kvinnor möter myndigheterna
              och försöker, utan att säga att de är våldsutsatta, förklara den
              situation de befinner sig i? Hur ser Kenneth Johansson på det?
            </seg>
          </u>
          <note type="speaker" n="033d88f8">
            Anf. 13 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-3" n="a50c6f93">
            <seg n="ac48f4d7">
              Fru talman! Att vi ansluter oss till ministerns synpunkter beror
              på att vi tycker att det är kloka synpunkter. Det är kloka synpunkter
              därför att hela den här handlingsplanen andas att vi nu ska gå
              till handling, att det nu ska bli åtgärder. Det har varit mycket
              prat och lite verkstad tidigare, och nu menar vi att det med den
              här strategin är dags att gå till handling.
            </seg>
            <seg n="e327946e">
              För mig är utgångspunkten och utgångsläget alla människors lika
              rätt och värde. Det handlar om det oavsett vilket kön man har,
              sexuell läggning eller annat. Det är ett jämställdhetsperspektiv
              ett jämställdhetsperspektiv i vardagstappning. Det är tillräckligt
              för mig för att nu mäta av så att de åtgärder som regeringen avser
              att genomföra också ska bli resultat.
            </seg>
          </u>
          <note type="speaker" n="a6446619">
            Anf. 14 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-1" n="8c08889a">
            <seg n="4135c8ab">
              Fru talman! Med all respekt för att fru talmannen är rädd om
              statsrådets tid vill jag ändå att vi ska få förbehålla oss rätten
              att föra debatten i kammaren enligt den ordning som vi har. Det
              är inte vi som har satt upp tiderna, utan det har någon annan
              gjort.
            </seg>
            <seg n="cc964163">
              Man kunde en kort stund när du talade, Kenneth Johansson, bibringas
              uppfattningen att ingenting hade gjorts tidigare. Men det rättade
              du i ett av dina inlägg nu, och det var bra. Det var skönt att
              höra det, för jag undrade just var Kenneth Johansson hade varit
              alla dessa år alla de tio år som har gått sedan kvinnofridspropositionen
              antogs här med lagändring och olika uppdrag till myndigheter.
            </seg>
            <seg n="f443074e">
              Vi kan väl vara överens om att det här arbetet är en ständigt
              pågående process, som inte kommer att avslutas i och med att Kenneth
              Johansson och jag lämnar riksdagen en gång i tiden. Den kommer
              att få fortsätta tyvärr, får jag säga.
            </seg>
            <seg n="254f018d">
              Kenneth Johansson var inte särskilt upphetsad över våra reservationer.
              Nej, det är klart texterna här är inte sådana att man blir det.
            </seg>
            <seg n="9758d3bc">
              Men vi har i alla fall ett bra förslag, ett så bra förslag att
              till och med Kenneth Johanssons eget parti förra mandatperioden
              reserverade sig till förmån för det, nämligen att barn som bevittnar
              våld borde vara målsägande.
            </seg>
            <seg n="aa67faed">
              Vi har motionerat om samma fråga nu, och Kenneth Johansson väljer
              att tillsammans med övriga i alliansen avstyrka förslaget att
              utreda huruvida barn skulle kunna komma att vara målsägande, med
              alla de rättigheter som följer med att vara målsägande. Jag skulle
              vilja att Kenneth Johansson förklarade för oss och alla som lyssnar
              varför Centerpartiet har ändrat sig.
            </seg>
          </u>
          <note type="speaker" n="03495224">
            Anf. 15 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-4" n="a50c6f93">
            <seg n="31e441da">
              Fru talman! Först och främst är vi överens om att det finns ett
              pågående arbete, och många av oss har under många år varit engagerade.
              Jag ger gärna den erkänslan. Vi kommer också att medvetet få fortsätta
              att jobba, tyvärr jag instämmer i det.
            </seg>
            <seg n="f3151f9b">
              Det finns en rad olika åtgärder som är på gång och som diskuteras.
              Även det exempel som Elisebeht Markström tar upp uppfattar jag
              finns under diskussion, dock icke i form av ett skarpt förslag.
              Det är någonting som får fortsätta att diskuteras.
            </seg>
          </u>
          <note type="speaker" n="e82eb838">
            Anf. 16 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-2" n="8c08889a">
            <seg n="ec6f7180">
              Fru talman! Tack för det, Kenneth Johansson. Det framgår inte
              av betänkandet, men allt framgår inte av ett betänkande. Det kan
              pågå arbete som inte syns för oss ännu. Jag är jätteglad att höra
              det, och jag återkommer förstås i den frågan längre fram, under
              hösten kanhända.
            </seg>
            <seg n="2f230f87">
              En annan sådan fråga som jag har gäller grundutbildningen för
              många yrken, som läkare, socionomer, tandläkare och lärare jag
              kan räkna upp en hel rad. Det gjordes redan 1998 en beställning
              från riksdagen om att man skulle se till att dessa yrkesexamina
              kompletteras med innehåll som rör just kunskap om mäns våld mot
              kvinnor, inte minst för att rusta personalen på ett sådant sätt
              att de har en möjlig chans att klara det mycket svåra arbetet
              när de kommer ut och ska möta kvinnor och barn som har utsatts
              för våld.
            </seg>
            <seg n="614e941f">
              Det har inte blivit något av med det. Det har gått tio år nu.
              Det kan jag inte lasta Kenneth Johansson för, men faktum kvarstår
              att det inte har blivit någonting av det. Vi har påpekat det i
              många sammanhang. Det gjordes en utredning sedan dess som avlämnades
              för ett par år sedan med ett svar som inte tyder på att det heller
              nu kommer kompletteringar.
            </seg>
            <seg n="f6a83e0d">
              Utskottets majoritet har valt att beskriva verkligheten med ett
              undantag. Ni har beskrivit det som att det här ju finns redan,
              därför att det finns i Uppsala. Det är riktigt. Det är det lysande
              undantaget, som vi från oppositionen tycker borde få vara en verklighet
              i alla de utbildningsanstalter och institutioner där de här yrkesgrupperna
              utbildas. Skulle inte Kenneth Johansson kunna hjälpa till i den
              dragkampen?
            </seg>
          </u>
          <note type="speaker" n="0fbcafd1">
            Anf. 17 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-5" n="a50c6f93">
            <seg n="a0c08dce">
              Fru talman! Jag lovar att jag ska föra den diskussionen vidare.
            </seg>
          </u>
          <note type="speaker" n="518ede16">
            Anf. 18 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-ae0002bd98feb38b-0" n="c676710c">
            <seg n="e7f82ed6">
              Fru talman! När nöden är som störst är hjälpen som närmast. Det
              är ett ordspråk vi känner igen. Men sådan är inte alltid verkligheten.
              Alla som är i akut behov av skydd och stöd får inte alltid sina
              behov vare sig sedda eller tillgodosedda.
            </seg>
            <seg n="6ee039d1">
              Som minister varken kan eller får jag uttala mig om enskilda
              fall, men ingenting förbjuder mig att oroas, förfäras och ibland
              gråta över enskilda människors utsatthet. Bakom varje statistik
              som vi har rätt att kommentera finns nämligen enskilda människor.
            </seg>
            <seg n="8c352181">
              Förra året anmäldes över 26 000 fall av misshandel av kvinnor.
              Varje år mördas i genomsnitt 17 kvinnor av en närstående man.
              Enligt Brottsförebyggande rådet utgör det polisanmälda våldet
              bara 2025 procent av det faktiska våldet. Nästan hälften av alla
              kvinnor i landet, 46 procent, har någon gång blivit utsatta för
              våld av en man efter sin 15-årsdag och nästan var tredje kvinna
              innan hon fyllt 15 år.
            </seg>
            <seg n="f05b1056">
              Rätten att inte utsättas för våld är en fråga om demokrati och
              de grundläggande mänskliga rättigheterna. En kvinna som utsätts
              för våld berövas sina mänskliga rättigheter, och hon förlorar
              möjligheterna att utöva sin egen makt, att leva sitt liv.
            </seg>
            <seg n="bbc7f656">
              Våld mot kvinnor är också ett problem för demokratin. För den
              som utsätts för så allvarliga kränkningar som våld i hemmet innebär
              finns inget utrymme att vara en politisk varelse och arbeta för
              förändring, vare sig på det individuella planet eller på det samhälleliga
              planet.
            </seg>
            <seg n="42bd71c5">
              Trots att Sverige kommit långt i utvecklingen för jämställdhet
              är kvinnors utsatthet fortfarande ett omfattande samhällsproblem
              och en allvarlig typ av brottslighet. Mäns våld mot kvinnor kostar
              samhället ungefär 3 miljarder kronor varje år, enligt beräkningar
              från Socialstyrelsen, och då är detta lågt räknat.
            </seg>
            <seg n="2cc209fc">
              Sedan början av 1990-talet har andelen kvinnor som uppger att
              de varit utsatta för våld eller hot ökat. Enligt Brottsförebyggande
              rådet har anmälningsbenägenheten troligen ökat, vilket regeringen
              huvudsakligen ser som positivt då det innebär att mörkertalet
              minskar, att medvetenheten om frågan ökar och toleransen av förekomsten
              av våld minskar. En ökad anmälningsbenägenhet kan också hänga
              samman med en större tilltro till samhällets insatser. Det går
              dock inte att utesluta att även det faktiska våldet mot kvinnor
              har ökat.
            </seg>
            <seg n="6fa21c12">
              Fru talman! Regeringens handlingsplan för att bekämpa mäns våld
              mot kvinnor, hedersrelaterat våld och förtryck samt våld i samkönade
              relationer är den första handlingsplan i Sverige som samlar insatserna
              mot detta våld. Satsningen är historisk såväl till innehåll och
              omfattning som resursmässigt.
            </seg>
            <seg n="d6db39e5">
              Genom insatserna i handlingsplanen skapar regeringen förutsättningar
              för att en långsiktig ambitionshöjning inom området genomförs
              på nationell, regional och lokal nivå av statliga myndigheter,
              landsting och kommuner, av de aktörer som bär huvudansvaret för
              frågorna. Även frivilligorganisationerna är en viktig del i helheten,
              och förutsättningarna för deras arbete förbättras. Ytterst är
              det kommunernas ansvar att tillse att våldsutsatta kvinnor och
              deras barn får den hjälp och det stöd de behöver.
            </seg>
            <seg n="24068149">
              Den särskilda problematiken rörande hedersrelaterat våld och
              förtryck respektive våld i samkönade relationer lyfts fram. Det
              finns många likheter men också skillnader mellan mäns våld mot
              kvinnor, hedersrelaterat våld respektive våld i samkönade relationer.
              Likheterna handlar bland annat om att våldet till stor del utövas
              i en nära relation av någon man känner och är beroende av eller
              i någon bemärkelse har en stark känslomässig relation till. Kulturella
              föreställningar om kön, makt och sexualitet är viktiga komponenter
              för att förstå våldets mekanismer i alla dessa tre våldsformer.
              Skillnaderna kan vara antalet förövare, hotbild, bemötande och
              normer från omgivande samhälle.
            </seg>
            <seg n="6e1bea46">
              Utöver detta lyfts även särskilt utsatta grupper fram i handlingsplanen,
              till exempel kvinnor med fysiska och psykiska funktionshinder
              och kvinnor med missbruk. I handlingsplanen uppmärksammas även
              att särskild utsatthet kan ha kopplingar till aspekter som ålder
              och invandrarstatus. Äldre kan vara mer beroende av omgivningen.
              Unga kvinnor är särskilt utsatta för sexuellt våld, och är man
              nyligen anländ till Sverige kan bristande kunskaper om samhället
              och språket eller ett begränsat socialt nätverk ha stor betydelse
              för ens möjligheter till skydd och stöd om man utsätts för våld.
            </seg>
            <seg n="8f3b9b59">
              I handlingsplanen tar regeringen ett brett och långsiktigt grepp
              om frågorna. Avstampen är den våldsutsatta kvinnans behov av skydd
              och stöd. Åtgärderna är konkreta och verksamhetsinriktade och
              omfattar sex olika insatsområden.
            </seg>
            <seg n="e4a9fa43">
              Fru talman! De 56 åtgärderna innefattar allt från utbildning,
              informationsspridning och forskning till kompetens- och kvalitetsutveckling
              inom socialtjänst, polis och åklagarväsen. När det gäller mäns
              våld mot kvinnor finns insatser riktade till den våldsutsatta
              kvinnan, barn som bevittnar våld och män som utövar våld. En del
              åtgärder fokuserar på hedersrelaterat våld eller våld i samkönade
              relationer specifikt, men flertalet uppdrag syftar till att stärka
              arbetet mot alla de våldsformer som berörs i handlingsplanen samordnat.
            </seg>
            <seg n="02078138">
              Syftet med handlingsplanen är att i ett sammanhang presentera
              regeringens arbete och planerade åtgärder för att bekämpa våld
              mot kvinnor. Syftet är också att beskriva och redovisa hur arbetet
              ska bedrivas under mandatperioden.
            </seg>
            <seg n="b2ab31c3">
              Handlingsplanen omfattar en mängd åtgärder inom fem olika departements
              politikområden. Handlingsplanen kan ses som en ram för arbetet
              under mandatperioden. Många av de åtgärder som beskrivs kommer
              att utvecklas och preciseras efter hand.
            </seg>
            <seg n="78b5b7d0">
              Allt förebyggande arbete redovisas inte i handlingsplanen. Allmänt
              jämställdhetsarbete kan i ett brett perspektiv ses som primärpreventiva
              insatser för att motverka att våld över huvud taget används. Ett
              exempel på detta är det statsbidrag som regeringen avsätter för
              projekt som syftar till att främja jämställdhet mellan kvinnor
              och män.
            </seg>
            <seg n="03f98eda">
              Jämställdhetsbidrag kan sökas för projekt som kan kopplas till
              regeringens delmål för jämställdhetspolitiken. Delmål 4 syftar
              till att mäns våld mot kvinnor ska upphöra.
            </seg>
            <seg n="65cbf15f">
              Alla åtgärder i handlingsplanen kommer att följas upp, och regeringen
              avser att under 2010 återkomma till riksdagen med en redovisning
              av hur arbetet har bedrivits.
            </seg>
          </u>
          <note type="speaker" n="5d71778b">
            Anf. 19 EVA OLOFSSON (v) replik:
          </note>
          <u who="eva_olofsson_b34e2b" xml:id="i-be423269f4fb62a6-3" n="278cdcc5">
            <seg n="1a2828de">
              Fru talman! Ministern sade att alla har rätt till skydd och stöd.
              Vi i Vänsterpartiet har med i vår budget och i motioner att kvinnor
              med pågående missbruk och kvinnor som har allvarligare psykiska
              problem inte kan använda sig av de kvinnojourer som finns. Man
              skulle behöva ha kvinnojourer eller verksamheter som är speciellt
              anpassade till dem. Jag har inte sett något sådant resonemang
              eller hört om något sådant stöd. Jag ville gärna fråga om ministern
              tycker att det är en bra idé.
            </seg>
            <seg n="5d68a1f0">
              Jag tycker att det är väldigt positivt att samkönade relationer
              finns med i den här handlingsplanen. Samtidigt är det paradoxalt
              att Riksförbundet för sexuellt likaberättigande, RFSL, som har
              den enda brottsofferjouren med nationell telefon där man har HBT-kunskap,
              kunskap om hatbrott och kunskap om våld i samkönade relationer,
              känner sig oroliga för att den verksamheten inte ska få fortsätta.
              De är oroliga för att man inte ska platsa in på de ställen där
              man ska söka pengar, att man måste skilja stödet åt homo- och
              bisexuella utsatta för hatbrott från stödet när det handlar om
              samkönat våld.
            </seg>
            <seg n="a9ac5ce3">
              Om man blir utsatt för samkönat våld och tidigare varit utsatt
              för hatbrott väcks en massa saker till liv igen, det som hände
              den gången man blev kränkt och misshandlad på grund av att man
              var homosexuell. Det vore bra att kunna ha båda kompetenserna.
            </seg>
            <seg n="99c71c2e">
              Så jag vill ställa den frågan: Kan RFSL:s jour känna sig lugn
              med att man får möjligheter att fortsätta?
            </seg>
            <seg n="aab0fd84">
              Det finns heller inget skyddat boende för till exempel homosexuella
              män som är utsatta för samkönat våld eller för transpersoner.
              De kan knappast flytta in på kvinnojourerna. Det är också något
              jag tycker det vore väldigt viktigt att satsa på.
            </seg>
          </u>
          <note type="speaker" n="92c5eebc">
            Anf. 20 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-ae0002bd98feb38b-1" n="c676710c">
            <seg n="16b6f513">
              Fru talman! Om jag börjar med kvinnor med missbruksproblem, kanske
              också kvinnor med funktionshinder, och skyddat boende för dem
              så påpekar vi i handlingsplanen att det är viktigt att sådana
              boenden utvecklas och att de finns. Att de här båda grupperna
              av kvinnor inte kommer in till de befintliga kvinnojourer som
              finns i dag beror för det första på att det inte finns någon kunskap,
              för det andra på att lokalerna inte är anpassade för till exempel
              kvinnor med funktionshinder.
            </seg>
            <seg n="9da2b359">
              I handlingsplanen påpekar vi att det är viktigt att detta görs.
              I socialtjänstpropositionen har man också skickat med pengar för
              att kvinnojourerna ska kunna anpassa sin verksamhet och kunna
              ta till sig kunskapen för att kunna välkomna dessa båda grupper
              av kvinnor.
            </seg>
            <seg n="cba58cff">
              När det gäller HBT-personer och RFSL:s verksamhet behöver de
              inte oroa sig. Vi har avsatt pengar för att utveckla också deras
              verksamhet på detta område, för vi inser att de är de enda som
              har kunskapen att hantera våldsoffer som tillhör HBT-gruppen.
              Så de behöver inte känna oro.
            </seg>
          </u>
          <note type="speaker" n="fc198243">
            Anf. 21 EVA OLOFSSON (v) replik:
          </note>
          <u who="eva_olofsson_b34e2b" xml:id="i-be423269f4fb62a6-4" n="278cdcc5">
            <seg n="2c1e43d9">
              Fru talman! Det tror jag var bra att göra. Jag tycker att det
              är väldigt viktigt att man tar till vara RFSL:s kunskaper när
              man nu på det nationella kunskapscentrumet och andra områden,
              brottsofferjourerna och kvinnojourerna, kanske ska öka HBT-kunskapen,
              för det är de som har djupkunskapen på det här området.
            </seg>
            <seg n="c023827c">
              När det gäller att anpassa kvinnojourerna till kvinnor med olika
              funktionshinder är det viktigt både med kunskap och med fysisk
              anpassning. Det behövs resurser. Många jourer finns i lägenheter
              där det är väldigt svårt att få in en kvinna som är rullstolsburen.
            </seg>
            <seg n="d64ae6d5">
              Det finns också kvinnor med andra funktionsnedsättningar kanske
              en svårare psykisk funktionsnedsättning, kanske en större intellektuell
              funktionsnedsättning. Jag tror inte att vi kan sätta dessa kvinnor
              tillsammans med andra kvinnor och barn på kvinnojourerna. Där
              tror jag att man måste sätta i gång ett ordentligt arbete, och
              det behövs resurser för att ett sådant jobb ska komma i gång.
            </seg>
            <seg n="1f6279ca">
              Jag skulle även vilja fråga ministern om åtgärd 40. Jag var på
              en hearing Cecilia Wigström där borta var på samma hearing om
              tvångsäktenskap som det manliga nätverket mot hedersrelaterat
              våld hade i Göteborg med hur många människor som helst från alla
              som kan vara inblandade i detta.
            </seg>
            <seg n="bb098fba">
              Den åtgärd jag ser i handlingsplanen handlar om en utredning
              som presenterades i går. Jag skulle gärna vilja höra om ministern
              har några andra åtgärder på gång. Vänsterpartiet har motionerat
              om att det ska vara straffbart för föräldrar att gifta bort minderåriga
              barn. Våra grannländer har tydliggjort i lagstiftningen när det
              gäller tvång och hot mot person att tvångsäktenskap är en sådan
              form av tvång och hot mot person. Det blir normgivande. Jag tycker
              att det skulle vara väldigt bra om vi kunde flytta fram positionerna
              när det gäller tvångsäktenskap, för det är våld och våldtäkt att
              tvingas in i ett äktenskap.
            </seg>
          </u>
          <note type="speaker" n="32621728">
            Anf. 22 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-ae0002bd98feb38b-2" n="c676710c">
            <seg n="72ac7a3a">
              Fru talman! Min uppfattning är att tvångsäktenskap ska kriminaliseras.
              Jag tror inte att det är någon hemlighet. Jag är väldigt glad
              att den utredning som lagts fram landade där den gjorde när det
              gäller tvångsäktenskap för barn. Nu säger utredningen en åldersgräns
              på 16 år, men jag tror att den behöver bli högre. Jag menar att
              det finns anledning att kriminalisera denna handling, alltså föräldrar
              som tvångsgifter bort sina döttrar och ibland söner.
            </seg>
            <seg n="d624ca12">
              För ett tag sedan gav regeringen i uppdrag till Ungdomsstyrelsen
              att kartlägga förekomsten av arrangerade äktenskap. Som Eva Olofsson
              känner till är arrangerade äktenskap inte förbjudna, och det finns
              heller inga utredningar i syfte att förbjuda detta eftersom det
              med våra internationella kontakter skulle bli mycket svårt att
              hantera den typen av lag. Jag menar däremot att det är väldigt
              viktigt att man utreder vad dessa äktenskap egentligen leder till,
              för jag tror att skillnaden mellan ett tvångsäktenskap och ett
              arrangerat äktenskap är hårfin. Jag tror att en del av dessa äktenskap
              leder till väldigt stora problem för de inblandade, och jag vill
              veta vilken typ av problem det gäller, vad det innebär vid skilsmässor
              och så vidare.
            </seg>
            <seg n="aa45deb0">
              Ungdomsstyrelsen har fått i uppdrag att återkomma med förslag
              på hur vi kan förebygga denna typ av äktenskap, så det sker parallella
              processer. Förutom att kriminalisera tvångsäktenskap kommer vi
              eventuellt att få veta lite mer om omfattningen och hur det ser
              ut när det gäller arrangerade äktenskap i vårt land.
            </seg>
          </u>
          <note type="speaker" n="b99c3c97">
            Anf. 23 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-3" n="8c08889a">
            <seg n="b39a0738">
              Fru talman! Förra året sade jämställdhetsministern att satsningarna
              på jämställdhet skulle få kosta 400 miljoner kronor. Med facit
              i hand vet vi att större delen av dessa pengar har fått betalas
              tillbaka på grund av brist på åtgärder. 47 miljoner användes under
              2007. Strax över 100 miljoner fick föras över till i år, men resten
              har fått betalas tillbaka.
            </seg>
            <seg n="74a295ce">
              Nu återkommer samma minister och säger att den här planen ska
              få kosta 800 miljoner kronor. Det är två år kvar av mandatperioden.
              Det finns en rad åtgärder här som säkert kommer att kosta väldigt
              stora pengar, till exempel inrättandet av ett forskningsprogram.
              Vi har hört oss för hur det går med inrättandet av detta forskningsprogram.
              Svaret vi har fått från ministerns kansli är att det inte finns
              något att presentera ännu.
            </seg>
            <seg n="3f7f6e44">
              Nu skriver vi april 2008. Då undrar jag: När avser ministern
              att komma fram med ett forskningsprogram? Vad kommer det att få
              kosta, och hur kommer ramarna för programmet att se ut?
            </seg>
          </u>
          <note type="speaker" n="c445ec4b">
            Anf. 24 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-ae0002bd98feb38b-3" n="c676710c">
            <seg n="abf8397e">
              Fru talman! Det är olika forskningsprogram som ska presenteras.
              Det ena gäller kvinnors hälsa. Det kostar 30 miljoner per år tre
              år framåt. Det andra forskningsprogrammet gäller mäns våld mot
              kvinnor där vi satsar, tror jag, 50 miljoner. Åtgärderna i handlingsplanen
              bereds en efter en. Det är fem olika departement berörda, och
              vi försöker som samordningsdepartement följa den beredningsprocess
              som pågår på de andra departementen. Men tanken är att dessa program
              ska upprättas, och vi måste också hitta en myndighet som kan hantera
              programmet och de pengar som behöver fördelas för att forska på
              detta område.
            </seg>
            <seg n="b111833f">
              Forskningsprogrammet bereds alltså, men jag kan inte just nu
              ge ett datum för exakt när detta kommer i gång.
            </seg>
          </u>
          <note type="speaker" n="5dc8a786">
            Anf. 25 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-4" n="8c08889a">
            <seg n="0e691344">
              Fru talman! Tack för svaret! Vi får vänta och se.
            </seg>
            <seg n="7b0c3d06">
              Detta är en av de punkter som vi från oppositionen har kritiserat.
              Det är väldigt svårt för någon utanför regeringens snävaste krets
              att kunna följa och se hur dessa 800 miljoner kronor används och
              när åtgärder kommer i gång.
            </seg>
            <seg n="2834ef15">
              Vi har också från tre partier efterlyst mer konkreta åtgärder
              som går att stämma av. Vi har dock inte fått alliansens partier
              med på detta. Vi har bland annat en motion som säger att det vore
              lämpligt att regeringen återkommer till riksdagen med en årlig
              skrivelse på det här området, eftersom det är väldigt svårt för
              alla och envar utanför riksdagen och utanför Regeringskansliet
              att följa vad som sker på alla områden, inte bara när det gäller
              detta handlingsprogram. Det kan gälla för många år framöver men
              kanske allra helst när regeringen påstår att detta nu kan få kosta
              800 miljoner, och vi har en berättigad oro över hur detta ska
              gå till. Halva mandatperioden har ju gått och inte så mycket har
              hänt.
            </seg>
            <seg n="ce163d28">
              En annan sak som jag vill ta upp är kvinnojourernas möjligheter
              till utvecklingspengar. Förra mandatperioden kunde kvinnojourerna
              ta del av pengar som länsstyrelserna fördelade, alldeles på egen
              hand, med en egen ansökan och stå på egna ben och initiera egna
              projekt, föra utvecklingen framåt och puffa kommunen framför sig.
              Ville kommunen vara med var det okej; ville de inte kunde kvinnojourerna
              ändå få pengar.
            </seg>
            <seg n="992a790e">
              Den möjligheten har statsrådet tagit ifrån kvinnojourerna, och
              jag skulle vilja skicka med en önskan om att ändra på den ordningen
              till nästa ansökningsperiod. Låt kvinnojourerna och brottsofferjourerna
              vara med i detta mycket viktiga utvecklingsarbete!
            </seg>
          </u>
          <note type="speaker" n="4d7e8d14">
            Anf. 26 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-ae0002bd98feb38b-4" n="c676710c">
            <seg n="a9dabd2b">
              Fru talman! De olika åtgärderna kostar självklart en summa pengar.
              Vi har summerat, och vi kommer upp till en summa av 800 miljoner.
              Varje gång vi presenterar de enskilda förslagen står det vilken
              myndighet som får uppdraget, vad uppdraget innehåller och vad
              uppdraget kostar. Detta får Elisebeht Markström finna sig i, för
              det handlar också om att det för oss är viktigt att kommunicera
              med allmänheten om varje förslag när det väl kommer. Då är det
              också intressant att veta exakt vad det kostar.
            </seg>
            <seg n="0575a0c5">
              Att lägga allt i en handlingsplan så att det försvinner i mängden
              tycker inte jag var en särskilt bra idé, och därför har vi fattat
              detta beslut.
            </seg>
            <seg n="b7e49792">
              Vi kommer att återkomma! Varje torsdag fattar regeringen beslut,
              och Elisebeht kan faktiskt följa dessa beslut på regeringens hemsida.
              Det går också att ringa till departementet och få information
              om vad man har fattat beslut om och om vad som är närmast i pipeline.
              Vi återkommer 2010 med en redovisning av samtliga åtgärder och
              av hur de har genomförts.
            </seg>
            <seg n="86cd3505">
              Det finns pengar till kvinnojoursverksamhet. Vi har till och
              med ökat på pengarna. Kommunerna har fått ytterligare medel för
              att själva vara med och hjälpa kvinnojourerna att utveckla den
              verksamhet de bedriver. För mig är det nämligen inte viktigast
              att just kommunerna bedriver kvinnojoursverksamhet, utan de köper
              dessa tjänster från dem som gör det, vill göra det och gör det
              väldigt bra. Eftersom kommunerna ändå är ytterst ansvariga för
              verksamheterna som kan kontrolleras via länsstyrelserna är det
              viktigt för mig att samarbetet mellan kommuner och kvinnojoursverksamheterna
              fungerar bra, och det är därför vi har detta system för bidragsgivning
              till kvinnojourernas verksamheter.
            </seg>
          </u>
          <note type="speaker" n="9f1bd124">
            Anf. 27 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-2" n="3ba4748c">
            <seg n="4f029e99">
              Fru talman! När ministern inledde sitt arbete med handlingsplanen
              sade hon vid något möte med Jämställdhetsrådet att hon skulle
              titta på alla förslag och motioner som funnits tidigare för att
              kunna väva in dem i handlingsplanen. Jag måste säga att jag tyckte
              att det var väldigt bra och såg fram emot det.
            </seg>
            <seg n="46ed5063">
              Men när jag sedan fick se handlingsplanen blev jag lite besviken.
              Jag syftar bland annat på betänkandet Slag i luften , där en utvärdering
              av kvinnofridspropositionen redovisas. Där fastslog man att något
              som inte uppfylls var institutionalisering av arbetet med mäns
              våld. Det fanns alltså inga enheter eller verksamheter som var
              varaktiga, utan arbetet hade bedrivits utifrån projektidén, det
              vill säga det fanns inget varaktigt.
            </seg>
            <seg n="dc8f2532">
              Jag skulle gärna vilja höra vad ministern med några ord säger
              om det. Varför finns det inte någonting om det i handlingsplanen?
            </seg>
            <seg n="3ada77d0">
              Sedan undrar jag återigen om jämställdhetsministern tycker att
              könsmaktsperspektivet ska utgöra grund för kampen mot våldet.
              Vad använder ministern för redskap för att förstå och förhindra
              våldet? Är det de utgångspunkter jag radade upp innan vill jag
              gärna veta vad det betyder.
            </seg>
          </u>
          <note type="speaker" n="26bde368">
            Anf. 28 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-ae0002bd98feb38b-5" n="c676710c">
            <seg n="d7deac8c">
              Fru talman! Jag måste be om ursäkt, jag missade den första frågan.
              Jag förstod inte riktigt innehållet i den. Jag svarar på den andra,
              så får jag återkomma till den första om Esabelle Dingizian kan
              upprepa den så småningom.
            </seg>
            <seg n="20f2ea0a">
              Regeringen har sagt att vi inte använder begreppet könsmaktsordning
              därför att det finns många olika betydelser av det begreppet.
              När Esabelle Dingizian beskriver för mig vad det handlar om, det
              vill säga makt över, underordning och så vidare, håller jag med
              om det. Vi säger att vi använder oss av FN:s definition. Den handlar
              också om det. Jag förstår inte riktigt vad vi är oense om, förutom
              att jag inte vill använda ett begrepp som får väldigt många olika
              betydelser beroende på vem det är man pratar med.
            </seg>
            <seg n="3b79ea15">
              Jag har i denna talarstol ställt frågan många gånger: Är det
              några viktiga åtgärder som saknas bara för att regeringen inte
              använder sig av begreppet könsmaktsordning? Svaren har uteblivit.
              Jag tror inte att det finns något som egentligen säger att någon
              viktig åtgärd har uteslutits på grund av att vi inte har använt
              oss av det begreppet.
            </seg>
            <seg n="ee0d2d9b">
              Utgångspunkterna visar bara på att denna problematik är väldigt
              mångfasetterad. Man måste hantera problemen rättsligt och socialt,
              utifrån hälsoaspekter och inte minst jämställdhetsperspektiv.
              Därför tar denna handlingsplan ett brett grepp om problematiken.
              Det är det vi vill visa på. Det är flera olika departement som
              är berörda, flera olika samhällsområden som måste in och samverka
              om vi ska kunna komma till rätta med mäns våld mot kvinnor. Det
              är därför vi använder detta som utgångspunkt.
            </seg>
          </u>
          <note type="speaker" n="d99ac86a">
            Anf. 29 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-3" n="3ba4748c">
            <seg n="1ea327cf">
              Fru talman! Min första fråga var en mycket viktig fråga, om institutionaliseringen
              av arbetet, det vill säga att det ska finnas varaktiga verksamheter.
              Arbetet ska inte bedrivas i projektform.
            </seg>
            <seg n="0fe51098">
              Sedan frågar ministern vad det är som fattas. Det är väldigt
              viktigt att våra myndigheter ser i betänkandet att ministern har
              uttalat att hon tror på att det finns en ordning i samhället som
              innebär att männen är överordnade kvinnorna. Det är viktigt när
              man möter den utsatta kvinnan att den förståelsen finns, att det
              inte är en olyckshändelse att en kvinna blir slagen. Det står
              inte tydligt i handlingsplanen. Vad ministern gör är att bara
              hänvisa till någonting. Det har inte använts någon forskning.
              Ni hänvisar inte alls till någon forskning i handlingsplanen.
            </seg>
            <seg n="699fbfad">
              Sedan vill jag säga att det förebyggande arbetet är väldigt tunt
              i handlingsplanen. Det finns ingenting för män som inte har slagit
              sina kvinnor. Det handlar mest om när det finns en förövare. Jag
              kan peka ut inrättande av virtuella ungdomsmottagningar och det
              uppdrag som Ungdomsstyrelsen har fått; det tycker jag är förebyggande
              arbete. Ingenting annat har jag kunnat utläsa.
            </seg>
            <seg n="a37936b1">
              Att klippa häckar jag vill inte säga vad jag tycker om det, att
              ni har skrivit att ni ska klippa häckar och titta på stadsmiljön.
              När våldet begås i hemmet, ska man då fokusera på det som händer
              utanför?
            </seg>
          </u>
          <note type="speaker" n="106d9f8a">
            Anf. 30 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-ae0002bd98feb38b-6" n="c676710c">
            <seg n="fb1013ba">
              Fru talman! Om man inte från denna handlingsplan kan utläsa att
              arbetet på detta område måste institutionaliseras och vara långsiktigt
              har man missat precis det som den handlar om. Här handlar det
              om uppföljning, utveckling, professionalisering och faktiskt utvärdering
              av de verksamheter som bedrivs på det här området för att vi ska
              kunna komma till rätta med detta våld. Det handlar om forskningsprogram
              för att vi mer långsiktigt ska kunna veta hur man ska hantera
              dessa problem. Jag kan inte säga mer än att det är precis det
              som handlingsplanen handlar om.
            </seg>
            <seg n="d4a9d322">
              Ett förslag bland 56 handlar om att den yttre miljön i kommunerna
              där vi bor också är viktig för att kvinnorna ska känna sig säkra
              när de är ute. Vi vet att 17 procent av kvinnorna är oroliga för
              att vara ute, medan det bara är 7 procent av männen. Skulle det
              frånta allt annat som står i planen, som hanterar just våld i
              hemmet, all betydelse? Det tycker jag var lite orättvist sagt.
              Vi försöker se helhetsperspektivet. Därför tyckte vi att den yttre
              miljön också var viktig att nämna.
            </seg>
            <seg n="e7b6c356">
              I det här arbetet hoppas jag verkligen att vi kan enas om att
              mycket görs, men precis som Elisebeht Markström sade tidigare
              är det en ständigt pågående process. Jag önskar, och det önskar
              nog alla i denna kammare, att detta skulle vara den enda handlingsplan
              som behövdes, att år 2010 har vi kommit till rätta med våldet.
              Det har vi inte gjort. Det krävs ytterligare åtgärder. Oavsett
              regering hoppas jag verkligen att man ska fortsätta att finansiera
              de här verksamheterna.
            </seg>
            <seg n="b9d31927">
              Avslutningsvis vill jag säga att barnahus har kommit upp i debatten
              några gånger utan att jag har fått frågan. Nu vill jag bara säga
              att vi precis har fått slutrapporten om de verksamheter som har
              bedrivits. Resultaten är positiva. Flera fall har kunnat hanteras
              och handläggas. Rapporten ligger nu till grund för ett vidare
              beredningsarbete inom Regeringskansliet. Min förhoppning är att
              det ska finnas barnahus på flera ställen runt om i landet.
            </seg>
          </u>
          <note type="speaker" n="a2c792cf">
            Anf. 31 INGE GARSTEDT (m):
          </note>
          <u who="inge_garstedt_61f29b" xml:id="i-38064801fd4a3594-0" n="6830a7ec" next="i-83d0c10ff4b43ab2-0"/>
          <note n="db9951d6">
            Fru talman! Inledningsvis vill jag yrka bifall till utskottets
            förslag till beslut samt avslag på de yrkanden som har kommit
            från Vänsterpartiet och Miljöpartiet.
          </note>
          <u who="inge_garstedt_61f29b" xml:id="i-83d0c10ff4b43ab2-0" n="6830a7ec" prev="i-38064801fd4a3594-0">
            <seg n="9bf4d89c">
              Det har sagts att regeringens handlingsplan är bra, men den stärker
              också kvinnors fri- och rättigheter. Samtidigt har vi konstaterat
              att det finns mycket kvar att göra, och det kommer med all säkerhet
              också att göras framöver.
            </seg>
            <seg n="57fa2dd2">
              De 56 åtgärder som finns i handlingsplanen berör framför allt
              sociala frågor och juridiska frågor. Alla åtgärder ska leda till
              att minska mäns våld mot kvinnor. Önskedrömmen är naturligtvis
              att våldet totalt skulle försvinna.
            </seg>
            <seg n="1f83515e">
              Kring ett stort antal av de här åtgärderna råder det total politisk
              enighet. Det finns inga andra förslag på de punkterna än regeringens.
              Sedan finns det motioner som vill utveckla det här på olika sätt.
            </seg>
            <seg n="447d6d79">
              I handlingsplanen går regeringen från ord till handling. Äntligen
              har vi fått ett samlat regeringsdokument kring kvinnovåldsfrågorna.
              Det har saknats tidigare. Den här planen har också väckt stor
              internationell uppmärksamhet.
            </seg>
            <seg n="27a17821">
              Kan någon tänka sig något så bisarrt och så omanligt som att
              slå, att slå en kvinna, att slå ett barn, att slå över huvud taget?
              Ändå tror jag att nästan alla kvinnor som sitter i den här salen,
              kanske männen också, känner någon kvinna som har blivit utsatt
              för våld, fysiskt eller psykiskt.
            </seg>
            <seg n="0751f65a">
              Våldet och kränkningarna känner inga gränser. De sker oberoende
              av ekonomi. De sker i alla grupper i samhället.
            </seg>
            <seg n="c49d63d7">
              Den som utsätter någon annan för övergrepp måste alltid anmälas,
              för vad händer annars? Ja, vi måste hjälpas åt så att man vågar
              anmäla, för annars kommer han kanske att döda, han kommer att
              fortsätta, han kommer att misshandla i nya relationer. Varför
              säger jag han? Jo, dels för att planen behandlar våldet mot kvinnor,
              dels för att det oftast är en man som slår.
            </seg>
            <seg n="333c97ec">
              I samband med tv-serien Kungamordet blev det all-time-high i
              samtal till kvinnofridslinjen. Det var så många som kände att
              nu vågade de ringa när man visade att det finns överallt i samhället.
            </seg>
            <seg n="24c5a76b">
              Handlingsplanen är uppdelad i sex olika områden: ökat skydd,
              stärkta förebyggande åtgärder, stärkt kvalitet, utveckling av
              insatser, ökad samverkan och ökade kunskaper. Och det är många
              som behöver ökat skydd och stöd. Exakt hur många vet vi inte.
              Men vi vet, och det har sagts tidigare, att den farligaste platsen
              för kvinnor inte är ute, utan det är faktiskt i hemmet. Det var
              15 000 kvinnor som anmälde misshandel i hemmet 2006, och vi vet
              att det finns ett jättestort mörkertal.
            </seg>
            <seg n="f34a4139">
              Bakom varje sådan anmälan finns en mänsklig tragedi. Det handlar
              alltså om barn, barn som ser, hör och känner våldet som mamman
              utsätts för. De känner sig totalt maktlösa. Det här sätter djupa
              spår hos de drabbade barnen.
            </seg>
            <seg n="b60dd04f">
              Under den här mandatperioden sker en jättestor satsning på rättsväsendet
              över huvud taget. År 2010 ska vi ha 20 000 poliser. Vi hoppas
              att det ska innebära att det blir färre brott och att fler brott
              kan utredas. Men det är också viktigt i det här sammanhanget att
              hela rättskedjan hänger ihop, och det påpekade ju också ministern.
            </seg>
            <seg n="a0596778">
              På många håll i landet har polisen nu särskilda familjevåldsenheter,
              och regeringen har gett i uppdrag att se till att det ska finnas
              sådana på alla polismyndigheter.
            </seg>
            <seg n="b4fecdda">
              Vad gör regeringen för att kvinnor ska våga anmäla våld och övergrepp?
              Ja, det ska naturligtvis finnas kunnig personal inom socialtjänsten,
              sjukvården och rättsväsendet personal som kan bemöta dem som drabbats
              på ett professionellt sätt. Polismyndigheten i Skåne har kommit
              långt och har fått pengar för att bygga upp en nationell modell
              för hur polisens lokaler och tekniska utrustning kan anpassas
              för utsatta kvinnors behov och situation, familjevåldsenheter.
            </seg>
            <seg n="46ba15ae">
              Sedan är det så att män som misshandlar eller kränker kvinnor
              inte alla gånger blir fällda och dömda. Att man inte blir fälld
              och dömd får inte bero på att polisen och andra har bristande
              rutiner. Därför är den handbok som jag nu visar väldigt viktig.
              Den är framplockad för att polis och sjukvård ska kunna samarbeta
              på ett betydligt bättre sätt. Man ska veta hur man ska göra när
              en kvinna som har blivit kränkt kommer in. Den behandlar tillvägagångssättet.
              Det har lett till att samarbetet mellan sjukvård och rättsväsen
              har blivit väldigt mycket bättre. Det är Nationellt centrum för
              kvinnofrid i Uppsala som har uppdraget att sprida kunskapen kring
              det här. Det är också bra att man nu på det här centrumet känner
              sig trygg för sin framtid och att det inte längre är nedläggningshotat.
            </seg>
            <seg n="38d75d4d">
              Det finns många uppdrag i handlingsplanen, och jag skulle speciellt
              vilja nämna två.
            </seg>
            <seg n="223a73c1">
              Det ena är utredningen beträffande könsstympning. Utredningen
              har kommit, och man föreslår en längre preskriptionstid. Om utredningens
              förslag går igenom kommer det att innebära att en kvinna som har
              blivit utsatt för könsstympning vid 6 års ålder har möjlighet
              att anmäla det när hon har blivit 18, myndig, och någon kan ställas
              till svars.
            </seg>
            <seg n="0642ac9f">
              Det andra är utredningen som har kommit nu om tvångsäktenskap.
              Nya direktiv har också getts för kartläggning av arrangerade äktenskap.
            </seg>
            <seg n="4c82137c">
              Det finns två saker som jag avslutningsvis skulle vilja ta upp.
              Det är att utan kvinnoorganisationernas arbete under årtionden
              och kvinnojourernas arbete under årtionden tror jag att vi aldrig
              hade stått i den här riksdagen med en handlingsplan och haft en
              regering som nu har kommit så långt att man går från ord till
              handling när det gäller att skydda utsatta kvinnor. Men det har
              varit ett stort, enträget arbete i mer än hundra år bland Sveriges
              kvinnor. Nu äntligen lyssnar man.
            </seg>
          </u>
          <note type="speaker" n="3d4370d6">
            Anf. 32 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-5" n="8c08889a">
            <seg n="2d0357b1">
              Fru talman! Tack, Inge Garstedt! Du tog upp handboken som jag
              nu norpade från din pulpet, och det var väldigt bra att du gjorde
              det. NCK eller Nationellt centrum för kvinnofrid har nu tagit
              fram den här handboken som ska omsättas i praktisk verklighet
              runt om i landet inom hälso- och sjukvården. Det är väldigt bra
              uppdrag som nu är genomfört. Bristen är kanhända att handboken
              handlar om sexualbrottsoffer, vuxna sådana. Det står explicit
              att handboken rör omhändertagande av vuxna. Det är självklart
              bra, men jag skulle vilja be Inge Garstedt att ta med sig att
              NCK bör få i uppdrag att ta fram motsvarande handbok som rör barn
              som är sexualbrottsoffer, därför att en sådan saknas i dag. Det
              var bara ett tips.
            </seg>
            <seg n="015668c8">
              Sedan har jag en fråga till Inge Garstedt. Jag vet inte om Inge
              Garstedt personligen har engagerat sig under den förra mandatperioden.
              Men i justitieutskottet var det en diskussion om huruvida barn
              skulle komma att betraktas som målsägande i de fall då de har
              bevittnat våld. Moderaterna tillsammans med Centern, Folkpartiet
              och Kristdemokraterna drev den frågan och ville verkligen få till
              stånd en sådan ordning.
            </seg>
            <seg n="dc78ac13">
              Vi har nu motionerat om att man bör utreda huruvida barn skulle
              kunna komma att betraktas som målsägande, med alla de rättigheter
              som följer av att vara målsägande och inte bara vara ett vittne
              som står vid sidan om. Jag ställde tidigare frågan till Kenneth
              Johansson om han ville vara med i det arbetet och puffa för en
              sådan utredning. Jag ställer nu samma fråga till Inge Garstedt.
            </seg>
          </u>
          <note type="speaker" n="abc46cac">
            Anf. 33 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-0" n="6830a7ec">
            <seg n="41f89b6a">
              Fru talman! Tack, Elisebeht Markström, för frågorna och påpekandet.
              Jag lovar självfallet att jag ska ta med mig detta om en handbok
              om barn som utsätts för sexualbrott.
            </seg>
            <seg n="7c0c20fb">
              Beträffande den andra frågan om att betrakta barn som målsägare
              har jag tittat lite på det som skrevs och sades då. Jag har också
              pratat lite med dem som då var med. Vad man har sagt är att syftet
              egentligen var att barn skulle betraktas som brottsoffer. De skulle
              få möjlighet till skadestånd eller ersättning. Enligt den nya
              lagstiftningen kan de få ersättning från Brottsskadefonden. De
              kan alltså få brottsskadeersättning.
            </seg>
            <seg n="037c22de">
              Däremot är jag mycket tveksam till att betrakta barn som målsägare.
              Då blir det en helt annan situation som blir kolossalt komplicerad
              för barnet, så det tål nog att funderas åtskilliga varv på. Syftet
              här var att barnet skulle ses som offer och få möjlighet till
              ersättning.
            </seg>
          </u>
          <note type="speaker" n="d4b7da58">
            Anf. 34 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-6" n="8c08889a">
            <seg n="f89e0791">
              Fru talman! Det var tråkigt att höra. Jag hade hoppats på lite
              draghjälp från Inge Garstedt i denna fråga.
            </seg>
            <seg n="beed240c">
              Nya Zeeland har en lagstiftning som lyder ungefär så här: Att
              utsätta barn för att bevittna våld av eller mot en närstående
              är i sig en kriminell handling.
            </seg>
            <seg n="d8deec47">
              Det betyder att man också kan betrakta barnet som målsägande.
              Det är något åt det hållet jag fikar efter. Att som vuxen tvinga
              barn att bevittna våld, vilket kan ske år ut och år in, är i sig
              ett brott, anser jag. Man utsätter barnet för en kränkning och
              ett lidande som jag tror jag kan säga kommer att vara livslångt
              såvida man inte får mycket bra hjälp att så småningom komma över
              de upplevelserna.
            </seg>
            <seg n="a8faf099">
              Förra mandatperioden gjordes en del förändringar i precis den
              riktning som Inge Garstedt talar om med brottsskadeersättning.
              Vi förstärkte socialtjänstens ansvar att påkalla samarbete. Vi
              skrev in anmälningsplikten i hälso- och sjukvårdslagen, i kriminalvårdslagen
              och så vidare. Det är en straffskärpningsgrund redan i dag att
              låta barn bevittna våld.
            </seg>
            <seg n="95bde614">
              Men de möjligheter man får och tillskrivs som målsägande, nämligen
              ett eget målsägandebiträde, kommer barn i dag inte i fråga för.
            </seg>
            <seg n="25fea016">
              Barn har ett behov av att berätta. Barn måste bli lyssnade till.
              Barn kan förhöras. Barn behöver inte uppträda i rättegångssalen.
              Det vet Inge Garstedt lika väl som jag. Det gör de inte i dag
              heller. Det går att göra det möjligt för barn att få berätta vad
              de har varit med om och också få det skadestånd som Inge Garstedt
              tycker är viktigt och som jag också tycker är viktigt. Jag hade
              hoppats på ett mer positivt svar, men jag litar på Kenneth Johansson.
            </seg>
          </u>
          <note type="speaker" n="685ae7c9">
            Anf. 35 INGE GARSTEDT (m) replik:
          </note>
          <u who="inge_garstedt_61f29b" xml:id="i-38064801fd4a3594-1" n="6830a7ec" next="i-83d0c10ff4b43ab2-1">
            <seg n="464e5c10">
              Fru talman! Jag kan instämma i nästan allt som Elisebeht Markström
              säger om barn och barns situation. Men det jag menar tål att funderas
              vidare på är detta med barn som målsägare, barn som vittne, barn
              som vittnar mot föräldrar. Det följer mycket med att bli målsägare.
            </seg>
            <seg n="1ec2271f">
              I lagstiftningsarbetet tittar vi på det egna landet, men vi går
              naturligtvis också ut internationellt och tittar vilka erfarenheter
              som finns.
            </seg>
            <seg n="eb1136d1">
              Men just nu är min och alliansens inställning denna.
            </seg>
          </u>
          <note n="629e0a14">
            Ajournering
          </note>
          <note n="85fd41f9">
            Kammaren beslutade kl. 13.53 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="inge_garstedt_61f29b" xml:id="i-83d0c10ff4b43ab2-1" n="6830a7ec" prev="i-38064801fd4a3594-1">
            <seg n="03ae55b6">
              Återupptagna förhandlingar
            </seg>
          </u>
          <note n="b1c14198">
            Förhandlingarna återupptogs kl. 14.00.
          </note>
          <note n="f96e6bfb">
            6 § Frågestund
          </note>
          <note n="0558cecd">
            Anf. 36 TREDJE VICE TALMANNEN:
          </note>
          <note n="4d1691f4">
            Jag hälsar följande statsråd och ministrar välkomna till dagens
            frågestund: finansminister Anders Borg, statsrådet Mats Odell,
            statsrådet Cecilia Malmström, integrations- och jämställdhetsminister
            Nyamko Sabuni och statsrådet Ewa Björling.
          </note>
          <note n="d27356f8">
            Närvaro vid konstitutionsutskottets utfrågningar
          </note>
          <note type="speaker" n="407ea972">
            Anf. 37 BOSSE RINGHOLM (s):
          </note>
          <u who="bosse_ringholm_4e5a25" xml:id="i-72a889d0fccdc319-0" n="c8dc3da1">
            <seg n="b7537199">
              Fru talman! Riksdagens främsta kontrollorgan är riksdagens konstitutionsutskott.
              När riksdagens konstitutionsutskott kallar någon till utskottet
              för att svara på frågor är det inte bara praxis att man kommer
              dit, det har aldrig förekommit att man nobbar att komma till utskottet.
            </seg>
            <seg n="631f7a78">
              Nu har det skett. Ulrika Schenström som ju hade ansvar för regeringens
              krishantering har nekat till att komma till konstitutionsutskottet.
              Statsminister Fredrik Reinfeldt har sagt att det riskerar att
              bli ett spektakel. Statsministern har alltså på ett, tycker jag,
              mycket allvarligt och snarast förolämpande sätt betecknat den
              process som är normal i konstitutionsutskottet som ett spektakel.
              Det är ganska utmanande mot riksdagen.
            </seg>
            <seg n="191785fe">
              Min fråga till finansminister Anders Borg är därför: Delar regeringen
              den uppfattningen även i övrigt att det kan bli ett spektakel
              om en statssekreterare kommer till konstitutionsutskottet? Alla
              andra statssekreterare har tidigare valt att komma till utskottet.
            </seg>
          </u>
          <note type="speaker" n="c75c8499">
            Anf. 38 Finansminister ANDERS BORG (m):
          </note>
          <u who="unknown" xml:id="i-395e9a1672ea505a-0" n="c676710c">
            <seg n="145a46ac">
              Fru talman! Regeringen ser naturligtvis KU:s granskningsarbete
              som viktigt.
            </seg>
          </u>
          <note n="85be95a4">
            I det här fallet kommer statsministern att närvara i KU och svara
            på frågor i ärendet.
          </note>
          <u who="unknown" xml:id="i-7c6ff7f91c41a17d-0" n="c676710c">
            <seg n="8af2ceb0">
              Varken regeringen, statsministern eller någon annan har tagit
              ställning. Ulrika Schenström har själv valt att inte delta och
              att svara på frågor skriftligt. Jag kan respektera att hon fattar
              det beslutet. I övrigt kommer ju granskningen att ske på det sätt
              som är sedvanligt, och hon kommer att svara på skriftliga frågor.
            </seg>
          </u>
          <note type="speaker" n="03c701d3">
            Anf. 39 BOSSE RINGHOLM (s):
          </note>
          <u who="bosse_ringholm_4e5a25" xml:id="i-72a889d0fccdc319-1" n="c8dc3da1">
            <seg n="75aec2b3">
              Fru talman! Anders Borg är känd för att aldrig svara på frågor
              som man ställer. Det finns tre möjligheter för Anders Borg. Antingen
              kan han säga att han tycker att statsministerns uttalande att
              det här skulle vara ett spektakel är felaktigt, han kan hålla
              med statsministern eller också kan han göra som han brukar och
              inte svara på frågan.
            </seg>
            <seg n="98d63065">
              Min fråga var: Delar Anders Borg uppfattningen att det är ett
              spektakel om före detta statssekreteraren i statsrådsberedningen
              kommer till utskottet och svarar på frågor?
            </seg>
            <seg n="3157566d">
              Vad har Ulrika Schenström att dölja? Har hon något att dölja
              eftersom hon inte vill komma till utskottet? Alla hennes företrädare
              har kommit till konstitutionsutskottet. Hon har valt att avstå.
              Vilken är Anders Borgs uppfattning? Har han någon uppfattning
              eller gör han som vanligt och svarar inte på frågan?
            </seg>
          </u>
          <note type="speaker" n="f7f2af8f">
            Anf. 40 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-7" n="c676710c">
            <seg n="674bf108">
              Fru talman! Regeringen ser, liksom riksdagens alla partier, KU-granskningen
              som något viktigt och centralt. Det gäller naturligtvis alla ärenden.
              I det här fallet har Schenström valt att fatta ett beslut. Jag
              kan inte göra annat än respektera att hon har fattat det beslutet.
              Från regeringens sida kommer vi naturligtvis att på alla sätt
              delta i KU:s granskning av det här ärendet. Jag föreställer mig
              att Schenström kommer att svara på de skriftliga frågor som hon
              får från KU-kansliet och de frågor som utskottet har.
            </seg>
            <seg n="1010ca7d">
              Förbud mot könsdiskriminerande reklam
            </seg>
          </u>
          <note type="speaker" n="e2a66bae">
            Anf. 41 MARIANNE BERG (v):
          </note>
          <u who="marianne_berg_93b5f2" xml:id="i-171070d51866753d-0" n="82869bf3">
            <seg n="dea4da6b">
              Fru talman! Jämställdhetsministern avfärdar i en artikel i Dagens
              Industri i dag förslaget om ett förbud mot könsdiskriminerande
              reklam. Statsrådet menar att ett förbud inte är försvarbart ur
              ett demokratiperspektiv.
            </seg>
            <seg n="03745083">
              Frågan är vems demokratiska rättigheter som statsrådet försvarar.
              Det är väl knappast unga tjejers eller kvinnors rätt att slippa
              bli sexuella objekt. Enligt statsrådet är det oklart om ett förbud
              mot könsdiskriminerande reklam strider mot yttrande- och tryckfriheten.
              Enligt utredningen faller skyddet för den näringsidkandes ekonomiska
              intressen utanför det grundlagsskyddade området. Att statsrådet
              hänvisar till yttrandefriheten och demokratiaspekten i denna mening
              anser jag vara befängt.
            </seg>
            <seg n="f4ad93cd">
              Jämställdhetsministern menar också att näringslivets självsanering
              måste bli effektivare när insikten om en förlegad kvinnosyn ökar.
            </seg>
            <seg n="849fab35">
              Min fråga till statsrådet är: Hur ska, enligt statsrådet, näringslivets
              insikt öka?
            </seg>
          </u>
          <note type="speaker" n="ab90569a">
            Anf. 42 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-ae0002bd98feb38b-8" n="c676710c">
            <seg n="d75ff33c">
              Fru talman! Det stämmer att regeringen i dag har fattat beslutet
              att lägga utredningen om förslag om att lagstifta mot könsdiskriminerande
              reklam till handlingarna eftersom lagstiftningen ligger i en gråzon.
              Vi menar att det går i strid mot grundlagen.
            </seg>
            <seg n="87ec7555">
              Om jag trodde att lagen skulle få den effekt som efterfrågas
              kanske det skulle vara värt att utreda om man ska ändra i grundlagen.
              Jag håller inte med om att det skulle få den effekten.
            </seg>
            <seg n="6a1c928a">
              I Norge har man en sådan lag. I Finland kan man faktiskt komma
              åt den här typen av reklam via marknadsföringslagen. Ingen utvärdering
              har gjorts, men ingenting visar på att reklamen i dessa länder
              ser annorlunda ut än den i Sverige.
            </seg>
            <seg n="a55b7a52">
              Jag är övertygad om att marknaden inser att det är förlegat att
              använda sig av sexistisk och könsdiskriminerande reklam i marknadsföringen.
              Därför tar nu också branschen tag i detta. Nu inrättas en reklamombudsman.
              Det finns ytterligare förslag i betänkandet som jag är beredd
              att titta vidare på och bereda. Med opinionsbildning hoppas jag
              att vi ska komma till rätta med frågan.
            </seg>
          </u>
          <note type="speaker" n="269e1551">
            Anf. 43 MARIANNE BERG (v):
          </note>
          <u who="marianne_berg_93b5f2" xml:id="i-171070d51866753d-1" n="82869bf3">
            <seg n="e86c0a65">
              Fru talman! Det är tydligt att vi inte är överens i den här frågan.
            </seg>
            <seg n="748b82cb">
              Det grundläggande problemet med den könsdiskriminerande reklamen
              är inte att den väcker anstöt. I stället för att moralisera över
              sexualitet och nakna kroppar som vissa människor kan finna stötande,
              vill jag fokusera på demokratiaspekten. Där vill jag lägga fokus.
            </seg>
            <seg n="2dcd20c4">
              Anser statsrådet att det är rimligt att företag fritt tillåts
              visa upp kvinnors kroppar för att öka konsumtionen av sina varor?
              Hur demokratiskt är det att halvnakna kvinnokroppar associeras
              med en köp-slit-och-släng-mentalitet? Anser statsrådet att detta
              är demokrati?
            </seg>
          </u>
          <note type="speaker" n="11cb36f9">
            Anf. 44 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-ae0002bd98feb38b-9" n="c676710c">
            <seg n="2ed7ad66">
              Fru talman! Om vi ska göra inskränkningar i yttrande- och tryckfriheten
              för att sätta stopp för att vissa använder sig av nakna kroppar
              i marknadsföringen väljer jag i demokratins namn att behålla yttrande-
              och tryckfriheten. Jag menar att den är viktig också för de flickor
              som du i det här fallet vill försvara och att inte deras kroppar
              ska exploateras nakna. Yttrande- och tryckfriheten måste väl ändå
              väga tyngre. Vi får hitta andra metoder för att komma åt sexistisk
              könsdiskriminerande reklam.
            </seg>
            <seg n="e8b8af62">
              Åtgärder med anledning av stigande spannmålspriser
            </seg>
          </u>
          <note type="speaker" n="30a24191">
            Anf. 45 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-8a36893fa01b962a-0" n="7a343ae9">
            <seg n="356aec95">
              Fru talman! Jag har en fråga till statsrådet Cecilia Malmström.
            </seg>
            <seg n="c7897362">
              Under senare tid har vi kunnat se en utveckling med stigande
              världsmarknadspriser på spannmål bland annat. Det leder ju till
              ökade priser på livsmedel i hela världen.
            </seg>
            <seg n="de2940eb">
              Det är en utveckling som det finns både positiva och negativa
              effekter av. Jag tror att det är viktigt att man skapar en långsiktig
              strategi för att möta detta.
            </seg>
            <seg n="2b1094b4">
              Min fråga är: Hur kan Sverige och EU tillsammans via bland annat
              biståndet bidra till att skapa förutsättningar för landsbygdsutveckling
              i fattiga delar av världen för att öka självförsörjningsgraden
              och minimera risken för svält men också öka säkerhetsläget i hela
              världen?
            </seg>
          </u>
          <note type="speaker" n="5163c907">
            Anf. 46 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-fd4ce63b61851448-0" n="53a243dc">
            <seg n="f2f31066">
              Fru talman! Det är en oerhört viktig och komplicerad fråga. Precis
              som frågeställaren säger finns det många orsaker till detta. Å
              ena sidan är det positivt för många i Europa att priserna stiger
              eftersom man får bättre betalt för sina varor. Å andra sidan drabbar
              det kortsiktigt väldigt många fattiga människor runt om i världen,
              vilket är en tragedi.
            </seg>
            <seg n="d260281c">
              På regeringssammanträdet förra veckan bestämdes att Sverige ska
              anslå ytterligare 70 miljoner till FN:s livsmedelsprogram för
              att på kort sikt avhjälpa nöden. Precis som Claes Västerteg säger
              är det långsiktiga insatser som behövs så man behöver se detta
              i ett stort perspektiv.
            </seg>
            <seg n="830e7187">
              Det handlar om möjligheten för de livsmedelsodlande bönderna
              runt om i världen att anpassa sitt jordbruk så att de kan bli
              mer konkurrenskraftiga och om att ge dem förutsättningar för detta.
              Där krävs det en samstämmighet i politiken när det gäller handelspolitiken
              och biståndspolitiken och när det gäller förändringen av EU:s
              egen jordbrukspolitik.
            </seg>
            <seg n="86baaaf9">
              Det är en långsiktig fråga men som man diskuterar väldigt mycket
              inom EU just nu och som finns på dagordningen kortsiktigt. Men
              den har också funnits på dagordningen under en längre tid innan
              det blev så akut när det gäller priserna.
            </seg>
          </u>
          <note type="speaker" n="239e4de2">
            Anf. 47 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-8a36893fa01b962a-1" n="7a343ae9">
            <seg n="91bf85cd">
              Fru talman! Jag tycker att det är mycket positivt att höra att
              det nu ges en möjlighet att möta den akuta krisen både från Sveriges
              sida och från EU:s sida. Det centrala är att man ser den möjlighet
              som detta ger för att människor i fattigare delar av världen själva
              ska kunna skapa sig en inkomst. Där kan Sverige och EU spela en
              oerhört viktig roll för att ligga i framkant och driva den utvecklingen.
              Jag ser fram emot det arbete som kommer att ske i framtiden för
              att skapa en strategi för denna situation.
            </seg>
          </u>
          <note type="speaker" n="c61d2f17">
            Anf. 48 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-fd4ce63b61851448-1" n="53a243dc">
            <seg n="1a3c2dcc">
              Fru talman! Precis som Claes Västerteg säger och som jag själv
              var inne på är detta en prioritering för Sverige, och det är den
              inriktning som Sida jobbar med. Det pågår också en diskussion
              både handelsministern och biståndsministern kan säkert vittna
              om detta om hur man ska kunna anpassa EU:s biståndspolitik så
              att den är i bättre samstämmighet med EU:s andra politikområden.
              Det handlar om att ge människor möjligheter att själva öka sin
              produktivitet och att själva förbättra sina arbetsmetoder så att
              de faktiskt kan dra nytta av situationen med höga livsmedelspriser
              som säkert kommer att vara under ganska lång tid.
            </seg>
            <seg n="e6e758a6">
              Det kräver kortsiktiga insatser, men det kräver framför allt
              en långsiktig planering. Den diskussionen är Sverige mycket pådrivande
              i på EU-nivå.
            </seg>
            <seg n="9032b58d">
              Stöd till export av svenska dataspel
            </seg>
          </u>
          <note type="speaker" n="25e00e7e">
            Anf. 49 CAMILLA LINDBERG (fp):
          </note>
          <u who="camilla_lindberg_27934b" xml:id="i-65189eb062c0321e-0" n="b4cffd5c">
            <seg n="d902f478">
              Fru talman! Dataspel är kul tycker jag och många med mig. Men
              det är inte bara en trevlig underhållning utan även en stor exportvara.
            </seg>
            <seg n="0f10d749">
              Jag skulle vilja fråga statsrådet Ewa Björling om hon har några
              planer på att stödja exporten av svenska dataspel.
            </seg>
            <seg n="e3f740e5">
              I dag överstiger värdet på svensk export av dataspel värdet på
              till exempel musikexporten. Redan i dag har vi många duktiga spelutvecklare
              i Sverige som ligger högt upp på försäljningslistorna runt om
              i världen. Jag kan till exempel nämna Starbreeze som legat etta
              på listorna i både USA och Storbritannien med sina spel.
            </seg>
            <seg n="02c20d43">
              Jag tror inte att spelutvecklare behöver ha statliga subventioner.
              Men jag tror att många av dem skulle ha nytta av stöd från Regeringskansliet,
              utlandsmyndigheter och statsråd för att skapa ytterligare kontakter
              och en ställning på den utländska marknaden.
            </seg>
            <seg n="70fd38d5">
              Skulle statsrådet vara beredd att överväga ett sådant stöd, eller
              finns det kanske till och med ett pågående arbete med dessa frågor?
            </seg>
          </u>
          <note type="speaker" n="49678bd0">
            Anf. 50 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-ae0002bd98feb38b-10" n="8fc78980">
            <seg n="6fc2e0d4">
              Fru talman! Jag ska börja med att svara att vi inte stöder specifika
              områden inom exporten. Det är precis den inriktningen som vi inte
              ska ha, utan vi vill hellre se att det är en marknad som styr
              vilka områden som vi ska profilera. Men det är oerhört intressant
              att det nu finns andra områden än de traditionella exportprofiler
              som vi tidigare har sett. Traditionellt har det varit IT, telekom,
              högteknologi och miljöteknik. Vi behöver verkligen bredda vår
              exportprofil. Detta är därför naturligtvis ett oerhört intressant
              område.
            </seg>
            <seg n="ddffdb2c">
              Jag kan kortfattat nämna att när jag reste i Japan i förra veckan
              var jag också med och promotade svensk musikexport. Vi försöker
              alltså att bredda profilen.
            </seg>
          </u>
          <note type="speaker" n="f43d76d9">
            Anf. 51 CAMILLA LINDBERG (fp):
          </note>
          <u who="camilla_lindberg_27934b" xml:id="i-65189eb062c0321e-1" n="b4cffd5c">
            <seg n="096673ac">
              Fru talman! Jag hoppas att statsrådet kan promota dataspel lite
              grann på nästa resa.
            </seg>
          </u>
          <note type="speaker" n="57e249a8">
            Anf. 52 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-ae0002bd98feb38b-11" n="8fc78980">
            <seg n="228850dd">
              Fru talman! Vi ser hur exporten inom hela upplevelseindustrin
              ökar. Det handlar om mat, design, mode, data och musik. Naturligtvis
              är det alla statsråds uppgift att vara med och promota detta också
              när man befinner sig utomlands.
            </seg>
            <seg n="d9deda1c">
              Vi har också inlett ett arbete tillsammans med kulturministern
              där vi försöker länka samman detta på ett sådant sätt att vi,
              när vi finns ute i världen, ser om det också finns ytterligare
              något moment som vi kan vara med och stödja, bland annat inom
              kultur men också inom upplevelseindustrin.
            </seg>
            <seg n="57083ce4">
              Jämställdhetsplaner
            </seg>
          </u>
          <note type="speaker" n="28d13ea7">
            Anf. 53 ULF HOLM (mp):
          </note>
          <u who="ulf_holm_0cd69a" xml:id="i-a74977faf769aaab-0" n="3c89152e">
            <seg n="8149326b">
              Fru talman! Lika lön för lika och likvärdigt arbete är en självklarhet
              tycker nog många. Men så ser det inte ut i samhället. Tyvärr finns
              det väldigt stora skillnader när det gäller hur mycket betalt
              man får för samma jobb om man är man eller kvinna, och där kvinnorna
              till största delen är förlorarna. Det är också väldigt tydligt
              att man inom kvinnodominerade yrken har sämre betalt än inom andra
              yrken i Sverige.
            </seg>
            <seg n="94bb3f9f">
              Ett av de verktyg som vi politiker har är att se till att man
              sätter upp handlingsplaner och jämställdhetsplaner på arbetsplatserna
              för att man ska gå igenom och få bort de könsrelaterade löneskillnader
              som kan finnas. Det har varit ett ganska effektivt arbete som
              har tagit lång tid för JämO att arbeta med och lära ut de olika
              sätt som finns. Tyvärr ska man nu ta bort detta. I stället för
              att företagen ska göra det varje år ska de nu bara behöva göra
              det vart tredje år. Det ska dessutom bara gälla företag med mer
              än 25 anställda.
            </seg>
            <seg n="5e17cd76">
              Vilka signaler ger detta för den viktiga frågan om löneskillnader?
            </seg>
          </u>
          <note type="speaker" n="9ce4b242">
            Anf. 54 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-ae0002bd98feb38b-12" n="c676710c">
            <seg n="3f20ac9f">
              Fru talman! Vilka signaler sänder vi genom att ändra periodiseringen
              på ett sådant sätt att handlingsplaner ska upprättas vart tredje
              år i stället för varje år?
            </seg>
            <seg n="4b02ba09">
              Alla är fortfarande skyldiga att arbeta med aktiva åtgärder.
              Vi kommer att fortsätta att ha en diskrimineringsombudsman som
              när som helst kan slå ned på en arbetsplats och i så fall följa
              upp det arbete som sker där. När som helst kan en medarbetare
              anmäla att arbetsplatsen inte lever upp till lagen när det gäller
              jämställdhet.
            </seg>
            <seg n="cf419403">
              Jag vet därför inte om själva upprättandet av planer är det allra
              viktigaste i arbetet för jämställdhet. Det viktigaste är att arbetsgivare
              ska vara intresserade av att skapa jämställda arbetsplatser där
              det råder likabehandling. Det framgår fortfarande i lagen att
              man ska leva upp till detta genom aktiva åtgärder.
            </seg>
          </u>
          <note type="speaker" n="0b4449ac">
            Anf. 55 ULF HOLM (mp):
          </note>
          <u who="ulf_holm_0cd69a" xml:id="i-a74977faf769aaab-1" n="3c89152e">
            <seg n="496cd9fd">
              Fru talman! Jag tackar jämställdhetsministern för svaret.
            </seg>
            <seg n="7b8ef44c">
              Men är det ändå inte så att det är just detta att man ska ta
              fram handlingsplaner varje år som gör att arbetsgivaren uppmärksammas
              på detta och som gör att medarbetarna på arbetsplatserna uppmärksammas
              på problematiken och diskuterar frågan? Att man ska göra detta
              bara vart tredje år gör att signalen från regeringen är att detta
              inte är någon viktig fråga och att man inte behöver uppmärksamma
              detta lika mycket som hittills. Effekten av det kan bli att arbetet
              med att få bort de könsrelaterade löneskillnaderna på arbetsplatserna
              blir sämre och försvåras. Det är den signalen som regeringen ger.
              Jag tror att det långsiktigt är en väldigt stor nackdel om det
              blir på det sättet.
            </seg>
            <seg n="1c1dfa03">
              De argument som jämställdhetsministern lyfter fram är att det
              nog kommer att hända ändå. Det är det som har varit problemet,
              nämligen att det inte händer av sig självt. Vi måste ha vissa
              styrmedel och hjälpa företagen att bli bättre på detta.
            </seg>
          </u>
          <note type="speaker" n="27bdf348">
            Anf. 56 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-ae0002bd98feb38b-13" n="c676710c">
            <seg n="df4fa59f">
              Fru talman! När det gäller specifikt lönekartläggningar håller
              jag inte med om Ulf Holms beskrivning av hur arbetsgivaren eventuellt
              ska göra eller inte göra. Redan med dagens lag är det så att när
              man hittar dessa oförklarliga löneskillnader ska man skyndsamt
              korrigera dem, dock inom tre år. Man har alltså tre år på sig
              att korrigera dessa löneskillnader. Då blir det väldigt konstigt
              om korrigeringstiden är tre år men att man ser över detta varje
              år. Det finns ingen logik i detta.
            </seg>
            <seg n="fa16a6a9">
              Jag skulle i så fall säga följande: Låt oss säga att man får
              korrigera dessa inom ett år och att man sedan gör en ny lönekartläggning.
            </seg>
            <seg n="c9afb766">
              Detta ska nu utvärderas eftersom jag är intresserad av att dessa
              aktiva åtgärder ska gälla alla diskrimineringsgrunder. Jag avser
              att återkomma efter utvärderingen med vilka aktiva åtgärder som
              fungerar, vilka metoder som är bäst och vilka som vi ska utvidga.
              Där finns det i så fall anledning att återkomma till periodiseringar,
              där kartläggningen och korrigeringen går ihop.
            </seg>
            <seg n="3e111855">
              I dag har jag gjort ändringen att man ska kartlägga vart tredje
              år för att korrigeringen också ska ske inom tre år.
            </seg>
            <seg n="881b8254">
              Skattesänkning för pensionärer
            </seg>
          </u>
          <note type="speaker" n="f5a46879">
            Anf. 57 LAILA BJURLING (s):
          </note>
          <u who="laila_bjurling_98617a" xml:id="i-45bb29975ad01f9c-0" n="41c174ae">
            <seg n="8493e546">
              Fru talman! Jag har en fråga till finansminister Anders Borg.
              När den borgerliga regeringen föreslog att förmögenhetsskatten
              skulle slopas hade vi socialdemokrater ett bättre förslag, nämligen
              att man skulle sänka skatten för pensionärer. Beloppet skulle
              räcka till en skattesänkning på 2 000 kronor. I stället för att
              satsa på miljonärer ville vi satsa på pensionärer.
            </seg>
            <seg n="12dc579c">
              Nu har Folkpartiets ledare Jan Björklund följt oss socialdemokrater,
              och han föreslog i veckan en sänkning av pensionärernas skatt
              med 200 kronor i månaden.
            </seg>
            <seg n="cdedb4ec">
              Kommer finansministern och övriga ministrar att följa oss socialdemokrater
              och föreslå en skattesänkning för pensionärerna i höstbudgeten?
            </seg>
          </u>
          <note type="speaker" n="b1ec35b6">
            Anf. 58 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-14" n="c676710c">
            <seg n="9d0c95ee">
              Fru talman! När den borgerliga regeringen avskaffade förmögenhetsskatten
              var det av samma skäl som när den socialdemokratiska regeringen
              avskaffade arvs- och gåvoskatten. Det var en viktig och central
              del för att skapa ett väl fungerande entreprenörsklimat och en
              väl fungerande riskkapitalfinansiering. Det är en frågeställning
              som har varit viktig i detta perspektiv.
            </seg>
            <seg n="721fc8f1">
              När det gäller pensionärerna är det tydligt att vi har ett påtagligt
              bekymmer med att framför allt äldre kvinnliga pensionärer har
              en stram ekonomisk situation. De som har en låg inkomstpension
              har ofta förhållandevis tuffa ekonomiska villkor.
            </seg>
            <seg n="2a11a9b6">
              Vi har sagt att det är en frågeställning som vi vill återkomma
              till och då främst när det gäller de sämst ställda pensionärerna.
              Sedan har olika förslag rests i diskussionen. Socialdemokraterna
              har haft en idé och folkpartiledaren Jan Björklund har haft en
              annan.
            </seg>
            <seg n="e3f71910">
              Vi får naturligtvis pröva olika idéer. Inriktningen är att återkomma
              med ett förslag för att i första hand underlätta för de sämst
              ställda pensionärerna.
            </seg>
          </u>
          <note type="speaker" n="a70221ed">
            Anf. 59 LAILA BJURLING (s):
          </note>
          <u who="laila_bjurling_98617a" xml:id="i-45bb29975ad01f9c-1" n="41c174ae">
            <seg n="2ccb7810">
              Fru talman! Jag tackar för det svaret. Det är bra att den borgerliga
              regeringen diskuterar de sämst ställda pensionärernas situation,
              men det räcker inte riktigt. Det är ju inte bara de gamla utan
              också de sjuka och de arbetslösa som får betala högre skatt än
              de som är friska och som har jobb. De får också vara med och betala
              högre räntor, en högre inflation, skatt på trafikförsäkringen
              och andra skatter som regeringen har höjt.
            </seg>
            <seg n="9e94b53b">
              Den moderatledda regeringen har verkligen lyckats förstöra vårt
              skattesystem och krångla till det ganska rejält. För oss socialdemokrater
              som vill ha ett likformigt skattesystem, oavsett varifrån inkomsterna
              kommer, är den borgerliga skattepolitiken orättvis, oansvarig
              och omodern. Förstår jag finansministern rätt, att ni kommer att
              fortsätta med den politiken?
            </seg>
          </u>
          <note type="speaker" n="4836aa71">
            Anf. 60 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-15" n="c676710c">
            <seg n="3693c82a">
              Fru talman! I går fick vi in arbetskraftsundersökningen för mars.
              Det visar sig att sysselsättningen har ökat med 110 000 jobb,
              med 34 000 jobb när det gäller ungdomar och med 53 000 jobb när
              det gäller utrikes födda. Vi har alltså för det första kvartalet
              en mycket stark utveckling på arbetsmarknaden. Det gjorde att
              vi kunde summera siffrorna för hur vi mäter utanförskapet. Sedan
              valet ligger en nedgång med 168 000 personer i siffrorna. Det
              är alltså en kraftig förbättring.
            </seg>
            <seg n="e0083db5">
              Laila Bjurling nämner de arbetslösa och de sjuka. De har naturligtvis
              fått en väsentlig förbättring genom att vi pressar tillbaka utanförskapet.
            </seg>
            <seg n="8be12098">
              Ytterst är naturligtvis grunden för politiken att vi vill förbättra
              den generella välfärden för alla medborgare. En del av detta och
              en grupp där man tydligt kan se att det finns en eftersläpning
              efter de socialdemokratiska regeringsåren är just de sämst ställda
              pensionärerna. Det är därför en fråga som vi gärna vill återkomma
              till.
            </seg>
            <seg n="53ea5d49">
              Regelverket kring bolagsskatten
            </seg>
          </u>
          <note type="speaker" n="50a61f13">
            Anf. 61 FREDRIK SCHULTE (m):
          </note>
          <u who="fredrik_schulte_5559d3" xml:id="i-bacc170604ab0051-0" n="f9aac2cd">
            <seg n="8607bd21">
              Fru talman! Jag har en fråga till finansministern. Sedan i höstas
              har det varit en debatt om den så kallade räntesnurran och om
              regelverket kring bolagsskatten. Skatteverket har krävt förändringar
              i lagstiftningen. Oavsett vad man tycker i själva sakfrågan är
              det så klart på sin plats att en myndighet påtalar problem med
              lagstiftningen. Däremot har Skatteverket i just det här fallet
              gått lite längre.
            </seg>
            <seg n="6aa8878b">
              Man har drivit aktiv politisk opinion i frågan och så är det
              ju inte riktigt tänkt att myndigheter ska agera och framför allt
              har man i någon form av protestaktion upphört att driva mål mot
              företag som mer eller mindre tillämpar den här metoden på ett
              felaktigt sätt. Så är det inte heller tänkt att det ska vara.
              Ifall en myndighet inte gillar lagarna har den fortfarande en
              skyldighet att sköta sitt arbete.
            </seg>
            <seg n="e7b9cc2e">
              Jag skulle därför vilja fråga finansministern dels hur han ser
              på frågan, dels om han ämnar vidta några åtgärder för att korrigera
              när det gäller nämnda problem.
            </seg>
          </u>
          <note type="speaker" n="717daa9a">
            Anf. 62 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-16" n="c676710c">
            <seg n="f128e8e7">
              Fru talman! Jag delar Fredrik Schultes engagemang när det gäller
              att säkerställa att vi får in våra skatter. Det är centralt att
              vi från Skatteverkets sida och från regeringens sida löpande driver
              verksamheten så att vi kan hålla låga skattesatser och därigenom
              förhindra skatteundandragande.
            </seg>
            <seg n="9fa402de">
              Det är bara någon vecka sedan vi till riksdagen lämnade en skrivelse
              där vi har skärpt regelverket kring hur man hanterar handelsbolag
              och fastigheter. Detta är oerhört viktigt eftersom det är en begränsning
              som ska säkra en förstärkning av skattebasen på bolagsskatteområdet
              med 46 miljarder kronor.
            </seg>
            <seg n="ed1b378c">
              Det här är naturligtvis ett arbete som kan behöva bedrivas också
              på andra områden. Jag har noterat att Näringslivets Skattedelegation
              har gjort bedömningen att de här räntesnurrorna rimligen kan hanteras
              med den skatteflyktsparagraf vi har.
            </seg>
            <seg n="2fea2ea8">
              När det gäller i vilken utsträckning vi behöver vidare följa
              frågan för att säkerställa att man inte utnyttjar regelverket
              för att komma undan skatt kan jag bara säga att vi naturligtvis
              kommer att följa frågan mycket noga och vidta de åtgärder som
              är och visar sig vara nödvändiga.
            </seg>
          </u>
          <note type="speaker" n="546a34e7">
            Anf. 63 FREDRIK SCHULTE (m):
          </note>
          <u who="fredrik_schulte_5559d3" xml:id="i-bacc170604ab0051-1" n="f9aac2cd">
            <seg n="c09cfaad">
              Fru talman! Jag tackar finansministern så mycket för svaret.
              Men vad gäller skattemyndighetens agerande i sammanhanget att
              de aktivt driver opinion i frågan och att de i någon form av protestaktion
              har valt att inte driva mål där bolag mer eller mindre har begått
              felaktigheter avser man inte att vidta åtgärder för att skattemyndigheten
              ska börja sköta sitt arbete.
            </seg>
          </u>
          <note type="speaker" n="371cbfad">
            Anf. 64 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-17" n="c676710c">
            <seg n="0a06f928">
              Fru talman! Jag delar inte riktigt Fredrik Schultes värdering
              av Skatteverkets arbete här. Skatteverket är en självständig myndighet
              som utifrån lagstiftningen ska agera så att vi får in skatterna.
              Jag uppfattar inte att de vare sig har gjort en protestaktion
              eller har bedrivit en politisk argumentation för en särskild förändring
              här.
            </seg>
            <seg n="66fb85d8">
              Jag kan notera att andra jurister har gjort bedömningen att förfarandet
              med räntesnurror rimligen borde falla under generalklausulen mot
              skattefusk.
            </seg>
            <seg n="261e4a17">
              Om vi behöver göra andra förändringar för att säkerställa att
              man inte kan använda den här typen av upplägg får vi nogsamt pröva
              dem så att vi kan säkra att de i så fall är väl fungerande och
              får den effekt vi önskar.
            </seg>
            <seg n="3215ef9f">
              Skatteverket är och ska vara en självständig myndighet. Det är
              inte så med vår förvaltningspolitik att jag ska stå i riksdagens
              talarstol och delge dem vilka mål de ska driva, utan den bedömningen
              måste de göra.
            </seg>
            <seg n="f1d94da6">
              Marknadshyror
            </seg>
          </u>
          <note type="speaker" n="0bfacad6">
            Anf. 65 LARS JOHANSSON (s):
          </note>
          <u who="lars_johansson_1e1d92" xml:id="i-d4295461f857885f-0" n="4eeff5ab">
            <seg n="a9560fb0">
              Fru talman! De svenska kommunerna har under en lång tid byggt
              upp en väldigt stor allmännytta i Sverige utifrån att bostäderna
              ska ha låga hyror och att det ska vara självkostnadspris. På det
              viset har man dessutom kunnat reglera hyresmarknaden, vilket har
              gjort att man inte kunnat ta ut marknadshyror för våra bostäder.
              Det har varit en framgångsrik politik.
            </seg>
            <seg n="a99d05e2">
              Detta hotas nu dels av en utredning som häromdagen kom på regeringens
              bord och som handlar om införandet av marknadshyror för våra bostäder
              i Sverige, dels av att framför allt i den här staden borgerliga
              politiker gör allt de kan för att sälja ut allmännyttiga bostäder.
              Därigenom vill de naturligtvis att de som köper de här allmännyttiga
              bostäderna, de privata fastighetsägarna, ska kunna få marknadshyror
              så att de kan kapitalisera sina kostnader när de köper de allmännyttiga
              bostäderna.
            </seg>
            <seg n="c4e3bbeb">
              Därför är min fråga till Mats Odell: Är det så, statsrådet Mats
              Odell, att den utredning som nu lagts fram förpassas till papperskorgen
              det har gjorts en del uttalanden i den riktningen eller vill Mats
              Odell införa marknadshyror?
            </seg>
          </u>
          <note type="speaker" n="0f228107">
            Anf. 66 Statsrådet MATS ODELL (kd):
          </note>
          <u who="mats_odell_90c7da" xml:id="i-ae0002bd98feb38b-18" n="a4296e06">
            <seg n="bc7f4531">
              Fru talman! Jag reagerar något på den digitala frågeställningen
              om att antingen förpassa utredningen till papperskorgen eller
              också införa någonting som Lars Johansson kallar för marknadshyror.
            </seg>
            <seg n="2e215950">
              Sanningen är att Mona Sahlin tillsatte en utredning för att se
              om nuvarande svensk bostadspolitik är förenlig med EG:s lagstiftning,
              som vi själva står bakom. Den utredningen gav vi tilläggsdirektiv
              eftersom den hade en något märklig inriktning. Den skulle bara
              se om det fanns sådana hot. Vad vi gjorde var att vi sade att
              man skulle komma med förslag som är sådana att hoten avvärjs.
              I det andra fallet sade vi att vi inte vill ha så kallad social
              housing utan att vi vill ha en annan typ av lösning.
            </seg>
            <seg n="6f7313aa">
              Jag kan försäkra, Lars Johansson, att den här regeringen icke
              har för avsikt att införa marknadshyror, och utredningen föreslår
              inte heller det. Det finns hot mot hyresrätten. Det beror på att
              den inte är tillräckligt attraktiv för dem som vi förväntar oss
              ska tillhandahålla hyresrätter, nämligen de som ska investera
              sina pengar i dem. I stället omvandlar man hyresrätter till bostadsrätter.
              Vi måste åstadkomma en förändring som gör att flera vill investera
              i hyresrätter och att man inte säljer dem till sina hyresgäster
              så att det blir bostadsrätter utan fortsätter att förvalta dem.
              Så sker inte i dag. Det finns ett stort behov av att reformera
              på detta område.
            </seg>
          </u>
          <note type="speaker" n="5d680168">
            Anf. 67 LARS JOHANSSON (s):
          </note>
          <u who="lars_johansson_1e1d92" xml:id="i-d4295461f857885f-1" n="4eeff5ab">
            <seg n="b915b58b">
              Fru talman! Det är faktiskt så att Mats Odell själv ändrade i
              utredningens direktiv och tog bort det som handlade om att allmännyttiga
              bostadsföretag ska följa en långsiktig självkostnadsprincip. Det
              var det som skapade utrymme för att diskutera alternativa förslag
              om marknadshyror.
            </seg>
            <seg n="28479ec8">
              Det är Mats Odell som har skapat förutsättningarna för denna
              utredning, som handlar om att införa marknadshyror. Man tar det
              stegvis, 5 procent om året. Men om några år blir det ganska höga
              hyror.
            </seg>
            <seg n="b903c94b">
              Det gäller inte bara bostadsrätter när man säljer från den borgerliga
              majoriteten här i Helsingfors. Nästa vecka kommer man att sälja
              5 000 lägenheter i Skärholmen och i Vällingby och därefter gå
              vidare och sälja ytterligare 15 000 allmännyttans lägenheter i
              Helsingfors till privata fastighetsägare. Det är i de områden
              där hyresgästerna själva inte vill bilda bostadsrätt utan vill
              fortsätta att ha en låg hyra på sin bostad.
            </seg>
          </u>
          <note type="speaker" n="ff9e4584">
            Anf. 68 Statsrådet MATS ODELL (kd):
          </note>
          <u who="mats_odell_90c7da" xml:id="i-ae0002bd98feb38b-19" n="a4296e06">
            <seg n="51a0ed2a">
              Fru talman! Ryktet om hyresrättens död är betydligt överdrivet.
              Vi har ca 4,4 miljoner bostäder i Sverige, 2 miljoner av dem upplåts
              med hyresrätt, 1,7 miljoner finns i flerbostadshus, hälften av
              dem ägs av allmännyttan. Vi konstaterar att i Sverige har det
              byggts ungefär hälften så mycket bostäder som i våra grannländer.
              Därför har vi ett gigantiskt problem med bostadsbrist. Det är
              det som ligger bakom behovet av att reformera det hela. Det kommer
              alltså inte att införas marknadshyror i Sverige.
            </seg>
            <seg n="b8dc7069">
              Vi fick denna utredning på regeringens bord den 18 april. Nu
              går den på remiss, brett, och vi ska ha en diskussion om detta
              tillsammans med alla intressenter, inte bara med dem som finns
              på bostadshyresmarknaden utan mycket bredare.
            </seg>
            <seg n="af8d83a6">
              Min ambition är att tillsammans med hyresgäströrelsen, fastighetsägarna
              och de allmännyttiga bostadsföretagen hitta en svensk modell som
              vi sedan ska driva gentemot Europeiska unionen. Det är så vi brukar
              lösa frågor i Sverige. Vi ska hitta bredast möjliga lösning på
              detta som gör att det kommer att byggas fler hyresrätter och att
              fler är beredda att förvalta och upplåta sina hus som hyresrätt.
            </seg>
            <seg n="4b1fad1f">
              WTO-förhandlingarna och jordbruket
            </seg>
          </u>
          <note type="speaker" n="58e02711">
            Anf. 69 OTTO VON ARNOLD (kd):
          </note>
          <u who="otto_von_arnold_3b8093" xml:id="i-b68c95e5202fba6a-0" n="160561f0">
            <seg n="0738a30f">
              Fru talman! Jag har en fråga till handelsminister Ewa Björling.
            </seg>
            <seg n="d83a8a70">
              I de pågående WTO-förhandlingarna har 20 av EU:s jordbruksministrar
              protesterat mot de långtgående eftergifterna i förhandlingarna
              på jordbruksområdet. Samtidigt går förhandlingarna inom icke-agrikulturella
              sidan, så kallad Nama, trögt. EU har mycket ringa framgång på
              den sidan. De vinster som man eventuellt skulle kunna göra på
              Namasidan ser ut att absolut inte uppväga de förluster man gör
              på jordbrukssidan. Vår stora handelspartner USA är mycket återhållsamt
              på jordbrukssidan, och EU är pådrivande.
            </seg>
            <seg n="52c28072">
              Vad tänker handelsministern göra för att EU, och framför allt
              Sverige, ska få ett balanserat Dohaavtal där vi inte riskerar
              att få någonting på Namasidan men samtidigt står som en av de
              stora förlorarna på jordbrukssidan? Hur ser handelsministern på
              avvägningen mellan dessa två områden?
            </seg>
          </u>
          <note type="speaker" n="92e369d7">
            Anf. 70 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-ae0002bd98feb38b-20" n="8fc78980">
            <seg n="4a2796d3">
              Fru talman! Tack för en oerhört intressant fråga!
            </seg>
            <seg n="a71dfd17">
              Det här är ett område som jag lever med dagligen som handelsminister.
              Senast i fredags var jag i kontakt med kommissionären Peter Mandelsohn
              i just den här frågan. Det är problem i förhandlingarna, det ska
              vi inte sticka under stol med. Det finns fler och fler protektionistiska
              länder inom EU som ifrågasätter om vi över huvud taget kommer
              att få ut någonting. Samtidigt vet vi att de liberala medlemsländerna
              som Sverige, UK, Nederländerna och Danmark behöver samla sig mycket
              tydligare och ställa tydligare krav på sin del av Nama. Vi gör
              det, och vi har ständiga inspel till kommissionären och litar
              på att han också för vår röst här.
            </seg>
            <seg n="89f63120">
              Det vi ser just nu är att man på jordbrukssidan har fått igenom
              ganska bra delar. Man får vara nöjd. I en förhandling kommer det
              alltid att vara en kompromiss, men man är åtminstone nöjd. Inom
              Nama återstår mycket.
            </seg>
          </u>
          <note type="speaker" n="4a3734dc">
            Anf. 71 OTTO VON ARNOLD (kd):
          </note>
          <u who="otto_von_arnold_3b8093" xml:id="i-b68c95e5202fba6a-1" n="160561f0">
            <seg n="7d57875c">
              Fru talman! Det var väl ungefär vad jag kunde förvänta mig för
              svar. Man är nu mitt uppe i förhandlingarna.
            </seg>
            <seg n="65c3aac2">
              I dagens livsmedelskris med de stigande globala priserna och
              minskade lagren är det fler och fler länder som inför exportrestriktioner
              och exportförbud. Det förvärrar situationen framför allt för de
              fattigaste länderna.
            </seg>
            <seg n="7a3af08a">
              Vad tänker handelsministern göra i WTO för att se till att man
              tar bort exportrestriktionerna? Man har varit väldigt ivrig på
              att ta bort exportsubventioner och importtullar.
            </seg>
          </u>
          <note type="speaker" n="2b093222">
            Anf. 72 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-ae0002bd98feb38b-21" n="8fc78980">
            <seg n="cfa103f9">
              Fru talman! En ökad frihandel är det enskilt viktigaste verktyget
              för att motverka livsmedelskrisen. Det är få marknader som är
              så sönderreglerade som just den här marknaden.
            </seg>
            <seg n="0d8082f2">
              Vi kan också ställa oss frågan: Vad betyder detta egentligen?
              Det finns också en positiv sida. Varför har vi en livsmedelskris?
              Jo, därför att fler och fler länder i världen har råd att äta
              mer mat.
            </seg>
            <seg n="ba3d98fa">
              Det är ytterligare ett gott argument för att slutföra Doharundan
              för att kunna ha mycket mer frihandel, för att kunna riva handelshinder,
              för att kunna riva tullar och för att kunna bedriva mycket större
              export.
            </seg>
            <seg n="68ce20f2">
              Det har aldrig varit så viktigt som nu att vi verkligen lyckas
              med att slutföra Doharundan. Vi stöder kommissionen i detta och
              ser också en annan viktig del. Det är att de fattiga länderna
              här har en chans till egen utveckling genom att kunna börja odla
              sin egen mark.
            </seg>
            <seg n="a92da8cf">
              Djuruppfödningens klimatpåverkan
            </seg>
          </u>
          <note type="speaker" n="2d2bc778">
            Anf. 73 HELENA LEANDER (mp):
          </note>
          <u who="helena_leander_1a8ec1" xml:id="i-79d8cadc35180326-0" n="64c3f91e">
            <seg n="14d98618">
              Fru talman! Finansminister Anders Borg brukar med all rätt tala
              väl om ekonomiska styrmedel som ett kostnadseffektivt sätt att
              minska våra klimatutsläpp. Där ser jag framför allt koldioxidskatten
              och handeln med utsläppsrätter som de främsta. Men de omfattar
              inte alla sektorer.
            </seg>
            <seg n="6489b6c5">
              FN:s livsmedelsorgan, FAO, räknar med att djuruppfödningen i
              världen står för 18 procent av klimatpåverkan, alltså till och
              med mer än transportsektorn. Det är inte bara utsläpp från energianvändningen
              i produktionskedjan utan också koldioxidutsläpp från avskogning
              för foderodling och bete. Det är metan från idisslande djurs matsmältning
              och lustgas från gödsel. Där har vi egentligen inga ekonomiska
              styrmedel.
            </seg>
            <seg n="18ecc400">
              Därför skulle jag vilja fråga finansministern om han ser något
              behov av ekonomiska styrmedel för att minska klimatpåverkan från
              djuruppfödningen.
            </seg>
          </u>
          <note type="speaker" n="287a0fb0">
            Anf. 74 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-22" n="c676710c">
            <seg n="7107843f">
              Fru talman! Jag tackar Helena Leander för frågan. Arbetet med
              att begränsa klimatutsläppen är naturligtvis av stor och avgörande
              betydelse för vår förmåga att möta klimathotet. Om vi gör det
              på ett klokt sätt med hjälp av ekonomiska styrmedel är kostnaderna
              för samhällsekonomin att betrakta som försumbara eller mycket
              ringa, särskilt om vi gör detta i god tid.
            </seg>
            <seg n="d650abec">
              Sverige har varit tidigt ute med koldioxidskatter och relativt
              hög beskattning på olika typer av utsläpp. Det har naturligtvis
              varit positivt. Vi har begränsat utsläppen inom de flesta sektorer.
              Jag vet att det inom jordbruksområdet sker ett rätt omfattande
              arbete för att förbättra situationen på det här området.
            </seg>
            <seg n="e2f8366a">
              Vi kommer i höst att presentera en klimatproposition. Den kommer
              att innehålla en bred översyn över de olika styrmedel som kan
              behöva användas. I samband med det kommer vi att återkomma även
              i denna fråga.
            </seg>
          </u>
          <note type="speaker" n="55150db3">
            Anf. 75 HELENA LEANDER (mp):
          </note>
          <u who="helena_leander_1a8ec1" xml:id="i-79d8cadc35180326-1" n="64c3f91e">
            <seg n="0ec3f460">
              Fru talman! Skulle man kunna få en liten förhandstitt på vad
              det skulle kunna innehålla, om det finns några styrmedel för djuruppfödningen?
              Trots allt är det en sektor som står för 18 procent av klimatpåverkan.
              Då är det viktigt att vi inte blundar för det.
            </seg>
            <seg n="ec1e3719">
              Jag säger inte att det är en lätt fråga. Det är lättare när det
              gäller koldioxidutsläpp som är väldigt lätt relaterade till exempelvis
              användningen av fossila bränslen. Här är det mycket diffusare
              utsläpp av olika slag. Men på något sätt, oavsett om det handlar
              om skatter i produktionsledet eller i skatter konsumtionsledet,
              tror jag att det finns en framkomlig väg att använda ekonomiska
              styrmedel för att komma åt även den här sektorns utsläpp på ett
              kostnadseffektivt sätt. Jag tror att vi ändå är överens om att
              det är bra att vi kan använda så kostnadseffektiva verktyg som
              möjligt för att minska våra klimatproblem.
            </seg>
          </u>
          <note type="speaker" n="0953b1c9">
            Anf. 76 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-23" n="c676710c">
            <seg n="9fd73f85">
              Fru talman! Nu ska man i och för sig alltid vara medveten om
              att utgångspunkten är att Sverige inte kan lösa de här problemen
              självt. Inte minst skulle det vara avgörande att vi kunde få en
              bred politisk förändring i världen. Det faktum att man i den amerikanska
              presidentvalskampanjen diskuterat att sänka bensinskatten och
              till och med att inte ha någon bensinskatt under vissa månader
              är i det avseendet naturligtvis väldigt bekymmersamt.
            </seg>
            <seg n="e0d202df">
              Jag vet att jordbruket har gjort åtaganden att minska sin miljöpåverkan.
              I detta ligger också att vi måste beakta att det är en sektor,
              både jord- och skogsbruk, som i sig bidrar till att Sverige har
              en bra klimatpolitik.
            </seg>
            <seg n="27df8a68">
              Vilka styrmedel vi ska använda, om man ska använda olika typer
              av regleringar eller om man bör använda sig av andra åtaganden,
              stöd eller skatter får vi återkomma till i samband med klimatpropositionen
              i höst.
            </seg>
            <seg n="ebdd50ef">
              Jag kan tyvärr inte ge något förhandsbesked på den punkten.
            </seg>
            <seg n="9dc01192">
              Lissabonfördraget och den svenska arbetsrätten
            </seg>
          </u>
          <note type="speaker" n="62383d9e">
            Anf. 77 SVEN GUNNAR PERSSON (kd):
          </note>
          <u who="sven_yngve_persson_774bd7" xml:id="i-eb2416a4a60964f2-0" n="2537082d">
            <seg n="500d46c8">
              Fru talman! Jag vill ställa en fråga till statsrådet Malmström.
            </seg>
            <seg n="a50f2bc5">
              Riksdagen ska under hösten diskutera och godkänna det nya EU-fördraget,
              det som kallas Lissabonfördraget. Nu förs en debatt där vissa
              vill att ett svenskt godkännande ska villkoras med att konsekvenserna
              för den svenska arbetsrätten av den så kallade Lavaldomen ska
              vara klarlagda och åtgärdade innan ett godkännande av fördraget
              kan ske. Jag uppfattar att Lissabonfördraget bekräftar och till
              och med förstärker fackliga och sociala rättigheter i Europa.
            </seg>
            <seg n="a37cae8a">
              Därför vill jag fråga statsrådet hur hon ser på kopplingen mellan
              Lavaldomen och ett godkännande av fördraget.
            </seg>
          </u>
          <note type="speaker" n="84dd2275">
            Anf. 78 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-fd4ce63b61851448-2" n="53a243dc">
            <seg n="3ea6f952">
              Fru talman! Tack för frågan. Det är bra att den kommer upp. Jag
              menar att det är olyckligt att man blandar ihop de två frågorna
              och tar Lavaldomen och allt som diskuteras kring den som gisslan
              inför en eventuell ratificering av Lissabonfördraget.
            </seg>
            <seg n="96e2b462">
              Vi har en process här i Sverige. Vi har en särskild statlig utredare,
              Claes Stråth, som ska titta på detta. Det förs en diskussion mellan
              arbetsmarknadens parter kring detta. Regeringens bedömning är
              att den svenska arbetsmarknadsmodellen kan behållas. Nu håller
              man på att titta på utredningen och om det eventuellt krävs justeringar
              eller komplement till exempel när det gäller utstationeringsdirektivet.
            </seg>
            <seg n="03e617df">
              Jag menar att det nya fördraget stärker arbetstagares rättigheter.
              Man skriver in kollektivavtal och rätten till konfliktåtgärder.
              Eftersom det står i stadgan för grundläggande rättigheter och
              blir det juridiskt bindande. Det finns också tillägg som säger
              att man ska ta hänsyn till olika länders arbetsmarknadsmässiga
              traditioner.
            </seg>
            <seg n="a1fef12c">
              Den nuvarande domen är antagen med nuvarande regelverk och följer
              Nicefördraget. Att ställa de sakerna mot varandra som en gisslan
              menar jag är mycket olyckligt.
            </seg>
          </u>
          <note type="speaker" n="67623bd4">
            Anf. 79 SVEN GUNNAR PERSSON (kd):
          </note>
          <u who="sven_yngve_persson_774bd7" xml:id="i-eb2416a4a60964f2-1" n="2537082d">
            <seg n="1a5d1611">
              Fru talman! Tack så mycket för det klargörande svaret.
            </seg>
            <seg n="5a13c15e">
              Den uppflammande debatten med anledning av Lavaldomen i relation
              till Lissabonfördraget har det goda med sig att debatten kommer
              i gång. Det är annars risk att Lissabonfördragets ratifikation
              med godkännande i Sverige inte får tillräcklig uppmärksamhet.
            </seg>
            <seg n="b042cfa4">
              Därför vill jag fylla på med en fråga om vad regeringen och statsrådet
              avser att göra och om man har några särskilda tankar. Hur ska
              man få ut debatten brett om alla de möjligheter som det nya fördraget
              innebär för samarbetet i Europa inte bara fackligt och socialt
              utan också på många andra områden?
            </seg>
          </u>
          <note type="speaker" n="b0fc61fc">
            Anf. 80 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-fd4ce63b61851448-3" n="53a243dc">
            <seg n="a4373ed2">
              Fru talman! Tack för frågan. Regeringen precis som ledamöterna
              i Sveriges riksdag som ska ratificera fördraget så småningom har
              ett ansvar att föra ut debatten så mycket som möjligt.
            </seg>
            <seg n="508b1bc4">
              Jag ska göra min del av det hela. Jag har rest runt hela landet
              och försöker prata om frågan vid olika typer av lunchmöten som
              allmänheten bjuds in till. Det är förvånansvärt högt deltagande
              på de mötena. Det är också en mängd olika seminarier, besök på
              skolor och föreningar, och så vidare, där man tar upp den här
              frågan.
            </seg>
            <seg n="3bf35b30">
              Lissabonfördraget finns också på regeringens uppdrag i en pocketversion
              som alla ledamöter kan läsa hemma och begrunda inför ratificeringen
              i höst. Men naturligtvis har också alla ledamöter i riksdagen
              ansvar att försöka sprida och initiera debatt och diskussion kring
              frågan.
            </seg>
            <seg n="79f93d7b">
              Jag menar att det vore väldigt olyckligt om det skulle bli ett
              nej till Lissabonfördraget på grund av ett missförstånd eller
              på grund av att man håller en annan viktig process gisslan och
              att det därigenom skulle vara Sverige som stjälpte detta fördrag
              som kommer att vara bra för Sverige och Europa.
            </seg>
            <seg n="aac6daf0">
              Bostadspolitiken
            </seg>
          </u>
          <note type="speaker" n="5a601d78">
            Anf. 81 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-cf3db012f98943a4-0" n="a1a53b78">
            <seg n="a3db920a">
              Fru talman! Jag vill ställa en fråga till Mats Odell om den utredning
              som kom i förra veckan, Allmännyttans villkor och förutsättningar
              . Utredningen föreslår två alternativa förslag. Jag vill bara
              konstatera att det får stora konsekvenser för den svenska bostadspolitiken
              oavsett vilken av modellerna man skulle tycka vore bra.
            </seg>
            <seg n="8d3156ae">
              Vi vet att den svenska bostadspolitiken har varit framgångsrik.
              Den har värnat allas rätt till en god bostad till en rimlig kostnad.
              Det sociala ansvaret har funnits. Risken är nu uppenbar att det
              kan raseras och att allmännyttan i sin helhet kommer att avskaffas.
            </seg>
            <seg n="50c7774a">
              Mats Odell sade till Lars Johansson att det inte skulle bli marknadshyra.
              I så fall är utredningen inte mycket att skicka på remiss. Det
              stora i detta är det så kallade efterfrågepåslaget.
            </seg>
            <seg n="512f7b9c">
              Jag vill fråga Mats Odell varför vi ska ta fram en ny svensk
              modell. Bruksvärdessystemet har hittills varit framgångsrikt.
              Vad är det för fel på det?
            </seg>
          </u>
          <note type="speaker" n="3db99190">
            Anf. 82 Statsrådet MATS ODELL (kd):
          </note>
          <u who="mats_odell_90c7da" xml:id="i-ae0002bd98feb38b-24" n="a4296e06">
            <seg n="c54015f3">
              Fru talman! Tack, Birgitta Eriksson. Jag vet inte vilka kriterier
              som Birgitta Eriksson har för framgång. Hur framgångsrikt är det
              för de 230 000 personer som står i bostadskön i Helsingfors?
            </seg>
            <seg n="ec9d08c8">
              Hur framgångsrikt är det för de 62 kommuner som år 2002 anmälde
              stor bostadsbrist? Det har under den senaste mandatperioden ökat
              så att det år 2006 var 122 kommuner som anmälde bostadsbrist.
              Det var ytterligare 58 kommuner som anmälde allvarlig bostadsbrist
              där de har jobb.
            </seg>
            <seg n="7af90d7c">
              Bostadspolitiken är oerhört viktig för att jobbpolitiken som
              den här regeringen mycket framgångsrikt har drivit ska kunna fungera.
              Då kan vi inte sitta stillatigande och tycka att det är framgångsrikt
              när vi har 230 000 människor i kö bara här i Helsingfors.
            </seg>
            <seg n="c7b0a91b">
              Nu kommer det att hända som jag nämnde tidigare i svaret till
              Lars Johansson. Utredningen går ut på remiss, och då får alla
              yttra sig om den. Det finns två förslag i utredningen.
            </seg>
            <seg n="ea4a9c79">
              Det finns också ett tredje förslag som Sveriges Kommuner och
              Landsting står för. Det är ett intressant förslag som jag vill
              titta närmare på för att se om det är möjligt att lägga det till
              grund för vad jag kallar för en svensk lösning.
            </seg>
          </u>
          <note type="speaker" n="dea0b56a">
            Anf. 83 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-cf3db012f98943a4-1" n="a1a53b78">
            <seg n="32c377d2">
              Fru talman! Det låter förhoppningsfullt för SKL. Det var mycket
              kritiskt till utredningens förslag.
            </seg>
            <seg n="4ed81bc2">
              Det byggs inte hyresrätter. Det byggs bostäder. Men när det gäller
              hyresrätter byggs de inte alls i den utsträckning som behövs.
              Hyresrätten är oerhört viktig för att vi ska ha den rörlighet
              som krävs på en rörlig arbetsmarknad.
            </seg>
            <seg n="52dc03e0">
              Jag vet att Mats Odell är en vän av ägarlägenheter. Om det inte
              byggs hyresrätter och man inte håller en rimlig nivå på hyrorna
              kommer segregationen att öka. Det kommer inte att byggas hyresrätter
              i någon större utsträckning, och vi kommer att få problem för
              de människor som har behov av en rimlig bostad.
            </seg>
            <seg n="802fed2c">
              Jag vill ställa en fråga till Mats Odell. Om man gör en förändring
              i systemet och inför någon typ av marknadshyror fastän Mats Odell
              har förnekat det kommer det att påverka besittningsskyddet?
            </seg>
          </u>
          <note type="speaker" n="e04cd6b3">
            Anf. 84 Statsrådet MATS ODELL (kd):
          </note>
          <u who="mats_odell_90c7da" xml:id="i-ae0002bd98feb38b-25" n="a4296e06">
            <seg n="ccf14f11">
              Fru talman! Jag får försöka att återigen tala om för Birgitta
              Eriksson att det inte kommer att genomföras några förändringar
              förrän vi har haft en bred remissomgång och fått in synpunkter
              från alla tänkbara intressenter om hur förslagen i utredningen
              påverkar bostadsmarknaden.
            </seg>
            <seg n="fb0578c3">
              Jag kan försäkra Birgitta Eriksson att vi kristdemokrater och
              hela regeringen har gått i bräschen för att ta bort det hot som
              har funnits för människor som bor i egnahem att de inte ska ha
              råd att bo kvar på grund av att fastighetsskatten steg hela tiden.
            </seg>
            <seg n="b3509b62">
              Skulle vi nu införa ett nytt hot för personer som bor i hyreslägenheter
              så att de skulle få uppleva samma hot? Birgitta Eriksson kan vara
              försäkrad om att så inte kommer att ske.
            </seg>
            <seg n="b3dd1680">
              Vi ska nu titta på utredningen. Jag vill också titta noga på
              SKL-förslaget. Det har den fördelen att det finns en bred politisk
              uppslutning för förslaget i styrelsen i Sveriges Kommuner och
              Landsting.
            </seg>
            <seg n="78c2fecb">
              Jag vill se om det är möjligt att förena en sådan modell med
              EG-fördraget. Det blir en viktig sak för oss framöver även om
              det inte har utretts av utredaren.
            </seg>
            <seg n="2ed0103e">
              Satsning på företagare med utländsk bakgrund
            </seg>
          </u>
          <note type="speaker" n="24bcada3">
            Anf. 85 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-c0148e12177231be-0" n="ff616c03">
            <seg n="301b79b9">
              Fru talman! Jag vill rikta min fråga till handelsminister Ewa
              Björling.
            </seg>
            <seg n="3673b9b2">
              Handelsministern har nyligen inför riksdagen presenterat sin
              handelspolitiska deklaration som innehöll många bra och nya initiativ
              för handels- och investeringsfrämjandet.
            </seg>
            <seg n="9bd11413">
              En av nyheterna var satsningen på svenska företagare med utländsk
              bakgrund. Jag välkomnar att kompetens hos våra nya svenskar nu
              bättre kommer att tas till vara. Det kan innebära ökade möjligheter
              för svensk export.
            </seg>
            <seg n="8e2d1baf">
              Dessa företagare har många gånger kontakter och unika kunskaper
              i språk, affärskulturer, politiken på marknaden och inte minst
              om religionens betydelse i de länder de tidigare har varit bosatta
              i.
            </seg>
            <seg n="f0ffcda2">
              Min fråga till handelsministern är om den här satsningen på svenska
              företagare med utländsk bakgrund är branschspecifik eller särskilt
              inriktad på någon specifik marknad.
            </seg>
          </u>
          <note type="speaker" n="f45c7053">
            Anf. 86 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-ae0002bd98feb38b-26" n="8fc78980">
            <seg n="a3cc7ec7">
              Fru talman! Vi är till 50 procent beroende av vår export, eftersom
              50 procent av vår bnp består av export. Det är oerhört viktigt
              för vårt välstånd. Det är också oerhört viktigt att vi ökar vår
              exportandel.
            </seg>
            <seg n="e81d2861">
              Ett sätt att göra det är just att uppmärksamma alla de svenskar
              vi har i Sverige med utländsk bakgrund. De har väldigt mycket
              lättare att ta sig fram i länder där de känner kulturen, kan språket
              och känner till religionen. De har helt enkelt mycket bättre naturliga
              kontakter.
            </seg>
            <seg n="c575a33d">
              Nu har vi satsat på det här sedan tidigt i höstas. Det är en
              kort period att bedöma. Men hittills ser vi att det är en stor
              framgång. Det är stort intresse från svensk sida och det har lyckats
              snabbt ute i världen.
            </seg>
            <seg n="5b67f47b">
              Däremot har det inte handlat om specifika områden med specifik
              export inom något annat än dem som vi redan är inriktade på.
            </seg>
          </u>
          <note type="speaker" n="8242ef89">
            Anf. 87 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-c0148e12177231be-1" n="ff616c03">
            <seg n="c502a13d">
              Fru talman! Jag tackar handelsministern för svaret. Alla ansträngningar
              för att främja svensk export behövs och är välkomna. Sverige är
              som vi alla vet ett mycket handelsberoende land med ett fåtal
              stora, globala koncerner som klarar sig alldeles utmärkt bra på
              egen hand. Men det är de små och medelstora företagen som kan
              behöva specialkompetens vad gäller språk och annan relevant kännedom
              om specifika marknader för att våga ta steget ut och satsa. De
              företag som i dag satsar kommer att vara morgondagens vinnare.
            </seg>
            <seg n="311db7dc">
              Just i det här projektet med svenska företagare med utländsk
              bakgrund som regeringen nu driver kanske det vore en idé att även
              sprida kunskapen till våra lärosäten högskolor och universitet.
              På det sättet skulle man kunna sprida kunskapen om hur man blir
              entreprenör till människor med utländsk bakgrund. Ser handelsministern
              detta som en möjlig väg?
            </seg>
          </u>
          <note type="speaker" n="950db522">
            Anf. 88 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-ae0002bd98feb38b-27" n="8fc78980">
            <seg n="f97072ff">
              Fru talman! Jag ska fortsätta där jag avslutade alldeles nyss.
              Det handlar inte om branschspecifika satsningar. Däremot vill
              vi se en större inriktning på små och medelstora företag. Vår
              exportprofil ser till stor del ut så att de tio största företagen
              sköter om 40 procent av vår export. Resten av vår export sköts
              av de 100 största företagen, och väldigt få småföretagare. Många
              svenskar med utländsk bakgrund är just småföretagare, så det är
              ett tydligt tecken i rätt riktning.
            </seg>
            <seg n="6489b904">
              Vi diskuterar hur man inför ämnet entreprenörskap och hur företagen
              kan gå ut på export på våra högskolor. Men man kan också tänka
              sig att tala om detta mer specifikt i olika nätverk, bland annat
              det som nu skapas av svenskar med utländsk bakgrund just för att
              de har den kompetensen och kan hjälpa andra svenskar att överföra
              den för att fler småföretag ska kunna gå ut på export.
            </seg>
            <seg n="f01feb3a">
              Sanering av förorenad mark
            </seg>
          </u>
          <note type="speaker" n="2e9ec6cd">
            Anf. 89 ALEKSANDER GABELIC (s):
          </note>
          <u who="aleksander_gabelic_fff458" xml:id="i-70d8f12974c2cb30-0" n="e1356ddd">
            <seg n="ede45a59">
              Fru talman! Min fråga går till finansminister Anders Borg.
            </seg>
            <seg n="a98402df">
              Enligt Naturvårdsverket finns det 15 000 platser i vårt land
              som behöver saneras efter miljöskadlig verksamhet. Den som har
              orsakat skadorna är skyldig att sanera. Ibland finns inte företaget
              kvar. Då har nästa markägare ansvaret i stället. Marknaden har
              ansvaret för att lösa detta, och det fungerar också relativt bra
              i storstadsområdena.
            </seg>
            <seg n="4561612c">
              Men i mindre kommuner går det mycket trögare. Lönsamheten är
              mindre. Möjligheten att söka statliga medel finns, men det krävs
              att kommunerna går in som huvudman för saneringsarbetet och bidrar
              med 10 procent av kostnaden. Den rådande tolkningen av förordningen
              ger inte utrymme för särskilt stora variationer i kommunernas
              åtaganden. Det är skillnad på 1 miljon i kostnader för sanering
              i Boxholm jämfört med till exempel Linköping.
            </seg>
            <seg n="c9b86bad">
              Vad jag förstår har regeringen nu aviserat 50 miljoner mindre
              just till detta område saneringen av förorenade områden i budgeten.
            </seg>
            <seg n="87b1c174">
              Min fråga till finansministern är: Vad är det som är så särskilt
              angeläget att man minskar detta med 50 miljoner när verkligheten
              talar för att man behöver resurser för att sanera mark?
            </seg>
          </u>
          <note type="speaker" n="2fcf6537">
            Anf. 90 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-28" n="c676710c">
            <seg n="f8134f6a">
              Fru talman! Aleksander Gabelic reser en viktig fråga. Det gäller
              miljösanering, som inte minst när det gäller marken är en stor
              och central fråga. Vår regering driver en mycket aktiv miljöpolitik.
              Det gäller en omfattande förbättring av havsmiljön. Det gäller
              omfattande åtaganden i klimatfrågan. Det handlar naturligtvis
              också om att hantera olika markfrågor.
            </seg>
            <seg n="6d37bc9f">
              Vi kommer att återkomma så småningom med en miljömålsproposition
              där en rad olika frågor kommer att hanteras. Jag föreställer mig
              att vi också kommer att återkomma till frågan om marksanering
              där. Vi kan i dagsläget inte ge några andra besked än dem som
              har givits i budgeten. Det handlar om ett brett arbete där miljöfrågorna
              är prioriterade, inte minst när det gäller klimat och havsmiljö.
            </seg>
          </u>
          <note type="speaker" n="93e51041">
            Anf. 91 ALEKSANDER GABELIC (s):
          </note>
          <u who="aleksander_gabelic_fff458" xml:id="i-70d8f12974c2cb30-1" n="e1356ddd">
            <seg n="b0583f47">
              Fru talman! Tack för svaret! Jag tycker ändå att det är ett passivt
              svar. Som Naturvårdsverket talar om är det ju 15 000 platser i
              vårt land som behöver saneras.
            </seg>
            <seg n="b960d8b8">
              Jag tycker att man ska sätta detta i ett större och bredare perspektiv.
              Det hindrar också entreprenörskap, och det hindrar att man satsar
              på företagande i mindre kommuner. Man använder mark som är förorenad.
            </seg>
            <seg n="0fd4206e">
              Jag tycker att det är en märklig signal att man minskar med 50
              miljoner just nu och säger att man eventuellt kommer med mer pengar
              framöver. Jag måste ärligt säga att jag inte riktigt förstår svaret.
            </seg>
          </u>
          <note type="speaker" n="de8c9f6d">
            Anf. 92 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-29" n="c676710c">
            <seg n="45642ba0">
              Fru talman! Nu tycker Aleksander Gabelic att mitt svar är något
              passivt. Delvis sammanhänger det med att jag är finansminister
              och inte miljöminister. Jag föreställer mig att miljöministern
              hade kunnat ge ett mer omfattande svar än vad jag kan göra. Naturligtvis
              delar jag synen att markfrågorna är viktiga. Jag inser att för
              många kommuner är det en central del av näringspolitiken att få
              använda mark på ett sätt som är attraktivt.
            </seg>
            <seg n="0319a1e6">
              Samtidigt har vi grundläggande ansvarsförhållanden där den som
              har förorenat ska ansvara för saneringen. Vi har också ett kommunalt
              ansvar på området. Vilken roll staten ska spela får vi säkert
              anledning att återkomma till.
            </seg>
            <seg n="1b0ea9dd">
              Kostnaderna för att nå klimatmålen
            </seg>
          </u>
          <note type="speaker" n="d6b0bef6">
            Anf. 93 DAN NILSSON (s):
          </note>
          <u who="ulf_nilsson_15fa88" xml:id="i-fba36f83d38c6fde-0" n="c0f70985">
            <seg n="ede45a59">
              Fru talman! Min fråga går till finansminister Anders Borg.
            </seg>
            <seg n="b466eaf9">
              Jag läste en artikel i går. Rubriken var: Miljarder krävs för
              att nå klimatmål. Det handlade om en rapport som Svenskt Näringsliv
              har tagit fram tillsammans med ett tiotal stora svenska företag.
              Där konstaterar man att kostnaden för att nå klimatmålen kommer
              att uppgå till ca 5 miljarder om året. För de sista 2 procenten
              kommer kostnaderna att tredubblas.
            </seg>
            <seg n="7408a3e6">
              Jag ställer frågan till Anders Borg: Har ni tagit del av rapporten?
              Eftersom Anders Borg är finansminister, som han påtalade förut,
              och sitter på penningpåsen undrar jag hur han ställer sig till
              rapporten.
            </seg>
          </u>
          <note type="speaker" n="d53a4542">
            Anf. 94 Finansminister ANDERS BORG (m):
          </note>
          <u who="unknown" xml:id="i-ae0002bd98feb38b-30" n="c676710c">
            <seg n="ae09cfe9">
              Fru talman! Jag har tagit del av den rapport som Dan Nilsson
              hänvisar till. Det är fråga om att McKinsey har använt en särskild
              metod för att bedöma i vilka delsektorer man kan minska kostnaden
              för koldioxidutsläpp.
            </seg>
            <seg n="ab23ac0c">
              Jag får dock säga att jag är lite skeptisk till det förhållningssätt
              som Svenskt Näringsliv har i frågan. Det rimliga förhållningssättet
              från oss politiker är att använda generella styrmedel. Sedan är
              det upp till aktörerna i ekonomin att hitta de åtgärder som är
              minst kostnadskrävande.
            </seg>
            <seg n="cc38a05e">
              Om vi väljer en teknik där vi pekar ut enskilda sektorer och
              försöker styra dem eller välja ut teknologier kan vi vara säkra
              på att det är förenat med stora samhällsekonomiska kostnader att
              åtgärda klimatproblemen.
            </seg>
            <seg n="0592d7fc">
              Om vi väljer generella metoder, våra egna koldioxidskatter och
              andra miljöstyrande mekanismer, att jobba med handelssystemet
              inom EU och därtill att vara öppna för flexibla mekanismer internationellt
              kan vi hantera det här på ett globalt solidariskt sätt, men också
              med relativt sett ringa samhällsekonomiska kostnader. Jag delar
              inte riktigt Svenskt Näringslivs aningen planekonomiska förhållningssätt
              till frågeställningen.
            </seg>
          </u>
          <note type="speaker" n="fdba5fd5">
            Anf. 95 DAN NILSSON (s):
          </note>
          <u who="ulf_nilsson_15fa88" xml:id="i-fba36f83d38c6fde-1" n="c0f70985">
            <seg n="4998a9d7">
              Fru talman! Tack för svaret! Jag tolkar det så att det inte var
              någon bra rapport som Svenskt Näringsliv har tagit fram. Det var
              intressant att höra.
            </seg>
            <seg n="bb4e4f78">
              I rapporten tittar man på transporter, avfall, jordbruk och sådana
              saker. Det gäller även ökad användning av biobränslen. Är det
              något som finansministern har tittat djupare på? Regeringen har,
              precis som den före detta regeringen, gjort en satsning på miljöbilar
              med en miljöbilspremie. Problemet med premien är att den bara
              gäller nya bilar. Har ni funderat någonting på hur man skulle
              kunna konvertera de gamla bilarna? Det är ju de som är det stora
              problemet, som jag har uppfattat det.
            </seg>
          </u>
          <note type="speaker" n="a92c5062">
            Anf. 96 Finansminister ANDERS BORG (m):
          </note>
          <u who="unknown" xml:id="i-395e9a1672ea505a-1" n="c676710c">
            <seg n="61e3df1d">
              Fru talman! Problemet med den metod som McKinseykonsulterna väljer
              är att man specifikt tittar på enstaka sektorer. Det handlar till
              exempel om att ett billigt sätt att minska utsläppen är att förbättra
              underhållet av traktorer i jordbruket. Det kan möjligtvis vara
              sant. Men det måste vara ett beslut som fattas av den enskilda
              jordbrukaren utifrån de generella styrmedel som vi använder. Det
              kan handla om gröna certifikat när vi vill gynna till exempel
              olika typer av alternativ energi. Det kan handla om miljöbilar
              när vi vill få fram bättre nya bilar. Det kan handla om fordonsskatt
              eller något annat som påverkar gamla bilar. Det kan handla om
              generella CO2-skatter och om den handlande sektorn.
            </seg>
            <seg n="c81c750f">
              Jag tror helt enkelt inte att man ska ge sig in i enskilda branscher
              med regleringar eller subventioner utan att man bör arbeta mycket
              mer generellt.
            </seg>
            <seg n="6c5215a1">
              Biobränslena är en viktig del när det gäller att vi ska ha 20
              procent förnybar energi som vi har lovat via EU. Sverige har också
              framhållits av kommissionen som en viktig förebild i det arbetet.
            </seg>
          </u>
          <note n="950d3c1a">
            Anf. 97 TREDJE VICE TALMANNEN:
          </note>
          <u who="unknown" xml:id="i-7c6ff7f91c41a17d-1" n="c676710c">
            <seg n="0e27c716">
              Med detta hinner vi inte fler frågor i dag. Dagens frågestund
              är därmed avslutad. Jag tackar närvarande ministrar och statsråd
              för medverkan i dagens frågestund.
            </seg>
          </u>
          <note n="c7cb9050">
            7 § (forts. från 5 §) Handlingsplan för att bekämpa mäns våld
            mot kvinnor, hedersrelaterat våld och förtryck samt våld i samkönade
            relationer (forts. JuSoU1)
          </note>
          <note type="speaker" n="ea3b9ca1">
            Anf. 98 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-4" n="3ba4748c">
            <seg n="46c042e9">
              Fru talman! Inge Garstedt pratade om ökad samverkan. Det är väldigt
              bra. Det är i och för sig ingen nyhet. Det föreslogs redan i kvinnofridspropositionen.
              Utredningen Slag i luften konstaterade i sin utvärdering att den
              samverkan som hade förekommit inte hade varit institutionaliserad
              utan mer i projektform. Nu har ni i er handlingsplan deklarerat
              att ni tänker ta itu med det här.
            </seg>
            <seg n="8e6e216c">
              Jag har ringt runt till några länsstyrelser och frågat hur det
              fungerar. Det jag har fått veta är inte så särskilt upphetsande.
              Man har väldigt lite resurser, och man befarar att de inte kommer
              att räcka till en samverkan värd namnet. Hur ser Inge Garstedt
              på det?
            </seg>
          </u>
          <note type="speaker" n="919f9bf0">
            Anf. 99 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-1" n="6830a7ec">
            <seg n="8c82e95e">
              Fru talman! Vi hörde tidigare i dag jämställdhetsministern tala
              om de resurser som är anslagna till handlingsplanen. Jag förutsätter
              att departementet och hon kommer att följa upp det här så att
              länsstyrelserna får de resurser som behövs. Men vi vet ju att
              det ibland inte är resurser som krävs, utan det krävs vilja. Det
              är så lätt att skylla på någonting annat. Du hänvisade till Kvinnofridsutredningen.
              Resultatet av den var inte alltför lustigt när den utvärderades
              2004. Jag vågar nästan garantera att resultatet av den här handlingsplanen
              kommer att bli kolossalt mycket bättre mycket snabbare.
            </seg>
          </u>
          <note type="speaker" n="6eb2ea73">
            Anf. 100 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-5" n="3ba4748c">
            <seg n="c5999226">
              Fru talman! Jag är den första att gratulera er om ni verkligen
              får det resultat som vi alla vill ha. Problemet är att det finns
              ett motstånd, och det måste vi beakta när vi sätter in våra resurser.
              Det är en självklarhet att det inte bara handlar pengar, som du
              säger, men när en ska ta hand om två län känns det inte speciellt
              mäktigt. Jag tycker att man måste ta till vara de erfarenheter
              som finns. Jag sade också till ministern att ni dessvärre inte
              har gjort det.
            </seg>
            <seg n="89b61cb0">
              Er idé bygger väldigt mycket på att det inte har gjorts så mycket,
              men nu ska det göras minsann och nu kommer ni att upptäcka enorma
              förändringar. Jag tycker att det fattas en ödmjukhet hos er där
              man säger att det har gjorts mycket, vi tänker fylla på och vi
              hoppas att vi når ett resultat. Det saknar jag hos er.
            </seg>
          </u>
          <note type="speaker" n="dfd640b2">
            Anf. 101 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-2" n="6830a7ec">
            <seg n="2aa6584a">
              Fru talman! Det är lite svårt att kommentera påståendet att det
              saknas ödmjukhet i en handlingsplan som vi ska lägga till handlingarna
              här i riksdagen i dag och som sedan ska verka. Jag tror inte att
              man ska vara alltför ödmjuk och alltför mjuk, utan vi vill se
              resultat. Då ska man väl vara ganska tuff, annars händer det ingenting.
              Det har vi sett exempel på tidigare, även om det har gjorts en
              del.
            </seg>
          </u>
          <note type="speaker" n="85d74c60">
            Anf. 102 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-8902162ad697757c-0" n="a7d184dc">
            <seg n="8e3b38f9">
              Fru talman! Tack för möjligheten att få göra ett sådant här våldsamt
              inbrott på talarlistan! Jag är glad att få komma hit. Jag hittade
              ett litet rum av tid trots att mycket annat var inplanerat. Tack
              så mycket för vänligheten! För mig som ansvarig för en del av
              den här propositionen det som ligger inom ramen för socialtjänstlagen
              kändes det så viktigt att jag gärna ville försöka medverka i den
              här debatten.
            </seg>
            <seg n="75856da4">
              Den 20 januari 2008 uppmärksammade vi sexårsdagen av Fadime Sahindals
              död. Det var en manifestation mot det hedersrelaterade våldet.
              Det är mycket bra att det blev en ny manifestation på sexårsdagen.
              Alltför ofta upplever vi att en tragisk händelse bara blir ett
              lysbloss som flammar upp medialt och opinionsmässigt just när
              det händer. Då skrivs det. Då manifesteras det i hela landet.
              Men efter några dagar har medieljuset och människors uppmärksamhet
              vänts åt ett annat håll. Det är viktigt att debatten pågår hela
              tiden.
            </seg>
            <seg n="f943890e">
              Vi vet att över 25 000 fall av misshandel av kvinnor anmäldes
              2006. Ändå svarar det förmodligen bara för en liten del av det
              som verkligen sker. Många barn, kanske 200 000, har sett sin mamma
              misshandlas. Brottsförebyggande rådet uppskattar att inte mer
              än 25 procent av våldet anmäls till polisen. Vi pratar om en enormt
              stor dold kriminalitet. Det skedde drygt 4 000 våldtäkter 2006.
              I genomsnitt sker mord på 17 kvinnor varje år av en närstående
              man.
            </seg>
            <seg n="86d166fd">
              Den mest grundläggande rättigheten är rätten att leva, att skyddas
              från våld och död. Där misslyckas man i många länder, men vi kan
              enkelt konstatera att vi misslyckas också i vårt land.
            </seg>
            <seg n="69152176">
              Pela Atroshi och Fadime Sahindal var två unga kvinnor som ville
              välja sin livspartner och sitt eget liv. För det fick de plikta
              med sitt liv.
            </seg>
            <seg n="12897e23">
              Carina, Liselotte, Fariba och Helena är fyra kvinnor vars personliga
              öden jag har fått ta del av i detalj. Namnen är fingerade. De
              har levt med våldet närvarande i sin vardag, i sin nära relation,
              under många år. Det är ett stycke svensk verklighet.
            </seg>
            <seg n="cfb40935">
              Det är enkelt att rada upp förskräckande exempel. Det är svårt
              att sätta sig in i en annan människas situation, att förstå och
              att kunna hjälpa. Det är svårt att inse hur en sådan verklighet
              präglar Carinas, Liselottes, Faribas och Helenas vardag, hur man
              är räddare för att bryta upp än för att stanna, hur lyhördheten
              växer när aggressivitet utlöses, hur livet blir helt präglat av
              att försöka undvika aggressiviteten, hur man ändå misslyckas med
              det och hur självförtroendet successivt bryts ned.
            </seg>
            <seg n="556f8b85">
              Det är också svårt att föreslå lösningar för hur mäns våld mot
              kvinnor kan minska, ja, upphöra. Vi har arbetat politiskt tillsammans
              med frågan i många år. Socialtjänsten har försökt i alla landets
              kommuner. Kvinno- och tjejjourer har startats och gjort en ovärderlig
              insats. Ändå är inte statistiken bättre. Det är lätt att tappa
              tilltron till att lösningen finns.
            </seg>
            <seg n="b35496ff">
              Men jag skulle vilja säga att ju mer vi vet och ju mer vi förfäras
              av siffrorna, desto viktigare blir det att söka vidare efter bättre
              metoder i det preventiva arbetet, i frivilligarbetet, i det juridiska
              arbetet och i det behandlande arbetet. Vi ska öka vår kunskap.
              Vi ska ta vara på forskning, vi ska förnya våra metoder så att
              vi mycket bättre klarar att förebygga att våldet sker, att stödja
              kvinnor som ändå utsätts och att behandla män så att de inte återfaller.
            </seg>
            <seg n="7321038e">
              Frågorna om våld mot kvinnor handlar också om insikt och om utbildning.
              Det jobbar många organisationer och frivilliga krafter med. Det
              handlar också om att det ska finnas stöd och hjälp i den aktuella
              situationen. När en utsatt kvinna ringer till kvinnojouren måste
              det finnas någon som lyfter luren. Regeringen vill stötta det
              arbetet.
            </seg>
            <seg n="1907d8ec">
              Det är viktigt att vi håller ut och att vi håller på. När vi
              ser en tydlig kränkning av mänskliga rättigheter får vi inte tystna
              förrän vi har hittat sättet att förebygga att det händer igen.
              Inte förrän metoderna och verktygen lokalt är på plats och i funktion
              för att praktiskt, systematiskt och uthålligt arbeta för att få
              det hedersrelaterade våldet och mäns våld i övrigt mot kvinnor
              att upphöra kan vi känna oss lugnare.
            </seg>
            <seg n="225285c6">
              Därför är jag stolt och glad över att vi nu i regering och riksdag
              har det här betänkandet på plats, Handlingsplan för att bekämpa
              mäns våld mot kvinnor, hedersrelaterat våld och förtryck samt
              våld i samkönade relationer . Det är inte slutet på resan på något
              sätt, men det är att komma framåt i arbetet.
            </seg>
            <seg n="59be945a">
              Min ministerkollega Nyamko Sabuni har tidigare presenterat handlingsplanens
              innehåll, varför jag kommer att begränsa mig till ett antal åtgärder
              som jag har ministeransvar för.
            </seg>
            <seg n="26158b57">
              Vi har skärpt socialtjänstlagen så att kommunernas ansvar för
              kvinnor och barn under 18 år som utsätts för eller bevittnar våld
              blir tydligare. Vi vet att det finns 160 kvinnojourer i landets
              290 kommuner. Alla dessa gör en fantastisk insats, merparten på
              ideell basis. Kvinna till kvinna räcker livlinor ut genom kvinnojourernas
              arbete.
            </seg>
            <seg n="8e81d384">
              Oavsett var man bor i vårt land ska stöd och hjälp finnas. Kommuner
              kan samarbeta, men ändringen i socialtjänstlagen innebär att ett
              bör ändras till ett ska. Man ska hjälpa kvinnor som utsätts för
              våld och barn som bevittnar våld. Och vi uppmuntrar och uppmanar
              kommunerna till ett samarbete med frivilligorganisationerna.
            </seg>
            <seg n="68be92b0">
              I samband med skärpningen får kommunerna också utvecklingsmedel.
              Avsikten är att de ska komma frivilligorganisationerna till del.
              Beträffande de 109 miljoner som finns under 2008 ställer vi upp
              riktlinjer för hur medlen får användas. Bland annat ställs krav
              på att kommunerna på olika sätt stöder frivilligorganisationerna.
              Kommunen förväntas inom ramen för satsningen stödja frivilligorganisationernas
              ordinarie verksamhet men också verka för att den utvecklas och
              att stimulera nya frivilligorganisationer att starta verksamhet
              när sådan inte finns. De här utvecklingsmedlen ska Socialstyrelsen
              och länsstyrelsen sedan följa upp och utvärdera, och det är viktigt
              att vi utvärderar hur medlen används.
            </seg>
            <seg n="081a76d4">
              Jag vill gärna understryka vikten av att detta nya krav inte
              får betyda att de ideella organisationernas roll minskas. Tvärtom
              vill jag se att de får en större roll. Sveriges Kvinnojourers
              Riksförbund har presenterat en handbok med mycket matnyttig information
              för alla som arbetar med att stödja kvinnor som utsätts för våld.
              Den gör det lätt att starta och är en vägvisare under resans gång.
              Det är ett exempel på vad de ideella krafterna på det här området
              åstadkommer.
            </seg>
            <seg n="acb1c9e9">
              Socialstyrelsen och Institutet för utveckling av metoder i socialt
              arbete, IMS, har fått i uppdrag att ta fram en vägledning som
              kan vara till hjälp för socialtjänsten i kommunerna. Bland annat
              ska kvalitetssäkrade bedömningsinstrument tas fram för socialtjänstens
              arbete. Vi vet att kommunerna bedömer kvinnors behov väldigt olika,
              och avsikten med stödet är att bedömningarna ska kunna bli mer
              lika.
            </seg>
            <seg n="b963ed9a">
              Jag vill tydligt slå fast att ambitionshöjningen ska leda till
              en bättre verksamhet på kommunnivå. Alla kommuner ska ha sådan
              beredskap att man kan hjälpa när det behövs, och strävan är att
              mer likvärdiga bedömningar ska göras i hela landet.
            </seg>
            <seg n="86721f87">
              Vi arbetar hårt för att socialtjänstens arbete i sin helhet ska
              bli mer kunskapsbaserat och för att metodutvecklingen ska ta fart.
              Därför har vi gett i uppdrag till Socialstyrelsen att förbättra
              kunskapsstödet när det gäller socialtjänstens arbete med våldsutsatta
              kvinnor och barn som bevittnar våld. Vi behöver mer kunskap om
              vad som fungerar och vad som inte fungerar i praktiken.
            </seg>
            <seg n="f05d44e3">
              En särskild utredning om kunskapsutveckling inom socialtjänsten
              har nyligen lämnat förslag på hur de statliga resurser som avsätts
              till socialtjänstens verksamhetsområde på bästa sätt ska kunna
              stödja just kunskapsutvecklingen. Regeringen vill skynda på utvecklingen
              mot öppna jämförelser. Det gäller både inom hälso- och sjukvården
              och inom socialtjänsten. Därför har Socialstyrelsen fått ett uppdrag
              att tillsammans med SKL utveckla ett nationellt system för öppna
              jämförelser. Då kan man systematiskt dra lärdom av vilka insatser
              som leder till framgångar och på så sätt skapa drivkrafter inifrån
              systemet självt.
            </seg>
            <seg n="dcd5eb82">
              Socialstyrelsen har också fått i uppdrag att utveckla metoder
              inom socialtjänsten för att stödja våldsutsatta kvinnor. Det gäller
              bland annat dem som finns i missbrukarkretsar, där det inte är
              ovanligt att kvinnor utnyttjas på olika sätt. I dag har regeringen
              beslutat om en missbrukarvårdsstrategi. Alla insatser vi kan göra
              för att minska alkohol- och drogmissbruket och förbättra missbrukarvården
              minskar också våldet mot kvinnor.
            </seg>
            <seg n="7cac16e3">
              Mäns våld mot kvinnor är ett mångfasetterat problem. Vi måste
              lära oss att förstå och behandla de mekanismer som gör att våldet
              uppstår. Insatser som riktar sig till våldsutövande män är en
              viktig del i arbetet för att bekämpa och förebygga våld. Därför
              har IMS fått i uppdrag att utvärdera och utveckla befintliga arbetssätt
              som vänder sig till män som utövar våld. Ett sådant uppdrag ska
              redovisas i juli 2010. Bara genom att män slutar slå kan vi långsiktigt
              lösa problemet.
            </seg>
            <seg n="3504880b">
              Jag vill införa en noggrann utredning av varje kvinnas dödsfall
              där våldet utförts av någon i familjen. Det syftar till att förebygga
              att det sker igen. Socialstyrelsen har i uppdrag att utreda förutsättningarna
              för att införa ett sådant system, och arbetet med de mänskliga
              haverierna är också oerhört centralt.
            </seg>
          </u>
          <note type="speaker" n="8a3b9ca2">
            Anf. 103 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-6" n="3ba4748c">
            <seg n="e4cd6439">
              Fru talman! Det är glädjande att folkhälsoministern är här i
              dag, för det här är i allra högsta grad ett folkhälsoproblem.
            </seg>
            <seg n="c44f1a47">
              Jag har tidigare i dag pratat om kommunernas ansvar och berättat
              att vi från Miljöpartiet är missnöjda med den nya socialtjänstlagen
              eftersom vi menar att den inte är absolut. Det ska beaktas att
              regeringen inte valde att ta utredningens förslag med bara ska.
            </seg>
            <seg n="6732fd35">
              Jag har varit ute och lyssnat i en del kommuner. Dessvärre finns
              det fortfarande kommuner, som ni bör ha kontakt med från alliansen,
              som inte ens har ändrat i sina egna handlingsplaner efter det
              att socialtjänstlagen blev ändrad. Man har inte vidtagit några
              som helst åtgärder för att förbättra det extra ansvar som man
              har fått. Jag undrar vad ministern tänker göra åt det.
            </seg>
            <seg n="2d4f6a72">
              Sedan talar ministern om ökad kunskap. Det är jättebra. Jag undrar
              om ministern har en könsmaktsförståelse själv när hon pratar om
              kunskap eller vilket slags kunskap det är som ministern pratar
              om. Att öka kunskapen tycker jag själv naturligtvis är väldigt
              väsentligt, men som jag har sagt tidigare här i dag har jag också
              upptäckt att det inte bara handlar om kunskap. Intresset ute i
              kommunerna är väldigt lågt. Det här det har man sagt länge betyder
              att det finns ett mycket stort motstånd där ute. Hur tänker ministern
              tackla det?
            </seg>
          </u>
          <note type="speaker" n="71637b22">
            Anf. 104 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-8902162ad697757c-1" n="a7d184dc">
            <seg n="fee015a2">
              Fru talman! Det var många stora och, vad gäller en del av dem,
              inte alldeles lätta frågor. Det här är, skulle jag vilja säga,
              som med all annan ny lagstiftning. Det tar tyvärr ett visst mått
              av förberedelsetid innan det kommer på plats ute i kommunerna.
              Trots att lagstiftningen har varit i bruk ett tag ser jag också
              behovet av att intensifiera informationsinsatserna om vad som
              gäller.
            </seg>
            <seg n="24ec09ff">
              Det är ofrånkomligt att en skärpning av socialtjänstlagen har
              skett. Att ändra ett bör till ett ska har betydelse. Det som är
              glädjande är att det finns ett intresse från Sveriges Kommuner
              och Landstings sida som jag tydligt möter. Vi har ett gott samarbete
              med dem naturligtvis på det nationella planet men innan det implementeras
              ned i varje kommun kan det ta tid. Det är naturligtvis inte rimligt.
              En lagstiftning ska egentligen vara på plats från den dag den
              beslutas att införas. Men det här är de faktiska förhållanden
              som vi har sett så många gånger.
            </seg>
            <seg n="a3a856b9">
              Jag skulle vilja säga att vi alla har ett ansvar för att informera
              våra respektive partier när det gäller kommunpolitiken, att ta
              tag i frågan och se till att saker händer. Det gör jag när jag
              träffar mina kommunpolitiker. Där har vi ett gemensamt ansvar
              att se till att saker händer betydligt fortare.
            </seg>
            <seg n="fd63387b">
              Sedan var det frågan om kunskap. Vi kallar det här för en handlingsplan.
              Det är inte utan anledning vi gör det. Vi har talat oerhört mycket
              i många år om teoribildning. Vi måste komma förbi den och säga
              att kunskap behövs inte minst när det gäller metodutveckling.
              Där har vi stått rysligt stilla. Det är det som saknas, nämligen
              de handfasta metoderna som vi vet har både god kvalitet och leder
              till avsedd effekt när vi använder dem. De är en trygghet att
              den typen av metodstöd finns för handen för socialtjänstens alla
              medarbetare och för frivilligorganisationen. Där behöver göras
              mer arbete som har sitt ursprung och sin grund i tillgänglig forskning.
            </seg>
          </u>
          <note type="speaker" n="d6e93e7e">
            Anf. 105 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-fe16c7c43957c08a-7" n="3ba4748c">
            <seg n="1c34076e">
              Fru talman! Kunskap behövs, inte bara om metoder utan också om
              förståelsen. Vad ska dessa metoder bygga på? Om jag tolkar ministern
              rätt har ministern ingen könsmaktsförståelse utan hon söker metoder
              som grundar sig på något helt annat.
            </seg>
            <seg n="40ff4991">
              Jag tar mitt fulla ansvar. Det är därför jag ber mina egna att
              väcka interpellationer till de ansvariga så att frågan lyfts upp
              på dagordningen.
            </seg>
            <seg n="531c692b">
              Det är kanske inte riktigt ministerns område, men eftersom ministern
              ändå är minister vill jag fråga om vården. Det finns många kvinnor
              som snurrar runt i vårdsystemet. Förmågan att upptäcka dem i vården
              är dålig. Vi har föreslagit screening inom mödravården. Där har
              den borgerliga alliansen sagt nej. Jag undrar vad ministern har
              för uppfattning om att den borgerliga majoriteten har sagt nej.
            </seg>
          </u>
          <note type="speaker" n="c36f73fb">
            Anf. 106 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-8902162ad697757c-2" n="a7d184dc">
            <seg n="95635daf">
              Fru talman! Inga könsmaktskunskaper jag får tacka för den betygssättningen.
              Jag tror dock att den är något förhastad, även om vi inte har
              tid att fördjupa den diskussionen här. Det är naturligtvis alltid
              intressant att ha en kunskapsgrund som har sitt ursprung i någon
              form av samhällsanalys. Det är en nödvändighet för att fatta politiska
              beslut. Det är naturligtvis den grund vi alltid ska gå tillbaka
              till. Jag hoppas verkligen att vi båda har gjort den hemläxan.
              För egen del kan jag svara att jag har gjort den.
            </seg>
            <seg n="4b5c1ed6">
              Sedan var det vården och screeningprogram. När något så omfattande
              som screeningprogram ska införas måste det finnas en bra vetenskaplig
              grund, det vill säga att det är en framgångsrik metod. Det är
              inte direkt mitt ansvarsområde, men där har vi inte funnit att
              det finns tillräckligt mycket underlag för att sätta i gång den
              typen av verksamhet.
            </seg>
          </u>
          <note type="speaker" n="db3b3895">
            Anf. 107 EVA OLOFSSON (v) replik:
          </note>
          <u who="eva_olofsson_b34e2b" xml:id="i-be423269f4fb62a6-5" n="278cdcc5">
            <seg n="442ffe76">
              Fru talman! Tack, minister Maria Larsson, för att du har kommit
              hit! Det är roligt.
            </seg>
            <seg n="190dcca0">
              Det är bra att hedersrelaterat våld är med i handlingsplanen.
              Jag brukar träffa dem som jobbar med hedersrelaterat våld på länsstyrelsen
              då och då. Jag har fått med mig att de efterlyser nationella riktlinjer
              för hur man ska jobba med hedersrelaterat våld i socialtjänsten.
              Nu får varje socialtjänst uppfinna sina egna riktlinjer. En del
              blir bra, de lånar av varandra, en del har inga alls. Det blir
              alltså lite av ett lotteri vilken hjälp man får och vilka kunskaper
              som finns.
            </seg>
            <seg n="d277eb6b">
              Kan ministern ta initiativ till riktlinjer när det gäller socialtjänstens
              arbete med hedersrelaterat våld?
            </seg>
            <seg n="3955cd14">
              Jag vill ta upp en grupp som inte har nämnts alls i handlingsplanen,
              nämligen de gömda och papperslösa kvinnorna. De är utsatta. De
              har fått nej på asylansökan eller befinner sig här utan tillstånd.
              De har alltså inte möjlighet att jobba och få en inkomst. De blir
              lätt sexuellt utnyttjade och utsatta för våld och övergrepp. De
              har då ingenstans att gå annat än till Röda Korsets läkarmottagning
              eller de mottagningar som jobbar ideellt.
            </seg>
            <seg n="e5a9ab91">
              Nu vet jag att kd har varit aktivt när det gäller flyktingfrågor.
              Göran Hägglund säger att han tycker att papperslösa gömda ska
              ha rätt till hälso- och sjukvård, men det har inte alliansregeringen
              sagt.
            </seg>
            <seg n="be498dda">
              Jag har pratat med dem som jobbar på Röda Korsets mottagning.
              De säger att de träffar många utsatta kvinnor. Det är kvinnor
              som lever i ett kaos. De har det svårt eftersom de lever gömda.
              De är utsatta för hot, våld eller övergrepp, och de har ingenstans
              att vända sig. Det är inte bara sjukvård dessa kvinnor behöver,
              utan de skulle behöva ha en fristad där de kan bryta en våldsrelation
              och faktiskt få leva skyddat och ta ställning till vad de kan
              göra med sina liv.
            </seg>
          </u>
          <note type="speaker" n="99c7e908">
            Anf. 108 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-8902162ad697757c-3" n="a7d184dc">
            <seg n="f115d625">
              Fru talman! Det är ungefär som när jag presenterade missbrukarstrategin
              tidigare i dag. Den innehåller en rad olika åtgärder. Samma sak
              gör denna handlingsplan. Men det finns alltid ett intresse att
              titta efter vad som saknas och vad som ändå inte finns med.
            </seg>
            <seg n="85b6b9e4">
              Handlingsplanen pekar tydligt i riktning framåt. Vi tar många
              viktiga steg som jag tror kan bli betydelsefulla. Sedan återstår
              naturligtvis alltid saker att göra, och man får återkomma till
              en del saker.
            </seg>
            <seg n="b806d34b">
              Riktlinjearbetet pågår ständigt. Vi använder oss ständigt av
              vår myndighet Socialstyrelsen för att ta fram nya riktlinjer för
              delar av socialtjänstens arbete.
            </seg>
            <seg n="fb782a6c">
              Det är alldeles riktigt att det inte finns några riktlinjer för
              det hedersrelaterade våldet. Det beror naturligtvis delvis på
              att det här är ett problem som vi talade lite om i kammaren för
              tio år sedan. Det är ett problem som säkert har funnits under
              lång tid men som vi politiskt dröjde länge med att uppmärksamma.
              Det gör naturligtvis att tillgången till statistik, kunskap om
              hur det ser ut och vad som kan vara verksamma metoder, vilka metoder
              som har prövats och vilken forskning som finns är begränsad. När
              man utarbetar riktlinjer tar man spjärn i tillgänglig forskning.
              Man använder sig av den beprövade erfarenhet som finns på fältet.
              Utifrån den kan man göra riktlinjerna. Det är anledningen till
              att det inte finns några riktlinjer. Det har hittills funnits
              för lite att hämta kunskap och erfarenhet ur.
            </seg>
            <seg n="f1a30f54">
              Jag tror inte att vi är riktigt framme vid det kunskapsläget
              när det faktiskt är möjligt att ta fram riktlinjer än. När riktlinjerna
              kommer på plats ska man veta att om man använder sig av dem ger
              det både god kvalitet och avsedd effekt. Tyvärr är vårt kunskapsläge
              inte där än där det är möjligt.
            </seg>
            <seg n="51b87252">
              Papperslösa flyktingar är ett stort problem. Här kan rymmas våldsproblem,
              och här kan rymmas andra problem. Här handlar det naturligtvis
              om att arbeta politiskt med frågan och att arbeta som medmänniskor
              för att erbjuda hjälp och stöd till dem som finns runt omkring
              oss i vår närhet.
            </seg>
          </u>
          <note type="speaker" n="2cacf73c">
            Anf. 109 EVA OLOFSSON (v) replik:
          </note>
          <u who="eva_olofsson_b34e2b" xml:id="i-be423269f4fb62a6-6" n="278cdcc5">
            <seg n="2fad5f28">
              Fru talman! Vad gäller riktlinjer kan jag kort säga att till
              exempel Lärjedalens socialkontor i Göteborg länge har haft kvalificerade
              riktlinjer och stor kunskap. Det finns på sina håll, men det finns
              många ställen där det brister i hur man jobbar. Det vore bra om
              det kom i gång ett sådant jobb.
            </seg>
            <seg n="ae23f58f">
              Jag vill återkomma till de papperslösa gömda kvinnorna. Jag tycker
              att det är viktigt att gömda och papperslösa barn har skolan som
              fristad. Jag tycker att vi politiskt skulle kunna enas om att
              papperslösa gömda kvinnor som har blivit våldtagna, misshandlade
              och lever under hot skulle kunna ha en kvinnojour som fristad.
              De kan inte vända sig till myndigheterna utan att riskera att
              bli utvisade. För mig är det inte viktigast om det står med i
              handlingsplanen eller inte. Det är bra om vi kan hitta en gemensam
              politisk vilja att nå dit. Röda Korset säger att när dessa kvinnor
              lever under hot och i kaos kan de inte ta ställning till någonting.
              De kan inte ta ställning till om de ska återvända eller inte,
              och det kan vara barn inblandade. Då blir hela livet en snurr.
              De skulle behöva lugn och ro, få veta att de lever i trygghet
              och kunna börja ta ställning till vad de ska göra av sitt liv.
            </seg>
            <seg n="8a25a7e0">
              Det är egentligen den frågan jag vill ställa: Är det inte dags
              att vi tar en sådan politisk inriktning?
            </seg>
            <seg n="af11411f">
              Sedan skulle jag naturligtvis vilja fråga Maria Larsson varför
              det inte finns konkreta åtgärder när det gäller mäns våld mot
              äldre kvinnor i handlingsplanen. Det finns pengar avsatta för
              utbildning för andra personalgrupper när det gäller våld mot kvinnor
              med funktionsnedsättning men inte inom äldreomsorgen. Vi vet att
              äldre kvinnor är utsatta för våld, mer grövre våld och mer sexualiserat
              våld än män, men också att flera kvinnor har trauman efter att
              tidigare i sitt liv ha varit utsatta för våld.
            </seg>
            <seg n="d3dbb980">
              Det skulle verkligen behövas avsatta pengar för att ge kunskap
              till äldreomsorgens personal så att de kan ge stöd, ta tag och
              agera.
            </seg>
          </u>
          <note type="speaker" n="d85a33c4">
            Anf. 110 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-8902162ad697757c-4" n="a7d184dc">
            <seg n="40ceb3fb">
              Fru talman! Äldre kvinnor finns med i uppdraget till Socialstyrelsen
              att möta behovet av kunskapsstöd i socialtjänsten.
            </seg>
            <seg n="1dd37d54">
              När det gäller de papperslösa kvinnorna som har behov av stödinsatser
              finns det en särskild poäng i att vi uppmanar kommunerna att samarbeta
              med frivilligorganisationerna i fråga om våld mot kvinnor, nämligen
              att kvinnor ska kunna ta kontakt med en kvinnojour, därför att
              det är inte någon myndighet. Man kan ha en direktkontakt med en
              kvinnojour, men man har naturligtvis inte alltid kunskap om att
              sådana finns tillgängliga. Att bygga upp särskilda kvinnojourer
              i det här avseendet låter sig inte riktigt göras ur geografisk
              synvinkel.
            </seg>
            <seg n="ff6db3c1">
              Jag tror att det är väldigt centralt att kommunerna arbetar tillsammans
              med frivilligorganisationerna. Vi vet att många kvinnor, såväl
              papperslösa flyktingar som svenska kvinnor, i ett första skede
              drar sig att ta kontakt med en myndighet. Det är därför vi är
              så tydliga med att säga att det samarbetet är nödvändigt och ska
              vara en förutsättning också för de 109 miljoner som finns anslagna.
            </seg>
          </u>
          <note type="speaker" n="706e4430">
            Anf. 111 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-7" n="8c08889a">
            <seg n="dc0b80a5">
              Fru talman! Välkommen, folkhälsominister Maria Larsson! Vår debatt
              har pågått några timmar, och vi är glada att du har kunnat komma
              nu efter frågestunden.
            </seg>
            <seg n="fe6f3013">
              En hel del av de åtgärder som det talas om i handlingsplanen
              ryms under folkhälsoministerns ansvarsområde. Man kan säga att
              bland annat socialtjänstlagen hör dit, även om ni är fler på området.
              Det talas om att också anhöriga och närstående ska kunna få stöd
              och hjälp. Såvitt jag vet är det få kommuner om ens någon som
              har utvecklat stöd åt anhöriga eller närstående till brottsoffer.
              Det är egentligen så det står, och det är brottsoffer vi talar
              om nu.
            </seg>
            <seg n="e770f946">
              Jag tror att det skulle vara väldigt välkommet att ministern
              tar ett initiativ och försöker få kommunerna att utveckla det
              stödet, antingen på egen hand, i egen regi, eller tillsammans
              med frivilligorganisationerna. Kring varje familj där det förekommer
              våld finns det ett antal personer som far illa och som lever i
              osäkerhet. Det kan naturligtvis gälla både föräldrar och utflugna
              barn och så vidare. Jag tror att ministern förstår vad jag menar.
              Det är det ena.
            </seg>
            <seg n="5816303d">
              Det andra är barnperspektivet. Det finns med som ett övergripande
              anslag, men jag saknar de konkreta åtgärderna i handlingsplanen.
              Det är inte så att bara för att vi säger barnperspektiv blir det
              ett barnperspektiv. Också där skulle jag vilja höra några ord
              från ministern: Hur har ni tänkt att barnperspektivet verkligen
              ska lyftas fram i det här arbetet?
            </seg>
          </u>
          <note type="speaker" n="e2b4f735">
            Anf. 112 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-8902162ad697757c-5" n="a7d184dc">
            <seg n="3cb74e3f">
              Fru talman! Jag tycker att barnperspektivet har tydliggjorts
              väldigt mycket genom att vi i lagtexten skriver in att insatserna
              ska omfatta också barn som bevittnar våld. Det har över huvud
              taget inte funnits med innan. Det är verkligen att tillföra barnperspektivet
              till socialtjänstlagen.
            </seg>
            <seg n="b155b56b">
              Jag vill verkligen hålla med Elisebeht Markström om vikten av
              att se situationen runt den drabbade kvinnan, att se de anhöriga
              som en del av det som har skett. Över huvud taget tror jag att
              vi måste ha mycket mer av det här betraktelsesättet när det gäller
              flera av våra samhällsproblem.
            </seg>
            <seg n="a31cf6f4">
              Det är anledningen till att vi är på gång att skärpa lagstiftningen
              när det gäller äldre och anhörigvård, därför att den är så central.
              Det är anledningen till att vi i den missbrukarstrategi som vi
              har lagt fram tydligt säger att vi i högre grad måste uppmärksamma
              de närstående. De är ofta en del av lösningen. De kan vara i behov
              av stöd och hjälp på ett tydligt sätt.
            </seg>
            <seg n="1fd090f7">
              Jag tycker att det här ska genomsyra varje insatsområde inom
              socialtjänsten, att se den nära omgivningen både som i behov av
              stöd och hjälp ibland och som någonting som kan vara en del av
              lösningen.
            </seg>
            <seg n="78fa235f">
              Här handlar det väldigt mycket om barnen och barnperspektivet.
              Jag känner mig väldigt glad för att precis den här skärpningen
              och den här skrivningen har kommit till. Den ger en tydlig signal
              ut till kommunerna och skapar förutsättningar för att barnen som
              finns runt omkring, som har bevittnat våld, som har funnits med
              och som naturligtvis har tagit skada av det också inräknas i dem
              som ska få stöd och hjälp.
            </seg>
          </u>
          <note type="speaker" n="4ce895d2">
            Anf. 113 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-8" n="8c08889a">
            <seg n="5950508b">
              Fru talman! Vi har fört fram en idé, som vi egentligen har norpat
              från förra mandatperiodens opposition, nämligen att barn som bevittnar
              våld borde vara målsägande. Vi vill att den frågan utreds. Vi
              säger inte att det ska vara så, men vi vill att det utreds. Det
              beror naturligtvis på att vi vill flytta fram barnets position.
            </seg>
            <seg n="548a58cc">
              Vi gjorde en rad förändringar på det här området under förra
              mandatperioden, men det har visat sig inte vara tillräckligt.
              Det är fortfarande så att barn som upplever våld inte uppmärksammas,
              inte i rättsprocessen och inte av personal som arbetar med barn
              jag tänker närmast på anmälningsplikten i skolan, förskolan och
              så vidare.
            </seg>
            <seg n="19e07239">
              Det krävs kraftfulla insatser för att få det här att fungera.
              Vuxnas behov tränger sig ofta före barns, och det är så tydligt
              just när det gäller den här gruppen barn. Det är många kommuner
              som fortfarande inte har något strukturerat arbete för barn som
              har bevittnat våld. Det kan finnas när det gäller barn till missbrukare
              och barn till psykiskt sjuka föräldrar, men den här gruppen barn
              är fortfarande osynliggjord.
            </seg>
            <seg n="f3d285cc">
              Det behövs verkligen initiativ på det här området. Jag är glad
              att folkhälsoministern har samma perspektiv, men det saknas fortfarande
              konkreta åtgärder som går att stämma av.
            </seg>
            <seg n="3091043a">
              En annan fråga som jag vill ta upp, även om sekunderna tickar,
              är frågan om behandling av män. Ministern har nyss redogjort för
              IMS uppdrag att utvärdera de behandlingsformer som finns för män.
              Det är inga konkreta åtgärder. Hur ser utbyggnadsplanerna ut när
              det gäller möjligheterna att starta och driva samtalsmottagningar
              för män som ännu inte har begått brott? Vi vet alla att det finns
              inom kriminalvården, men de flesta män finns utanför kriminalvården
              och det är där behovet är stort.
            </seg>
          </u>
          <note type="speaker" n="321b5492">
            Anf. 114 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-24c95175f4050bee-0" n="a7d184dc" next="i-5968206095e1024e-0">
            <seg n="ce8af1dd">
              Fru talman! Jag ska försöka hinna besvara bägge frågorna.
            </seg>
            <seg n="dc1a8295">
              Ja, barnperspektivet har stärkts, och det har tagit ett konkret
              uttryck i lagtext. Jag vill mena att det har betydelse, återigen.
            </seg>
            <seg n="8d5f4f33">
              Det har den betydelsen att också tillsynsmyndigheten måste följa
              upp det här. Vi har nu gett ett utökat tillsynsuppdrag till länsstyrelserna
              att titta på hur situationen ser ut för våldsdrabbade kvinnor
              och nu också när det gäller barn som bevittnar våld.
            </seg>
            <seg n="a4e18295">
              Att låta barn som bevittnar våld bli målsägande skulle vara att
              skapa en helt ny juridisk konstruktion, eftersom det endast är
              den som har blivit direkt utsatt för ett brott som kan vara målsägande
              i svensk lagstiftning. Det är naturligtvis en inte alldeles enkel
              förändring, och inte en alldeles enkel utredning och prövning,
              som i så fall skulle behöva göras. Det har vi inte ansett möjligt.
            </seg>
            <seg n="9288c17d">
              Jag tror att det kanske inte är där som den största problematiken
              ligger. Jag är övertygad om att skärpningen i skrivningen, tillsammans
              med en väl fungerande tillsyn, kan åstadkomma en förändring ur
              barnperspektivet.
            </seg>
            <seg n="666ce5bd">
              Sedan var det frågan om män som har behov av behandling. Ja,
              jag skulle önska att vi hade kommit mycket längre, att mer hade
              gjorts av den tidigare regeringen, att vi hade haft en större
              kunskapsbank att ösa ur och att vi hade varit framme vid att kunna
              iscensätta evidensbaserade metoder som vi visste var väl fungerande
              i varje län.
            </seg>
            <seg n="ea7cddf5">
              Tyvärr är vi inte där heller än kunskapsmässigt. Det har skett
              en del utvecklingsarbete, en del projektarbete. Det är ofta tidsbegränsade
              projekt som sedan har lagts ned, även om de har haft positiva
              resultat.
            </seg>
            <seg n="d3db988d">
              Då får vi ta det stegvis. Nu har vi tagit det första steget,
              och det finns anledning att återkomma till fler steg. Det är min
              övertygelse att det är en av de viktigaste åtgärderna framåt att
              se till att vi får en fungerande verksamhet för att förhindra
              att män som slår i dag slår i framtiden.
            </seg>
            <seg n="fb5dd1f4">
              (Applåder)
            </seg>
            <seg n="16e0b5ce">
              Anf. 115 CECILIA WIGSTRÖM i Göteborg (fp):
            </seg>
            <seg n="93c6140d">
              Fru talman! Den misstänkte har vid aktuellt tillfälle dragit
              omkull målsägaren genom att dra henne i håret och ruska hennes
              huvud så att hon har ramlat till marken. Nere på marken har den
              misstänkte sedan fortsatt att ruska målsägarens huvud så att smärta
              uppstått. Den misstänkte har också jagat målsägaren med ett hundkoppel
              i handen. Vid aktuellt tillfälle var målsägaren gravid och skulle
              föda om två veckor.
            </seg>
            <seg n="d297a0e5">
              Den här hemska berättelsen är vardagen för en kvinna i Göteborg.
              Det är taget från en polisanmälan. Jag tycker att det är viktigt
              att vi som deltagit i den här debatten har belyst enskilda fall.
              Vi har talat om mängden kvinnor som utsätts för våldet. Det gäller
              att komma ihåg den fruktansvärda vardag som många kvinnor lever
              i, att jagas av sin man med ett hundkoppel, skakas så att smärta
              uppstår.
            </seg>
            <seg n="a2aa9c32">
              Det här är ett otroligt allvarligt samhällsproblem. Våldet mot
              kvinnor fortsätter i dag på 2000-talet. Mörkertalet är stort.
              Det här är en allvarlig kränkning av kvinnors rättigheter, och
              det är ytterst ett uttryck för det ojämställda samhälle som vi
              lever i. Vi måste få ett stopp på detta.
            </seg>
            <seg n="2101b950">
              Jag är så glad att regeringen har presenterat den här handlingsplanen.
              Det är en unik bred handlingsplan med ett samordnat helhetsgrepp
              som griper över många olika samhällsområden för att bekämpa mäns
              våld mot kvinnor, hedersrelaterat våld och förtryck och våld i
              samkönade relationer.
            </seg>
            <seg n="146aeaf3">
              Hela 56 åtgärder ingår i planen. 800 miljoner kronor satsas i
              planen. Det handlar om att höja medvetenheten och kompetensen
              hos alla aktörer som i dag jobbar med detta, både offentliga myndigheter
              och frivilliga organisationer, både på nationell nivå och på lokal
              nivå.
            </seg>
            <seg n="e0f3d3fd">
              Här i riksdagen har vi också velat visa när vi har behandlat
              den här planen hur viktigt det är att alla jobbar tillsammans.
              Därför har vi behandlat denna handlingsplan tillsammans i justitie-
              och socialutskottet.
            </seg>
            <seg n="f6b72cd9">
              Planen tar upp det hedersrelaterade våldet. Länsstyrelsen i Östergötland
              som är en resurs för hela landet beräknar att upp till 2 000 flickor
              lever i förtryck av hedersrelaterad natur och att 200 av dem behöver
              skyddat boende.
            </seg>
            <seg n="3a6f9ada">
              Planen tar upp våldet i samkönade par också. Där vet vi väldigt
              lite. På vår hearing kom det fram att i en undersökning bland
              2 000 HBT-personer var det 25 procent som hade varit utsatta för
              våld. Men det finns i dag inget skyddat boende för män som utsätts
              för våld.
            </seg>
            <seg n="52046e3f">
              Handlingsplanen är också väldigt tydlig med att särskilt utsatta
              grupper som funktionshindrade kvinnor, missbrukare och äldre kvinnor
              är viktiga att beakta inom alla handlingsplanens områden. Just
              vad gäller våldet mot äldre kvinnor har min kollega Barbro Westerholm
              varit oerhört engagerad. De finns definitivt med i den här handlingsplanen,
              trots det som Eva Olofsson försöker påstå. Vi har från FN fått
              beröm för handlingsplanen för att den är så bred och strategisk.
            </seg>
            <seg n="977dfb74">
              De 56 åtgärderna har fått 57 reservationer. Jag måste säga att
              en del av de här reservationerna förstår jag inte. Det känns som
              att på något sätt vill oppositionen påvisa ett större engagemang
              genom antalet reservationer. Jag tycker att ni målar upp en del
              onödiga motsättningar. Vi är eniga i den här kammaren om att vi
              måste bekämpa detta våld mot kvinnor.
            </seg>
            <seg n="dbd88f2c">
              Många reservationer slår in öppna dörrar. Ta reservation nr 1
              till exempel som säger att vi inte utgår från ett könsmaktsperspektiv.
              Men det är mycket tydligt i inledningen till handlingsplanen att
              vi utgår från FN:s deklaration om mäns våld mot kvinnor. Den deklarationen
              säger mycket tydligt att våldet mot kvinnor beror på den historiska
              ojämlikheten mellan män och kvinnor, den ojämlika maktrelationen.
              Vi är eniga på den punkten.
            </seg>
            <seg n="cd040c71">
              Låt mig, fru talman, gå in på några specifika områden i planen.
              Den är ju väldigt bred, men jag vill ta upp några områden som
              rör rättsväsendet. Inge Garstedt var inne på att vi nu gör en
              kraftsamling från alliansen för att öka antalet poliser för att
              kvinnor ska känna större trygghet i att deras brott kan utredas
              och att det finns en polis att vända sig till. Men det handlar
              förstås också om att inte bara öka antalet poliser utan att se
              till att polisen gör rätt åtgärder och har kompetens att bemöta
              kvinnor på rätt sätt och att utreda brott.
            </seg>
            <seg n="ab8776ee">
              Planen säger att det ska finnas familjevåldsenheter på samtliga
              polismyndigheter i landet. Då blir jag lite förvånad över reservation
              51 från Vänsterpartiet, där man säger att man vill ha familjevåldsenheter
              i hela landet. Det är ju det vi nu genomför. Jag vet inte om Vänsterpartiet
              har några problem med att vi nu genomför det i hela landet.
            </seg>
            <seg n="80277ba0">
              En annan viktig åtgärd är att Rikspolisstyrelsen har ett projekt,
              Våld i nära relationer. Det ska se till att det finns nationella
              riktlinjer för polisens arbete ute i polismyndigheterna.
            </seg>
            <seg n="f5ffacd8">
              Här har vi också en reservation, från Socialdemokraterna, som
              slår in öppna dörrar. Det är en reservation som säger att hot-
              och riskbedömningar måste vara rutin i polisens arbete. Jag håller
              med. Det är precis det vi nu genomför i Rikspolisstyrelsens projekt
              Våld i nära relationer. Riktlinjer som gäller hot- och riskbedömningar
              finns med i det arbetet.
            </seg>
            <seg n="2dec97b4">
              En annan viktig sak som jag vill ta upp, fru talman, är insatserna
              vad gäller de våldsamma männen. För det första gäller det att
              män som begår grova kvinnofridskränkningar också straffas. Vi
              vet i dag att straffet är från sex månader upp till sex år, men
              i genomsnitt, visar en undersökning, är det som utdöms elva månaders
              fängelse.
            </seg>
            <seg n="dbfee9df">
              Nu har vi en utredning som ser över straffskalorna. Det är definitivt
              Folkpartiets bedömning att grov kvinnofridskränkning bör ge minst
              ett års fängelse.
            </seg>
            <seg n="ff4d3b87">
              Det är också väldigt viktigt att vi nu gör tydliga insatser i
              och med handlingsplanen att behandla män som slår för att hindra
              våldsspiralen. Lyckas en kvinna ta sig loss från en man ska inte
              en ny kvinna bli slagen. Vi måste få männen att sluta slå. Här
              gör vi väldigt viktiga markeringar.
            </seg>
            <seg n="3449208e">
              Kriminalvården har redan dubblerat antalet män som får behandling
              i olika program. I januari tog riksdagen beslut om att förbjuda
              porr på anstalter för dessa män.
            </seg>
            <seg n="405f4c4e">
              Det är viktigt, tycker jag, att skicka med till Socialdemokraterna
              att det kan bli problem att finansiera de här programmen om man
              samtidigt vill dra ned 80 miljoner kronor på Kriminalvården i
              årets budget. Det är 200 behandlingsplatser det handlar om.
            </seg>
            <seg n="fbcecf54">
              Det är också väldigt viktigt, precis som Maria Larsson sade,
              att fokusera på att behandla män som inte är dömda. De kan gå
              i samtal av olika slag. Där har vi en insats i handlingsplanen
              som innebär att Socialstyrelsen ska förstärka de metoder som används
              i kommuner och i frivilligorganisationer. Här tycker jag att reservation
              42 slår in öppna dörrar.
            </seg>
            <seg n="7f519420">
              Fru talman! Talartiden går väldigt fort. Den här planen är, som
              sagt, väldigt bred. Jag tycker att den är väldigt bra. Många av
              oss har varit ute och träffat folk inom olika verksamheter. Jag
              vill poängtera vikten av samverkan. Jag har varit med bland annat
              i starten när Länsstyrelsen i Västra Götaland drog ihop 300 aktörer
              för att få till stånd en samverkan.
            </seg>
            <seg n="3a34fc46">
              Jag tror väldigt mycket på detta. När olika organisationer, frivilliga
              som myndigheter, jobbar separat får man inte samma effekt. Det
              har vi sett vad gäller det lokala samverkansprogrammet i Malmö
              till exempel. Där har man jobbat i tio år med samverkan, och det
              har gett resultat: dubblerad anmälningsfrekvens från kvinnorna
              och dubblerat antal män som åtalas.
            </seg>
            <seg n="a663822d">
              En sista sak jag vill ta upp rör tvångsäktenskap. Handlingsplanen
              ger i uppdrag till Ungdomsstyrelsen att kartlägga arrangerade
              äktenskap som sker mot en persons vilja. Jag tycker att detta
              är oerhört viktigt!
            </seg>
            <seg n="59d4540c">
              Precis som Eva Olofsson sade var hon och jag på en hearing om
              detta i Göteborg. Det var väldigt intressant att lyssna på de
              olika invandrarföreningarna som redovisade hur situationen var.
              Jag kommer särskilt ihåg en syriansk man som pekade på att gränsen
              mellan arrangerade äktenskap och tvångsäktenskap är väldigt flytande.
              Det är svårt att stå emot övertalningsförsök från släkten. Släktlojaliteten
              kan vara väldigt stark. Har ens föräldrar planerat ens äktenskap
              i flera år och rest fram och tillbaka till det forna hemlandet
              för att investera i att hitta en man åt en ska det oerhört mycket
              till innan en kvinna vågar säga nej.
            </seg>
            <seg n="ee0db6a8">
              Jag tycker att det är bra att det kom en utredning i går som
              vill kriminalisera föräldrar som arrangerar äktenskap för barn
              under 16 år. Från Folkpartiet vill jag framföra att det är viktigt
              att också skydda 17-åringar och 18-åringar. Jag tycker också att
              det är något för tidigt att stänga dörren, som utredaren vill,
              för att också införa en explicit lag mot tvångsäktenskap. En sådan
              lag kan många unga flickor behöva luta sig mot!
            </seg>
            <seg n="0015d240">
              Avslutningsvis, fru talman: Det här är en bred handlingsplan
              56 åtgärder, 800 miljoner kronor. Det är unik satsning på ett
              samlat grepp för att komma till rätta med våldet mot kvinnor.
              Kvinnor ska inte behöva utsättas för våld. De ska inte behöva
              jagas med hundkoppel av sina män.
            </seg>
            <seg n="de15bed3">
              Jag hoppas att våldet har minskat när vi gör uppföljningen 2010.
              Det finns en risk att statistiken pekar uppåt, och då hoppas jag
              att det inte beror på att våldet ökar utan på att fler kvinnor
              vågar anmäla.
            </seg>
            <seg n="0fd53fe2">
              Till alla som lyssnar på den här debatten myndigheter och framför
              allt de frivilligorganisationer som gör en ovärderlig insats vill
              jag säga att jag hoppas att denna handlingsplan används av er
              för att förbättra er egen verksamhet och framför allt för att
              sätta press på kommuner och andra myndigheter att öka sina insatser
              så att vi kommer till rätta med det här problemet.
            </seg>
            <seg n="fb5dd1f4">
              (Applåder)
            </seg>
          </u>
          <note n="2142a94b">
            Meddelande om inställd votering
          </note>
          <note n="d1b7ba0d">
            Anf. 116 TREDJE VICE TALMANNEN:
          </note>
          <u who="maria_larsson_808cf5" xml:id="i-5968206095e1024e-0" n="a7d184dc" prev="i-24c95175f4050bee-0">
            <seg n="1e576b9a">
              Innan jag lämnar ordet till nästa talare har jag ett meddelande.
              Eftersom det finns anledning att misstänka att debatten i dag
              kommer att dra ut på tiden och de ärenden som debatteras inte
              är brådskande att votera om har talmannen beslutat att ställa
              in dagens votering. De ledamöter som inte sitter här och tar del
              av detta meddelas på annat sätt.
            </seg>
          </u>
          <note type="speaker" n="1318e83c">
            Anf. 117 CHATRINE PÅLSSON AHLGREN (kd):
          </note>
          <u who="margareta_palsson_3b46dd" xml:id="i-4e7de2a1532234a6-0" n="201abdea">
            <seg n="fc8faff5">
              Fru talman! I likhet med mina värderade allianskolleger är jag
              väldigt glad över att vi debatterar denna mycket viktiga handlingsplan
              i dag här i Sveriges riksdag. Jag är övertygad om att väldigt
              många människor ute i vårt samhälle också är glada för detta,
              för det är en sådan viktig, svår och mångfasetterad fråga.
            </seg>
            <seg n="5e87166d">
              Men vi kan inte som politiker låta frågan vara och inte göra
              någonting bara för att den är svår. Vi måste se till att vi får
              dessa handlingsplaner på olika områden så att vi kan gå vidare.
              Därför är jag naturligtvis oerhört glad.
            </seg>
            <seg n="ad3f7eca">
              Samtidigt har jag förståelse för oppositionen. Det kan kanske
              vara lite pinsamt att sitta här när man har haft makten alldeles
              för många år i Sveriges riksdag och ändå inte förmått ta ett helhetsgrepp.
              Då är det klart att det är oppositionens roll att gnälla på oss.
              Men vi har också hört många instämmanden i regeringens åsikter,
              och det bådar gott.
            </seg>
            <seg n="ec746fc9">
              Jag tror att det är särskilt viktigt att man har lyft fram olika
              grupper, om vi kallar dem så, som inte själva kan eller vågar
              tala för sig. Vi ser aldrig en demonstration här ute på Mynttorget
              2 med misshandlade kvinnor som vill att vi ska komma ut och tala
              med dem. Vi ser inte heller äldre kvinnor som har blivit misshandlade
              demonstrera detta är personer som har det svårt.
            </seg>
            <seg n="5238ec8b">
              Det är också bra att vi har tagit upp homo- och bisexuella och
              transpersoner. Bland dem finns många människor som i dag mår dåligt
              och inte vågar anmäla att de är misshandlade. Vi måste ha klart
              för oss att våld i alla former är oacceptabelt! Det är en viktig
              inställning som vi måste vara överens om, och det tror jag också
              att vi är.
            </seg>
            <seg n="6bff5f49">
              I handlingsplanen lyfter man fram kvinnojourerna, och jag vill
              verkligen säga att vad denna regering är tydlig med är att vi
              behöver ideell verksamhet. Det är ingen konkurrent till det offentliga,
              utan det är en naturlig del av det offentliga. Ingen ska tro något
              annat. Ibland låter som om alliansregeringen inte skulle gilla
              det här, men vi älskar ideell verksamhet! Det är också därför
              Peter Örn har fått regeringens uppdrag att arbeta med dessa frågor
              och bjuda in ideella organisationer som enligt Peter Örn har varit
              oerhört glada över att regeringen vill lyssna på deras information
              och har känt att de äntligen har fått en legitimitet.
            </seg>
            <seg n="c9b4ed7e">
              Detta är väldigt viktigt att också vi inser. De ideella organisationerna
              är en stor del av samhället och en förutsättning för ett gott
              samhälle, skulle jag vilja påstå.
            </seg>
            <seg n="308041b3">
              Vi satsar 109 miljoner förra året, i år och nästa år, precis
              som Maria Larsson sade. Samtidigt är faktiskt kvinnoorganisationerna
              värda ett stort tack. De har jobbat så oerhört ute i hela landet,
              på många sätt i motvind, mot det offentliga som kanske många gånger
              inte riktigt har stöttat dem.
            </seg>
            <seg n="76bef31d">
              Vid Uppsala universitet fick man i februari 2007 i uppdrag att
              utarbeta ett nationellt program för hälso- och sjukvården avseende
              omhändertagande av offer för sexualbrott. Det är ett mycket viktigt
              uppdrag som regeringen har gett för att omhändertagandet av dessa
              människor ska bli så bra som möjligt. Och eftersom man både inom
              socialtjänsten och inom sjukvården har haft alldeles för dåliga
              evidensbaserade metoder måste vi verkligen visa att vi vill söka
              efter dem. Jag kan säga att jag under senare år har blivit skrämd
              av att dokumentationen hos socialtjänsten är så dålig vad gäller
              omhändertagande av barn. Man vet knappt hur många barn man har
              tvångsplacerat och det ena med det andra. Det är även därför man
              behöver göra detta arbete, men det hade ju varit väldigt skönt
              om det hade varit gjort.
            </seg>
            <seg n="ac05fca7">
              När det gäller personer med funktionsnedsättningar tyckte jag
              att debatten i början var lite konstig, men den har väl ordnat
              till sig på något sätt. De personer med funktionshinder som jag
              träffar uttrycker alltid till mig: Vi vill leva likadant som alla
              andra. Vi vill egentligen inte åka färdtjänst. Vi vill åka tåg
              eller buss, men det är ju inte anpassat efter oss. Jag som är
              rullstolsburen kan inte gå på bussen om det är långa trappor och
              så vidare.
            </seg>
            <seg n="a9476b91">
              Detta ger vid handen att vi nog inte i alldeles för hög grad
              ska peka ut dessa kvinnor som en grupp som ska ha alldeles särskilda
              insatser i alla lägen, utan vi ska se att alla insatser som görs
              för kvinnor över hela landet har naturligtvis även personer med
              funktionshinder nytta av.
            </seg>
            <seg n="b2ffd92f">
              Detta hindrar inte att vi inser att personalen behöver bättre
              kunskap om många funktionshinder självklart. Personalen behöver
              bättre kunskap om både handikappet och handikappet satt i relation
              till om den funktionshindrade skulle bli föremål för en våldshandling.
              Det är klart att det också är en väldigt utsatt situation, särskilt
              om du är rörelsehindrad, när du inte ens kan försöka springa utan
              du får vara kvar där du är. Men det är en lite annan sak än att
              man så att säga skulle sätta alla de här personerna i en grupp.
            </seg>
            <seg n="876772dd">
              Avslutningsvis, fru talman, tycker jag att det känns gott att
              också påminna om den strategi som alliansregeringen har för de
              män som slår. De har rätt att få vård. Alla är väl överens om
              att alkohol och andra droger ofta är en utlösande faktor, men
              det finns någonting som inte är okej om man gång på gång slår
              kvinnor. Då ska väl de personerna också bli föremål för åtgärder.
              Vi ska se till att det inte händer igen. Om man tar tag i det
              just när någon kanske har slagit bara en gång, sätter sig ned
              och pratar och ger vård, kanske det aldrig händer igen. Väldigt
              många undersökningar på andra områden visar att om du begår brott
              ett stort antal gånger är det större risk att du inte kan rehabilitera
              dig än om du vårdas vid första övergreppet.
            </seg>
            <seg n="118b9a82">
              Det är inte bara så att vi i allianspartierna i det här betänkandet
              vill peka ut, utan vi vill också visa på klara regler: Det är
              inte okej att slå kvinnor, inte att slå någon över huvud taget.
              Samtidigt vill vi ge vård, och vi vill se till att misshandeln
              upphör. Det är vi alla betjänta av.
            </seg>
            <seg n="bbe5bd20">
              Med det, fru talman, vill jag tacka alla kollegerna i det sammansatta
              justitie- och socialutskottet för ett gott arbete. Jag ser också
              fram emot 2010 när det här ska utvärderas, för jag tror att det
              blir bra. Jag yrkar bifall till förslagen i betänkandet och avslag
              på reservationerna.
            </seg>
          </u>
          <note type="speaker" n="ed3ac8ac">
            Anf. 118 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-9" n="8c08889a">
            <seg n="8e3e46d5">
              Fru talman! Chatrine Pålsson Ahlgren beskrev våra olika roller
              när vi är i opposition och när vi är i majoritet. Det stämmer
              ju till punkt och pricka. Så är det naturligtvis.
            </seg>
            <seg n="f952e481">
              Men att vi på den här sidan skulle tycka att det är pinsamt att
              det krävs åtgärder, att det behövs en handlingsplan, att vi behöver
              flytta fram positionerna, förbättra metoderna, se till att utbildning
              ges till dem som arbetar med de här svåra frågorna är en helt
              felaktig beskrivning. Tvärtom har vi hela tiden sagt att det här
              är en pågående process, precis som lagstiftningen är en pågående
              process. Vi blir aldrig färdiga.
            </seg>
            <seg n="f1641bf1">
              Jag får väl påminna Chatrine Pålsson Ahlgren om att kvinnofridspropositionen
              i år firar tio år. Däri gavs en rad uppdrag till myndigheterna
              rätt mycket lika det som står i handlingsplanen i dag. Där fanns
              också, till skillnad mot den här planen, en rad lagändringar.
              Vi har i dag en lagstiftning i brottsbalken som heter grov kvinnofridskränkning
              som har sin grund i den kunskap som vi har i dag om hur mäns våld
              mot kvinnor ser ut.
            </seg>
            <seg n="648a7eab">
              Där infördes också förändringar i jämställdhetslagstiftningen,
              och vi förbjöd köp av sexuella tjänster, som inte hela kammaren
              stod bakom, förvisso, men vi på min sida gjorde det. Det är kanske
              bra att få påminna om att det har hänt en hel del. Under de här
              tio åren har det inte på något sätt varit så att någon har lutat
              sig tillbaka och suttit och rullat tummarna. Här har gjorts ett
              oerhört engagerat arbete både från samhällsföreträdare och från
              frivilligorganisationerna.
            </seg>
          </u>
          <note type="speaker" n="c0c1ad7b">
            Anf. 119 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-4e7de2a1532234a6-1" n="201abdea">
            <seg n="3a13e718">
              Fru talman! Det jag sade att jag tyckte var pinsamt var att jag
              tycker att ni kunde ha gjort mer, tagit helhetsgreppet. Jag känner
              till kvinnofridspropositionen för tio år sedan. Jag var här då
              också. Men jag tycker ändå att det helhetsgrepp som vi har tagit
              nu inte har gjorts förut. Det är inte bara vi som säger det. Det
              har vi fått kredit för. Det var bara så jag menade.
            </seg>
            <seg n="00912f18">
              Samtidigt vet vi ju vad som är oppositionens roll. Det är ju
              er roll att kritisera oss. Förut var det vår roll att kritisera
              er. Det tror jag att vi alla känner till.
            </seg>
            <seg n="ae6fe420">
              Lagändringarna är ju, som också Maria Larsson talade om, redan
              gjorda, exempelvis att alla barn och kvinnor ska ha ett skydd
              i socialtjänsten om de blivit utsatta. Vi ville inte vänta med
              den delen. Vi tog den först. Den kan väl inte vara mindre viktig
              för det.
            </seg>
            <seg n="2bdc1a05">
              Sedan finns det en del i det här som det inte går att göra till
              lag. Det vet Elisebeht Markström mycket väl. När man tar ett helhetsgrepp
              är det ju en del saker som är riktlinjer. Det är uppdrag. Det
              är att lyfta fram frågan, att föra ut den, inte minst till våra
              kommuner. Mycket av arbetet är det kommunala ansvaret och ingår
              i det kommunala självstyret som vi får försöka att samarbeta om.
            </seg>
          </u>
          <note type="speaker" n="9c2cf8b2">
            Anf. 120 ELISEBEHT MARKSTRÖM (s) replik:
          </note>
          <u who="elisebeht_markstrom_9b2ef8" xml:id="i-7a658899baeb613d-10" n="8c08889a">
            <seg n="a51aaef7">
              Fru talman! Chatrine Pålsson Ahlgren uppehöll sig också en del
              vid den fråga som var uppe initialt, alltså den som rör kvinnor
              med funktionsnedsättning, och att vi nu skulle ha släppt den frågan
              därför att vi nu förstår precis vad ni menar. Nej, vi gör ju inte
              det. Vi förstår inte varför fokus plötsligt förändras.
            </seg>
            <seg n="52d20fbf">
              Handlingsplanen handlar om mäns våld mot kvinnor, hedersrelaterat
              våld och förtryck samt våld i samkönade relationer. När man sedan
              slår upp de åtgärder som rör just den här gruppen, hur skriver
              regeringen då? Man skriver så här: stöd och service till personer
              med funktionshinder. När det gäller handikapporganisationerna
              som ska få några miljoner kronor för att arbeta förebyggande,
              vad skriver regeringen då? Då talar man om att här ska det handla
              om att på ett mer systematiskt sätt uppmärksamma och förebygga
              våld mot kvinnor och män med funktionshinder.
            </seg>
            <seg n="cd72911f">
              Detta har ju handikapporganisationerna försökt att göra er uppmärksamma
              på, både innan handlingsplanen trycktes och därefter. Men det
              har inte föranlett er att ändra er på något sätt. Där man frågar
              efter fokus håller ni fast vid att ni vill ha det här perspektivet
              just när det gäller kvinnor med funktionsnedsättning. Säg inte
              att vi är överens på den här punkten, för det är vi inte. Vi förstår
              faktiskt inte varför regeringen och allianspartierna måste särbehandla
              kvinnor med funktionsnedsättning på just det här sättet. Vi begriper
              det inte.
            </seg>
          </u>
          <note type="speaker" n="7141c5da">
            Anf. 121 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-4e7de2a1532234a6-2" n="201abdea">
            <seg n="eac9b190">
              Fru talman! Nu ska jag tala om för Elisebeht Markström att där
              har vi i majoriteten ändrat regeringens text. Vi har lyssnat både
              på er och på handikapporganisationerna. Det ska sägas.
            </seg>
            <seg n="c68bcdef">
              På s. 42 i betänkandet och det är faktiskt det vi ska besluta
              om står följande. Jag har tid att läsa det:
            </seg>
            <seg n="b4c71816">
              Utskottet bedömer att ett riktat statsbidrag till vissa organisationer
              ökar möjligheterna att uppmärksamma problematiken kring våld mot
              funktionshindrade kvinnor. Det kan bl.a. handla om att på ett
              mer systematiskt sätt uppmärksamma och förebygga våld särskilt
              mot kvinnor med funktionshinder samt ge stöd till dem.
            </seg>
            <seg n="415dc251">
              Där är Elisebeht Markströms önskan uppfylld. Då kan vi väl vara
              glada för det.
            </seg>
          </u>
          <note type="speaker" n="2293a060">
            Anf. 122 CHRISTER ENGELHARDT (s):
          </note>
          <u who="christer_engelhardt_7339c0" xml:id="i-dfe5c2b22a899a6a-0" n="7b674383">
            <seg n="d2424d81">
              Fru talman! Efter en klart kvinnodominerad debatt, där nio kvinnor
              och en man har deltagit före mig, får jag äran att komma in som
              man nummer två i debatten.
            </seg>
            <seg n="25593d5f">
              Vi debatterar här i dag många angelägna åtgärder för att bekämpa
              mäns våld mot kvinnor, hedersrelaterat våld och våld i samkönade
              relationer. Jag ska i mitt anförande koncentrera mig på ett par
              områden som jag som man och socialdemokrat anser bör ägnas en
              del uppmärksamhet. Det första är behovet av kriscentrum för män.
            </seg>
            <seg n="af56b747">
              Det finns många frivilliga krafter som arbetar för att öka tryggheten
              för kvinnor som utsätts för våld. Kvinnojourerna gör ett ovärderligt
              arbete för att ge stöd till kvinnor i kris. Genom sin lokala förankring
              kan de lätt nå ut till kvinnor på plats. Det är en självklarhet
              att de också i fortsättningen ska ha ett rejält stöd av samhället.
            </seg>
            <seg n="87447dd6">
              Men för att arbetet med att bekämpa mäns våld mot kvinnor ska
              bli framgångsrikt och bestående är det nödvändigt att också engagera
              de män som misshandlar. I sammanhanget vill jag lyfta upp mansjourernas
              mycket viktiga verksamhet i detta arbete.
            </seg>
            <seg n="c04a6c7c">
              Det är viktigt att arbeta förebyggande. Män som känner att de
              av någon anledning håller på att tappa kontrollen över sitt beteende
              ska kunna vända sig någonstans för att samtala om sig och sin
              situation för att bland annat förebygga sin våldsanvändning.
            </seg>
            <seg n="973c0192">
              Som socialdemokrat anser jag att det behövs mötesplatser för
              män i hela landet som vill söka sig bort från ett destruktivt
              och aggressivt beteende. Det finns organisationer som arbetar
              med detta, till exempel Män för jämställdhet och olika kriscentrum
              och professionella centrum för män. Regeringen bör därför ta initiativ
              till en utökad programverksamhet för våldsamma män även utanför
              kriminalvården.
            </seg>
            <seg n="bdd7ccee">
              En annan viktig punkt är att öka samverkan mellan kommunerna
              och kriminalvården. Kriminalvården har i dag behandlingsprogram
              för bland andra män som dömts för sexualbrott och för våld i nära
              relationer. Problemet är att den som efter avtjänat straff vill
              fortsätta en inte avslutad behandling inte får göra det. Det beror
              på att Kriminalvårdens uppdrag inte omfattar tiden efter att påföljden
              är verkställd. Gruppen icke dömda män har heller inte möjlighet
              att på frivillig grund delta i Kriminalvårdens behandlingsprogram.
            </seg>
            <seg n="42f23be0">
              Det är uppenbart att här behövs det en bättre samverkan. Regeringen
              bör ge i uppdrag till Kriminalvården och de kommuner som så önskar
              att samverka kring programverksamhet för icke dömda män och för
              män som verkställt sin påföljd men inte avslutat behandlingen.
              Ett fyrkantigt regelverk får inte hindra en nödvändig utveckling.
            </seg>
            <seg n="97a44952">
              Fru talman! En annan punkt gäller länsövergripande behovs- och
              åtgärdsanalyser. I utredningen från 2006 med titeln Att ta ansvar
              för sina insatser Socialtjänstens stöd till våldsutsatta kvinnor
              framhålls vikten av en kommunövergripande samordning i arbetet
              för våldsutsatta kvinnor och deras barn. Det är bland annat viktigt
              för att få ett effektivt resursutnyttjande.
            </seg>
            <seg n="78a02283">
              Regeringen föreslår att länsstyrelserna ges i uppdrag att ta
              initiativ till att stödja samordningen i länet. Det är bra, men
              länsstyrelsens uppdrag bör utvidgas till att också omfatta ett
              ansvar för länsövergripande behovs- och åtgärdsanalyser. Analyserna
              kan användas i arbetet med att stödja utvecklingen för lokal samverkan
              för kvinnofrid i kommuner. Detta bör finnas med i handlingsplanen.
            </seg>
            <seg n="0d7d910d">
              Som socialdemokrat är jag bekymrad över att bara hälften av landstingen
              har en formellt antagen policy eller handlingsplan om våld mot
              kvinnor. Även många kommuner saknar formellt antagna handlingsplaner
              eller har inte uppdaterade planer.
            </seg>
            <seg n="2b61420d">
              Kommuner och landsting måste öka medvetenheten hos kommuninvånarna
              om mäns våld mot kvinnor, hedersrelaterat våld och förtryck samt
              våld i samkönade relationer. Det är ett samhällsproblem med rötter
              i rådande könsmaktsordning. Det behövs informationsmaterial och
              stödinsatser. Metoder för att nå ut till särskilt utsatta kvinnor
              och grupper måste utvecklas.
            </seg>
            <seg n="931f1de3">
              Regeringen bör ta initiativ till överläggningar med kommuner
              och landsting för att få en förbättring till stånd när det gäller
              handlingsplaner inom området.
            </seg>
            <seg n="c85b5e7c">
              Fru talman! Sverige är, som det sägs i regeringens skrivelse,
              på många sätt ett föregångsland när det gäller jämställdhet. En
              central del är att bekämpa mäns våld mot kvinnor. Det råder stor
              enighet om att vi måste göra mer för att bekämpa mäns våld mot
              kvinnor.
            </seg>
            <seg n="0adc9fb3">
              Det är bra att regeringens skrivelse med förslag till åtgärder
              har kommit. Men politiken bör kunna vara ännu bättre, mer offensiv
              och ännu mer tydlig. Jag har här gett några exempel på områden
              där jag tycker att politiken bör skärpas och förtydligas.
            </seg>
            <seg n="6e657f11">
              Med detta, fru talman, vill jag yrka bifall till reservationerna
              43 och 45.
            </seg>
          </u>
          <note n="35138889">
            I detta anförande instämde Elisebeht Markström (s).
          </note>
          <note type="speaker" n="6d986c25">
            Anf. 123 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-3" n="6830a7ec">
            <seg n="8816ec5e">
              Fru talman! Christer Engelhardt tar upp kraven på ökade insatser
              ute på myndigheterna. Jag förstår att han gör det, därför att
              den utvärdering av kvinnofridsarbetet som gjordes 2004 visade
              ju att det fanns mycket övrigt att önska. Då hade till exempel
              inte en enda myndighet på central nivå tagit fram handlingsplaner
              eller motsvarande policydokument. Man kan också konstatera att
              det finns brister ute hos länsstyrelserna.
            </seg>
            <seg n="f40b2ef2">
              Vad det säger är hur svårt det här är. Det är just därför som
              regeringen har tagit initiativ till handlingsplanen, så att man
              får det hela samlat och verkligen kan sätta fokus på det. Även
              om ni ville väl saknades fokus i väldigt stor utsträckning. Därför
              är det bra att du poängterar de här bitarna nu.
            </seg>
          </u>
          <note type="speaker" n="df842211">
            Anf. 124 CHRISTER ENGELHARDT (s) replik:
          </note>
          <u who="christer_engelhardt_7339c0" xml:id="i-dfe5c2b22a899a6a-1" n="7b674383">
            <seg n="c05b3359">
              Fru talman! Jag har ingen annan uppfattning än Inge Garstedt
              i hennes inlägg.
            </seg>
            <seg n="4657b3ae">
              Jag pekade på de brister som har funnits ute bland myndigheter.
              Vi tycker att det är oerhört viktigt att man trycker på väldigt
              hårt i den här frågan. Där har vi alla ett uppdrag. Många av oss
              är ju inte bara riksdagspolitiker utan också kommunpolitiker och
              verksamma i vårt uppdrag jag ska inte säga i styrelser, för numera
              handlar allting om insynsråd inom olika myndigheter och instanser
              för statens räkning. Vi har alla ett ansvar att nu förverkliga
              handlingsplanen som vi har att besluta om, uppenbarligen inte
              i dag utan först efter den plenifria veckan. Men det hindrar inte
              att vi för den skull tar med oss de viktiga bitarna i handlingsplanen
              och ser till att myndigheter, län och kommuner tar till sig och
              jobbar starkt för att verkställa dem.
            </seg>
          </u>
          <note type="speaker" n="1af8b93b">
            Anf. 125 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-4" n="6830a7ec">
            <seg n="79bb4e40">
              Fru talman! Vi verkar vara tämligen överens om vikten av handlingsplanen.
            </seg>
          </u>
          <note type="speaker" n="72340880">
            Anf. 126 LENA OLSSON (v):
          </note>
          <u who="lena_olsson_bb92b4" xml:id="i-9176f0cf0a8902db-0" n="40c55bfa">
            <seg n="1df8695d">
              Fru talman! Jag vill börja med att säga att det är glädjande
              att handlingsplanen har kommit. Det finns mycket som är bra i
              den.
            </seg>
            <seg n="785c1903">
              Det som man kan reagera över är det som Kenneth Johansson från
              det så kallade masriket tog upp. Han tycker att oppositionen inte
              har någon fantasi att opponera, att vi är idéfattiga. Det tycker
              inte jag. Vi har 56 reservationer och ungefär lika många förslag
              till åtgärder. Och det kanske är bra att det inte är mer elände
              än det som beskrivs, tycker jag.
            </seg>
            <seg n="c6df1d52">
              När jag läser handlingsplanen reagerar jag på att man fokuserar
              på det som redan skett, alltså på själva handlingen. Jag skulle
              ha velat se större fokus på det förebyggande arbetet. Man pratar
              mycket om när brottet redan har skett.
            </seg>
            <seg n="4066cfbc">
              Men hade man haft könsmaktsordningen i botten tror jag att man
              hade fått med det förebyggande arbetet på ett helt annat sätt
              när det gäller utbildning i alla personalkategorier och när det
              gäller barnen och vidare uppfostran. Jag tror säkert att ni vet
              vad jag menar. Hade man haft med denna struktur hade planen kunnat
              bli ännu bättre, och det kan väl ingen i kammaren ha något emot.
            </seg>
            <seg n="1c4206ae">
              Genom att synliggöra kan man förbättra statistiken. I dag går
              det inte att se i polisens eller Brås statistik om en kvinna blivit
              misshandlad av en närstående man eller någon annan person förutom
              i de fall som handlar om kvinnofridskränkning där det alltid är
              en närstående man som begått brottet.
            </seg>
            <seg n="87763047">
              Misshandelsbrotten kodas bland annat så här: Misshandel inomhus
              mot kvinna 15 år eller äldre, bekant med offret. Misshandel utomhus
              mot kvinna 15 år eller äldre, bekant med offret.
            </seg>
            <seg n="28e21622">
              Det säger inget om könet på den misstänkte eller om relationen
              mellan offer och förövare än att de är bekanta. Det kan alltså
              vara en syster, kompis, mamma eller granne som har misshandlat
              kvinnan.
            </seg>
            <seg n="48d2529f">
              Vi menar att man kan förbättra statistiken. Det tror jag inte
              heller att någon har något emot eftersom vi ska ta upp det som
              vi tycker fattas.
            </seg>
            <seg n="036f34f6">
              Besöksförbud har utretts sedan sommaren 2006. Vi anser att man
              i samband med besöksförbud också ska ha möjlighet att säkerställa
              kvinnans säkerhet med fotboja. När vi var i majoritet fick vi
              mycket skäll för att vi utredde och att det inte gick tillräckligt
              fort. Här kan jag påpeka att det inte gick så fort för er heller.
            </seg>
            <seg n="59eb16b3">
              Vad gäller nyheter fokuseras det relativt mycket på utbildning
              inom polisväsendet. Åklagarväsendet har gjort stora satsningar
              när det gäller utbildning på detta område. Det finns mycket mer
              man skulle kunna göra. Det gäller också när det handlar om bemötande
              till exempel. När man bemöter en våldsutsatt kvinna eller ett
              barn är det noga hur man bemöter kvinnan eller barnet som polis
              eller åklagare. Det kan ha betydelse. Jag kan få reda på mycket
              mer med ett bra bemötande.
            </seg>
            <seg n="bd399e2d">
              Det finns en kategori i rättsväsendet som vi inte har några krav
              på alls egentligen. Det är vår domarkår. Vi har sett rader av
              fall när det gäller sexualbrott och våldtäktsfall där man frågar
              kvinnan vilken klädsel hon hade och hur full hon var etcetera.
              Det tror jag aldrig att man skulle fråga en man om. Vi vill ha
              en utbildning där könsmaktsordningen ligger i botten. Vi tycker
              också att det är ganska häpnadsväckande att domarkåren inte har
              obligatoriska vidareutbildningar, utan det är bara att välja och
              vraka efter intresse vad man vill och inte vill gå på. När det
              gäller dessa frågor behövs det faktiskt ett obligatorium, för
              man kan döma objektivt om man har bra kunskaper. Det är en nyhet.
            </seg>
            <seg n="d8ba85e5">
              Vad gäller generalangreppet från Chatrine Pålsson tycker jag
              att det är häpnadsväckande att säga att inget har gjorts förut.
              Det har gjorts många saker under många år. Jag tycker att man
              kan lägga av med sådant, för vi vill nog mycket i både majoriteten
              och oppositionen när det gäller detta. Men en stor miss är att
              man inte har haft könsmaktsordningen med sig hela vägen. Hade
              man haft det hade propositionen varit mycket bättre.
            </seg>
          </u>
          <note n="35138889">
            I detta anförande instämde Elisebeht Markström (s).
          </note>
          <note type="speaker" n="f80a6780">
            Anf. 127 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-4e7de2a1532234a6-3" n="201abdea">
            <seg n="121a9e7d">
              Fru talman! Jag har inte vid något tillfälle sagt att inget gjorts.
              Men helhetsgreppet har man inte tagit i regeringen, och det tyckte
              jag var en miss. Alla har gjort något.
            </seg>
            <seg n="1f367f60">
              Anledningen till att jag begärde ordet var att Lena Olsson sade:
              Det är så dags att ge folk behandling och utbildning när övergreppet
              har skett. Man måste göra det förebyggande.
            </seg>
            <seg n="ed12c95d">
              Hur har Lena Olsson tänkt sig det? Ska alla män vid en viss ålder
              gå en utbildning? Vad vi i alliansen säger är att vi vill ha värderingar
              i skolan hela vägen, från förskolan och uppåt. Det ska vara tydliga
              värderingar. Det är en viktig förebyggande insats. Men vad är
              det mer Lena Olsson tänker på för att förebygga att män slår kvinnor?
            </seg>
            <seg n="4848638c">
              När det gäller fotboja pågår en utredning. Vi får vänta och se
              vad den säger.
            </seg>
          </u>
          <note type="speaker" n="d4003ebf">
            Anf. 128 LENA OLSSON (v) replik:
          </note>
          <u who="lena_olsson_bb92b4" xml:id="i-9176f0cf0a8902db-1" n="40c55bfa">
            <seg n="d4843920">
              Fru talman! Jag kan bara beklaga, men du sade faktiskt så, Chatrine
              Pålsson. Jag hörde det ganska väl. Du tyckte att det var synd
              att ingenting hade gjorts. Jag uppfattade det så.
            </seg>
            <seg n="3d9ddd59">
              Nog om det. Alla män ska gå utbildning. Det får de gärna göra.
              Detta är något som vi alla behöver. Jag kan inte förstå att det
              bara är män som behöver utbildningen.
            </seg>
            <seg n="4314b0cc">
              Det är tänket, Chatrine Pålsson! Det är strukturen i hur vi tänker.
              Könsmaktsordningen ser vi tydligt dagligen. Kvinnor står lägre
              än män. Vi ser det i politiken, i näringslivet, överallt. Vi måste
              börja tänka. Det kommer att smitta av sig på kommande generationer.
            </seg>
            <seg n="31608aab">
              Det är viktigt att se frågan. Det är fråga om en könsmaktsordning.
              Så enkelt är det.
            </seg>
            <seg n="6940e988">
              När det gäller fotbojan: Nu ser ni hur det är att hålla på att
              utreda. Det tar tid. Det är bra att ni har lärt er, att ni fick
              ta det ansvaret.
            </seg>
            <seg n="5d4b97df">
              I denna replik instämde Maryam Yazdanfar (s).
            </seg>
          </u>
          <note type="speaker" n="31dd4fa0">
            Anf. 129 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-4e7de2a1532234a6-4" n="201abdea">
            <seg n="e166838b">
              Fru talman! Oavsett hur det uppfattades menade jag att man inte
              har tagit helhetsgreppet. Jag ber om ursäkt för om jag sade fel.
            </seg>
            <seg n="ee9c61f0">
              Hela planen utgår från FN:s principer. Så långt jag förstår har
              man där skrivit att man vet att det är ojämlikhet att män står
              över kvinnor.
            </seg>
            <seg n="8f8ef941">
              Det finns ingen i regeringen det vågar jag stå för som inte ser
              hur det är i samhället i dag. Det är väl inte utan vidare som
              regeringen också skriver mäns våld mot kvinnor. Det är ju en tydlig
              signal om att man har insikt om detta. Det sker också en annan
              form av våld, men detta är specifikt.
            </seg>
            <seg n="3a9df95a">
              Det känns som att Lena Olsson och jag kan vara överens om att
              det är bra.
            </seg>
          </u>
          <note type="speaker" n="c58892a4">
            Anf. 130 LENA OLSSON (v) replik:
          </note>
          <u who="lena_olsson_bb92b4" xml:id="i-9176f0cf0a8902db-2" n="40c55bfa">
            <seg n="0fe0ce5b">
              Fru talman! Det är ju bra att Chatrine Pålsson tycker att det
              här är bra.
            </seg>
            <seg n="81a336f9">
              Den utgår från FN:s principer. Själva handlingen finns naturligtvis
              också med, men FN har också med frågan om könsmaktsordning. Där
              ingår tänket och strukturen innan den här handlingen över huvud
              taget uppstår. Det ska finnas kunskap. Det ska sitta i ryggraden.
              Då tror jag att vi förmildrar omständigheterna när det gäller
              könsmaktsordningen.
            </seg>
            <seg n="4b0b4956">
              Du säger själv att man ser det här. Då kunde man uttrycka det
              bättre i planen med förebyggande åtgärder. Det kan handla om många
              saker. Det kan vara klyftorna i samhället. Det kan bero på att
              det är män som har makten. Man måste gå in och bryta det till
              och med i sitt eget huvud många gånger.
            </seg>
            <seg n="3b10c5e2">
              Ni har fastnat i att man gör något när olyckan redan har skett.
              Jag tror att det hade varit jättebra om man hade haft med den
              förebyggande biten. Då har man med hela tänket. Det är det som
              fattas.
            </seg>
          </u>
          <note type="speaker" n="e2fc0607">
            Anf. 131 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-6" n="a50c6f93">
            <seg n="b41358d7">
              Fru talman! Jag tycker att det var en trevlig inledning från
              Lena Olsson glädjande, mycket bra.
            </seg>
            <seg n="72d388ac">
              Jag vidhåller, när jag läser reservationerna en gång till, att
              det inte är särskilt mycket innehåll i dem. Däremot är de många
              till antalet, men det är inte alltid antalet som är det mest intressanta.
              Med lite vilja hade det gått ganska bra att skriva ihop sig, och
              ni skulle kunna vara nöjda med utskottets ställningstaganden.
              Det är min uppfattning, men tydligen inte Lena Olssons.
            </seg>
            <seg n="3c8e07c5">
              Vad är det då som är så nytt och fräscht och spännande i reservationerna?
              Lena Olsson tar exemplet att förbättra statistiken. Hej och hå!
              Om man läser utskottets ställningstagande ser man att det är utvecklat
              beskrivet att det är ett arbete som pågår.
            </seg>
            <seg n="cf7923a6">
              Det andra exemplet är att det inte finns något förebyggande med
              i det här arbetet. Jag vill påstå att hela handlingsplanen syftar
              till att förebygga våld. Det finns många exempel på det. Det är
              till exempel polisens arbete som behöver intensifieras. Det kommer
              också att göras med omfattande utbildning och informationsspridning.
              Dessutom har vi just fått förslag om en ny polisutbildning som
              ökar möjligheten att jobba med den här typen av frågor. Jag tycker
              att det är alldeles utmärkt.
            </seg>
            <seg n="dcd66436">
              Äntligen kommer det, Lena Olsson. Vi får också en utökning av
              antalet poliser. Det tycker jag är alldeles utmärkt.
            </seg>
            <seg n="7125a824">
              Jag hörde två exempel. De två exemplen är definitivt att slå
              in öppna dörrar. Om det nu finns så mycket spännande så kom igen,
              Lena Olsson, med några exempel på något nytt och spännande som
              vi kan lyfta in i arbetet. Jag vill verkligen det. Jag vädjar.
              Kom fram med de förslagen. Hittills har jag inte hört några.
            </seg>
          </u>
          <note type="speaker" n="dfe0ec05">
            Anf. 132 LENA OLSSON (v) replik:
          </note>
          <u who="lena_olsson_bb92b4" xml:id="i-9176f0cf0a8902db-3" n="40c55bfa">
            <seg n="217beaec">
              Fru talman! Jag vet inte vad Kenneth hade i öronen under mitt
              anförande. Jag tog konkret upp frågan om domarna. Jag läste också
              upp statistiken och hur Brå skulle kunna dela upp den så att man
              ser det mer specifikt.
            </seg>
            <seg n="be257388">
              Jag kanske var otydlig. Jag sade att en hel del var bra. Det
              är en del förebyggande arbete när det gäller olika personalkategorier.
              Men man skulle kunna göra mer. Det gäller att få in det här tänket
              från första början och se de strukturer och den könsmaktsordning
              som vi har i samhället. Då tror jag att det här hade blivit ännu
              bättre.
            </seg>
            <seg n="c1cd04c0">
              När det gäller polisens arbete och åklagarna är det något som
              har pågått i många år. Det påbörjades under den förra majoriteten,
              men fortsätter nu. Man skulle kunna begära att det såg lite annorlunda
              ut.
            </seg>
            <seg n="b8b9c5e9">
              Jag är jätteglad över att det har kommit en utredning som säger
              att polisen ska ha en akademisk utbildning. Det är precis vad
              Vänsterpartiet tycker. Vi har vartenda krav med där. Det är fortfarande
              ett utredningsförslag. Det återstår att se vilken makt du har
              att genomföra det, du som ingår i regeringen.
            </seg>
          </u>
          <note n="1537f0fe">
            I detta anförande instämde Lars U Granberg (s).
          </note>
          <note type="speaker" n="fc09585d">
            Anf. 133 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-8ec56c9d83228794-7" n="a50c6f93">
            <seg n="231b3260">
              Fru talman! Nej, jag ingår inte i regeringen, men jag backar
              upp en klok regering som lägger fram förslag om en förstärkt polisutbildning.
              Det är utmärkt om vi kan få Vänsterpartiets stöd i genomförandet
              av den. Det är jättebra om vi är överens om det.
            </seg>
            <seg n="7d3d2e81">
              Jag har ingen annan uppfattning än att det är FN:s deklaration
              som vi ska bygga på och att mycket av problemen beror på ojämlika
              maktrelationer. Jag har inga problem att ställa upp på det. Jag
              köper det.
            </seg>
            <seg n="a31e3488">
              Däremot tycker jag att det är mycket viktigt att inte stanna
              där utan att vi går från ord till handling, precis som handlingsplanen
              gör, och vidtar åtgärder. Mycket är verkligen förebyggande insatser
              som att ingripa tidigt, förbättra och erbjuda utbildning för personal
              inom fritidsverksamhet, socialtjänst och skola det är väl ett
              typexempel och att se till att jobba med stadsmiljöer. Någon raljerade
              tidigare i debatten över det. Det gör inte jag. Jag tycker att
              det är viktigt att man också i samhällsplanering och stadsmiljöplanering
              kan få fram trygga miljöer så att man törs gå på gator och torg
              och i parker.
            </seg>
            <seg n="67e8c3cd">
              Det finns ett uppdrag till NCK att utveckla en anamnes för personal
              inom hälso- och sjukvården så att man kan upptäcka våldsutsatta
              tidigare även kallat screening.
            </seg>
            <seg n="b245ea22">
              På punkt efter punkt har handlingsplanen ett förebyggande tänk,
              tycker jag. Det är nödvändigt att ingripa tidigt och se till att
              problemet inte uppstår.
            </seg>
            <seg n="6c72653a">
              Jag letar i reservationerna, men jag ser inte några förslag från
              Lena Olsson.
            </seg>
          </u>
          <note type="speaker" n="37bb25ac">
            Anf. 134 LENA OLSSON (v) replik:
          </note>
          <u who="lena_olsson_bb92b4" xml:id="i-9176f0cf0a8902db-4" n="40c55bfa">
            <seg n="3d288411">
              Fru talman! Då kanske Kenneth ska byta glas i sina glasögon.
            </seg>
            <seg n="dcd00a6a">
              I mitt anförande frågade jag faktiskt om domarutbildningarna.
              Det kommenterar du inte fastän jag har tagit upp det två gånger.
              Det är väldigt viktigt hur de hanterar detta, hur de bemöter och
              vilken kunskap en domare har. Det tycker jag är jätteviktigt,
              speciellt när det gäller de här målen.
            </seg>
            <seg n="4851c838">
              Man ska inte fråga hur de var klädda och kommentera det.
            </seg>
            <seg n="06fbf8da">
              Det är glädjande att du håller med mig om att könsmaktsordningen
              är ett problem. Så ser verkligheten ut.
            </seg>
            <seg n="9d399b3f">
              Upplysningsvis är det Vänsterpartiet och Socialdemokraterna som
              stenhårt har drivit frågan om polisutbildningen. Det återstår
              att se om du får Moderaterna med dig på vagnen. Där kan ni få
              problem om man läser vad ministern har sagt.
            </seg>
          </u>
          <note type="speaker" n="007e8a2b">
            Anf. 135 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-5" n="6830a7ec">
            <seg n="988e3984">
              Fru talman! Lena Olsson tar upp domarutbildningen. Regeringen
              har ju gett Brottsoffermyndigheten i uppdrag att i samråd med
              berörda myndigheter utforma utbildningsprogram för att förbättra
              bemötandet av sexualbrottsoffer. Den utbildningen ska rikta sig
              till polismyndighet, åklagare och domstolar.
            </seg>
            <seg n="21cf5ae4">
              I den obligatoriska domarutbildningen för blivande domare innan
              de får sina förordnanden ingår detta i dag.
            </seg>
            <seg n="19c86134">
              Sedan har vi ett rättssystem i Sverige som innebär att domarnas
              utbildningsåtaganden, när domarna väl har fått sin domarfullmakt,
              är frivilliga.
            </seg>
            <seg n="2e0a61a2">
              Jag tror att det är viktigt på något sätt att man värnar om domarnas
              självständighet eftersom vi inte kan ha ett system där domare
              ska rätta sig efter varje politisk trend.
            </seg>
            <seg n="8da9739a">
              Sedan håller jag med Lena Olsson om att det är oerhört viktigt
              att domarna har en god utbildning i dessa frågor, och vi vill
              utveckla det ännu mer. Men visst finns det ett patriarkaliskt
              tänk i dag som varken Lena Olsson eller jag tycker om.
            </seg>
          </u>
          <note type="speaker" n="d88cfb5e">
            Anf. 136 LENA OLSSON (v) replik:
          </note>
          <u who="lena_olsson_bb92b4" xml:id="i-9176f0cf0a8902db-5" n="40c55bfa">
            <seg n="cba8f8c8">
              Fru talman! Om någon läser bara reservationerna, kan jag tala
              om att detta står i ett särskilt yttrande som vi har tillsammans
              med Miljöpartiet.
            </seg>
            <seg n="783a49b4">
              Jag tycker, precis som Inge Garstedt säger här, att det är viktigt
              med domarnas självständighet. Dessa krav kan vi ställa på polis
              och åklagare. Och i den nya utbildningen kommer detta in. Det
              finns ju med nu, men det skulle kanske vara bättre, om jag säger
              så.
            </seg>
            <seg n="6d03e56f">
              Domarkåren är ganska gammal i dag. Vi vet att många domare ska
              gå i pension snart. De rår ju inte för sin ålder. Men man kan
              fråga sig vilka värderingar som de har växt upp med och hur de
              har uppfostrats. Jag tycker därför att man skulle kunna ställa
              krav på dem att genomgå en obligatorisk vidareutbildning, så att
              de inte får välja och vraka och säga ja eller nej. Jag tycker
              inte alls att det har med deras självständighet att göra. Ju mer
              de förkovrar sig, desto mer självständiga blir de. Det tycker
              i alla fall vi från Vänsterpartiet.
            </seg>
          </u>
          <note type="speaker" n="e424cff7">
            Anf. 137 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-6" n="6830a7ec">
            <seg n="abc73df5">
              Fru talman! Jag kan hålla med Lena Olsson om att det är viktigt
              att domarna förkovrar sig och att de skaffar sig utbildning. Men
              problemet är att när domarna har fått sin fullmakt kan vi inte
              kräva att de ska genomgå viss utbildning. Det har den här riksdagen
              slagit fast. Vi har diskuterat frågan om domarutbildning förut.
              Om vi vill ändra på det, då får vi ändra det grundläggande förhållandet
              mellan dömande och lagstiftande makt. Det kan vi i alla fall inte
              göra i handlingsplanen.
            </seg>
            <seg n="088938ca">
              Sedan är jag lite förvånad över att Lena Olsson och hennes kolleger
              på något sätt har hängt upp nästan hela denna handlingsplan på
              könsmaktsordningen. Jag förstår inte det resonemanget. Hade jag
              varit Lena Olsson hade jag möjligen tagit upp andra delar. Men
              hela detta resonemang om könsmaktsordningen är ungefär som diskussionen
              om feminism och vilka tolkningar som man gör kring feminism.
            </seg>
          </u>
          <note type="speaker" n="aeaa18b3">
            Anf. 138 LENA OLSSON (v) replik:
          </note>
          <u who="lena_olsson_bb92b4" xml:id="i-3142735ff7175630-0" n="40c55bfa" next="i-afdacec9cad68d60-0">
            <seg n="e8fa0ce8">
              Fru talman! Har man den åsikten har man inte förstått så mycket.
              Då vet jag ungefär var jag har Inge Garstedt. Jag tänker därför
              inte orda mer om det.
            </seg>
            <seg n="e807f12a">
              Däremot tänkte jag återigen ta upp detta med domarna och ge ett
              par exempel.
            </seg>
            <seg n="92e4ad67">
              Jag blir utsatt för mansvåld, blir misshandlad, slagen med hundkoppel
              och våldtagen och hamnar i en förhandlingssal och möter en domare
              som inte har en susning om hur det är utan har en egen föreställning
              i sitt huvud och ställer frågor till mig om vad jag hade på mig,
              hur full jag var, vad jag sade, om jag kanske flirtade lite.
            </seg>
            <seg n="2c9853ec">
              Om jag i stället ställs inför en domare som faktiskt har dessa
              vidareutbildningar och som vill ha kunskap om dessa saker och
              har satt sig in i dem, får jag ett helt annat bemötande.
            </seg>
            <seg n="ad8f9ff9">
              Jag tycker inte att det är rättvist att det ska vara ett lotteri
              när det gäller vilken domare som jag som våldtagen och misshandlad
              kvinna ställs inför. Är det någon som kan dessa saker och förstår
              vad jag talar om, eller är det någon som har valt bort den här
              vidareutbildningen?
            </seg>
          </u>
          <note n="ad54103e">
            Anf. 139 ULRIKA KARLSSON i Uppsala (m):
          </note>
          <u who="lena_olsson_bb92b4" xml:id="i-afdacec9cad68d60-0" n="40c55bfa" prev="i-3142735ff7175630-0">
            <seg n="852781ba">
              Fru talman! Varje gång som vi öppnar tidningen möts vi alla av
              någon av de 17 kvinnor som varje år dödas av en närstående, av
              någon av de 26 000 kvinnor som har misshandlats, av någon av de
              4 700 personer som har anmält att de har våldtagits eller av någon
              av de tusentals personer som har utsatts för hedersrelaterat våld
              och förtryck. Bakom varje siffra finns det ett ansikte och en
              människa. Hon eller han heter Clara, Nathalie, Roland, Fatima,
              Ann-Christine, Ali, Jens eller Lotta. Hon eller han har tusen
              namn, hon eller han har tusen ansikten. De kommer från alla delar
              av landet, från alla typer av bakgrunder och från alla samhällsgrupper.
            </seg>
            <seg n="7d35c76e">
              Alla bär de på tragedier, öden och sår som har uppstått när rätten
              att bestämma över sig själv, sin kropp, sitt liv eller sin sexualitet
              inte har respekterats.
            </seg>
            <seg n="5900bd78">
              Jag vill särskilt lyfta fram det hedersrelaterade våldet och
              förtrycket som är av kollektiv art. Det utövas av en grupp som
              gemensamt anser sig ha rätt att förtrycka. Det är könsöverskridande
              i den bemärkelsen att det drabbar såväl kvinnor som män, både
              som offer och förövare. Ofta är våldshandlingen planerad, och
              ibland kan det gå lång tid mellan så kallat beslut och verkställighet.
              Våldet förekommer inom olika kulturer oavsett etnisk eller religiös
              bakgrund.
            </seg>
            <seg n="d49b3a49">
              Många gånger har jag från politiska talarstolar hört frasen aldrig
              mer Fadime, samtidigt som kvinnor och män som har flytt från det
              reella våldet och förtrycket inte har fått det skydd som i realiteten
              krävs för att frasen ska kunna efterlevas.
            </seg>
            <seg n="88874b71">
              Samtidigt som frasen aldrig mer Fadime levererades av dåvarande
              demokrati- och integrationsminister Mona Sahlin från just en talarstol
              mötte jag en kvinna som flytt för sin kärleks skull. I den by
              som hon kom från fick ingen annan gifta sig innan hedern var återupprättad
              och hon var dödad. Denna kvinna hade därför en hel by efter sig,
              rent ut sagt. Hon hade flytt till vårt land, men i Sverige hade
              myndigheterna lämnat ut hennes adressuppgifter, och här i Sverige
              blev hon hotad med pistol. Så såg det ut i realiteten.
            </seg>
            <seg n="610a85ee">
              Vi måste sluta leverera tomma fraser. Vi måste gå från ord till
              handling.
            </seg>
            <seg n="e0ef6fc7">
              Med bestämdhet vill jag hävda att det inte kan finnas någon som
              helst heder i att hota, förfölja, förtrycka eller döda sitt eget
              barn, sin kusin eller någon annan medmänniska.
            </seg>
            <seg n="d70249ec">
              Därför gläds jag över att vi nu tar ett samlat grepp om frågan.
              Jag gläds över den handlingskraft som denna handlingsplan visar.
            </seg>
            <seg n="02cb5510">
              Åtgärderna i handlingsplanen syftar bland annat till att stärka
              brottsoffrens rättigheter. Brottsoffren ska mötas av medkännande
              och professionalism av alla myndigheter oavsett var i landet de
              bor. Nu ställs tydliga krav på att vi ska leva upp till svensk
              lag som stadgar att staten och kommunerna har ett yttersta ansvar
              att tillgodose utsatta kvinnors och mäns behov av skydd och stöd.
              I handlingsplanen tas det upp att ett ökat samarbete mellan de
              olika aktörerna är nödvändigt för att arbetet mot mäns våld mot
              kvinnor ska bli kraftfullt och effektivt.
            </seg>
            <seg n="a2dea59b">
              Dessutom ska hela rättskedjan polis, åklagare, domstolar och
              kriminalvård fungera på ett effektivt sätt. Polisen ska vara synlig
              och tillgänglig i hela landet. Poliserna ska bli 3 000 fler för
              att insatserna ska kunna ske tidigare, snabbare och tydligare.
            </seg>
            <seg n="6eec105a">
              Rättsstatens förmåga att gripa och lagföra brottslingar ska bli
              bättre. En förutsättning för det är att människor som utsatts
              för brott vågar polisanmäla och fullfölja sin anmälan. Därför
              föreslås åtgärder som stärker brottsoffret under rättsprocessen.
            </seg>
            <seg n="ff8d8a69">
              Samtidigt ses nu straffskalorna över så att det blir klart att
              samhället ser mycket strängt på mäns hot och våld mot kvinnor,
              hedersrelaterat våld och förtryck samt våld i samkönade relationer.
              Sist men inte minst måste arbetet vara förebyggande och vara sådant
              att man angriper roten till problemet.
            </seg>
            <seg n="9f453379">
              Det hedersrelaterade våldet kan och får aldrig accepteras. Varje
              dag mister 15 personer livet i hederns namn. Det hedersrelaterade
              våldet finns såväl i Irak, Norge och Indien som här i Sverige.
              Varje dag lever människor i vårt land, här i Sverige, under ett
              ständigt hot från den egna familjen. Enligt länsstyrelsernas beräkningar
              lever 1 5002 000 personer under detta hot om våld och förtryck.
              För ungefär 200 personer anses hotet vara så stort att de behöver
              skyddat boende.
            </seg>
            <seg n="1ba7045c">
              Därför är det viktigt att länsstyrelsernas satsning på skyddat
              boende, kunskapsutveckling och förebyggande arbete fortsätter.
              Den 7 februari gav regeringen länsstyrelserna i uppdrag att fortsätta
              att främja och lämna stöd till insatser för att motverka hedersrelaterat
              våld och förtryck.
            </seg>
            <seg n="1e108bde">
              Det är viktigt att rektorer, lärare och övrig personal tidigt
              kan tyda signalerna för att kunna upptäcka problemen. Därför är
              det positivt att ett myndighetsuppdrag kommer att ges för att
              erbjuda skolledare fortbildning i problematiken kring just hedersrelaterat
              våld och förtryck.
            </seg>
            <seg n="c438b46e">
              Det är också viktigt att poliser har specifik kunskap om hedersrelaterat
              våld och förtryck. Det är av största vikt för att kunna bekämpa
              just denna typ av brottslighet. Därför har regeringen gett Rikspolisstyrelsen
              i uppdrag att vidta åtgärder för att öka polisens kompetens och
              förmåga att förebygga, upptäcka och utreda hedersrelaterad brottslighet.
              Om dessa tre konkreta åtgärder står det i handlingsplanen. Jag
              tycker att de är väldigt bra.
            </seg>
            <seg n="803cd7f4">
              Det är viktigt att vi med kraft motverkar det hedersrelaterade
              våldet och förtrycket ett våld och förtryck som ofta handlar om
              kontroll när det gäller vardagliga former såsom hur man klär sig,
              vem man umgås med eller vart man vill gå och var man rör sig.
              Det handlar också om livsval. Det handlar om vilket val av utbildning
              man vill göra och om jobb, kärlek eller val av livspartner.
            </seg>
            <seg n="7c176c2c">
              I handlingsplanen berörs en rad konkreta åtgärder som leder oss
              en bit på vägen i arbetet med att eliminera våldet, hotet och
              förtrycket. Den är inte uttömmande; det är fler åtgärder som vidtas
              men som inte finns med i handlingsplanen, och fler åtgärder behöver
              vidtas. Bland annat behöver vi se över möjligheterna till sekretessmarkeringar
              och förbättra skyddet för dem som flyr över landgränser för att
              söka skydd.
            </seg>
            <seg n="1a2e2071">
              Därför har vi anledning att i andra sammanhang återkomma till
              just de här frågorna. Även om handlingsplanen inte är heltäckande
              gläds jag över den handlingskraft som där visas. Genom insikt,
              kunskap och reella ekonomiska satsningar tar regeringen och vi
              i Sveriges riksdag kampen för att avskaffa mäns våld mot kvinnor,
              det hedersrelaterade våldet och förtrycket samt våld i samkönade
              relationer på största allvar.
            </seg>
            <seg n="7c563c8c">
              Målet är att alla människor ska kunna leva fria från rädslan
              för att bli utsatta för våld och övergrepp, hot och förtryck.
            </seg>
          </u>
          <note n="c79412e8">
            Fru talman! Med anledning av detta vill jag instämma i övriga
            alliansföreträdares yrkande om bifall till förslaget i betänkandet
            samt avslag på reservationerna.
          </note>
          <note type="speaker" n="141d6a3f">
            Anf. 140 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-5d88cdc36e7dff93-0" n="099d7a97" next="i-c10e0377f563db6d-0">
            <seg n="c4426909">
              Fru talman! Vissa människor slår andra människor. Andra människor
              blir slagna.
            </seg>
            <seg n="7f0b5d5e">
              Ungefär så platt är den grundläggande analysen i regeringens
              politik för att stoppa mäns våld mot kvinnor. Den analysen är
              inte bara banaliserande. Ännu viktigare är att den inte förser
              oss med de verktyg som vi som politiker men även myndigheter och
              frivilligorganisationer så desperat behöver för att bekämpa det
              allra grövsta könsförtrycket.
            </seg>
            <seg n="ea89850b">
              Det är inte på grund av att vissa människor råkar slå andra människor
              och andra människor råkar bli slagna som i snitt 17 kvinnor varje
              år mördas av en man de en gång älskat. 17 mördade kvinnor varje
              år är ingen slump. Det handlar om makt, och det är det som är
              problemet med handlingsplanen. Ni ser inte överordningen och underordningen.
            </seg>
            <seg n="f5418683">
              Män som grupp är i samhället generellt sett överordnade kvinnor
              som grupp. Kvinnor som grupp är i samhället generellt sett underordnade
              män som grupp. Därför har män generellt sett mer makt. Vissa män
              använder den makten för att slå och kontrollera den kvinna som
              de lever i en nära relation med.
            </seg>
            <seg n="115319be">
              Ser man den här över- och underordningen kan man göra någonting
              åt den. Och om man vill göra någonting åt den är man feminist,
              Inge Garstedt, och därför är det viktigt. För mig är det lika
              viktigt som att jag är socialdemokrat.
            </seg>
            <seg n="331dff46">
              Problemet med regeringen och utskottsmajoriteten är att de är
              ideologiskt förblindade. De kan inte se den här över- och underordningen.
              Då är det svårt att göra något åt den, även om ni med era förutsättningar
              har gjort ett bra försök. Då kan man stå bakom en regering med
              en jämställdhetsminister som vägrar kalla sig för feminist.
            </seg>
            <seg n="c5a41f12">
              Nej, det här handlar inte om en lek med ord. Det handlar om att
              de teoretiska förklaringsmodellerna är så viktiga för att förstå
              mäns våld mot kvinnor, för att förstå att det inte är ett isolerat
              eller individualiserat problem bland elaka män och kuvade kvinnor.
              Det är strukturer som samverkar. Därför är detta ett samhällsproblem.
            </seg>
            <seg n="3d8140c4">
              Men varför går hon då inte? Det brukar vara den vanligaste frågan
              i sådana här diskussioner. Varför går hon inte? Varför stannar
              en kvinna år efter år kvar i en relation där hon blir psykiskt,
              fysiskt och sexuellt misshandlad?
            </seg>
            <seg n="6737b7e5">
              Den som tydligast har fått mig att förstå varför är Inger Eriksson,
              ordförande för Sveriges första och största kvinnojour, Alla Kvinnors
              Hus här i Helsingfors. Hon brukar visa ett vitt A 4-papper och
              symboliserar det med vårt livsutrymme.
            </seg>
            <seg n="2d0b9760">
              Om vi utgår från att alla kvinnor och män såväl unga som gamla,
              såväl gula som blå har samma livsutrymme, ett A 4-papper, kan
              vi börja analysera vad som händer med en kvinna i en destruktiv
              situation. Vad händer innan hon blåslagen till exempel uppsöker
              Alla Kvinnors Hus?
            </seg>
            <seg n="97d9c390">
              Situationen är klassisk. Kvinnan möter en man. De blir störtförälskade.
              Han är charmig, omhändertagande och kanske lite lite svartsjuk,
              men det uppfattas mest som gulligt. Relationen blir snabbt intensiv.
              Han säger att han älskar henne och att han skulle dö utan henne.
              Hon blir smickrad. De flyttar snart ihop de är ju så fruktansvärt
              kära.
            </seg>
            <seg n="02864a5a">
              Men plötsligt börjar han ifrågasätta hennes manliga arbetskamrater
              och undrar om hon verkligen måste jobba med dem. Han börjar ifrågasätta
              att hon igen ska jobba över en kväll. Han ifrågasätter att de
              verkligen behöver umgås med hennes familj. De har det ju så mysigt
              tillsammans.
            </seg>
            <seg n="a95a9140">
              Han undrar om hon verkligen måste gå på den där tjejmiddagen.
              En kväll när hon har varit på fest på jobbet anklagar han henne
              för att ha varit otrogen. När hon nekar blir han rosenrasande.
            </seg>
            <seg n="457f94e7">
              Och där kommer det första slaget. Sedan kommer det andra slaget.
              Sedan har hon än mindre livsutrymme.
            </seg>
            <seg n="4a84a839">
              Jämför vi det med vårt livsutrymme ser vi vad problemet blir.
            </seg>
            <seg n="3ecfafcd">
              Till slut är livsutrymmet en hundradel av ditt eller mitt livsutrymme.
              Den här situationen kan fortsätta år efter år, men vid det här
              laget känns våldet normalt för kvinnan. Hon har genomgått en så
              kallad normaliseringsprocess där hon under en lång tid fått veta
              att hon som människa saknar värde. Att med den illusionen och
              det lilla livsutrymmet våga resa sig och kontakta en kvinnojour
              är oerhört modigt. Därför är det så viktigt att i den här kammaren
              understryka att de kvinnor som har tagit sig makten och modet
              att lämna en våldsam nära relation är de riktiga hjältinnorna.
            </seg>
            <seg n="21dffbc4">
              Det här är inte bara en kvinnas historia. Det är nästan alla
              de kvinnors historia som har varit utsatta för våld i nära relationer.
              Man skulle kunna lägga karbonpapper mellan de här historierna
              för att beskriva den yttersta könsorättvisan i Sverige i dag.
              Därför är det ett strukturellt samhällsproblem.
            </seg>
            <seg n="0e349f96">
              Fru talman! Denna patriarkala överordning finns över hela världen.
              I Sverige tar den sig uttryck bland annat i 17 döda kvinnor varje
              år. På andra håll i världen tar den sig uttryck i att familjen
              sätter sin heder till unga kvinnors kyskhet. Det är viktigt att
              poängtera att det är resultatet av antika rurala sedvänjor som
              faktiskt även fanns i Sverige före industrialiseringen. Så sent
              som i mitten av förra seklet var det i Sverige en oerhörd skam,
              inte bara för kvinnan utan för hennes egen familj, om hon skulle
              bli gravid utanför äktenskapet och föda en så kallad oäkting.
            </seg>
            <seg n="f2a3a552">
              Det härskande hora- och madonnastigmat delar i vilken skolkorridor
              som helst i det här landet in unga kvinnor i fina tjejer och lössläppta
              tjejer, alltmedan unga män i lugn och ro får finna sin sexualitet.
            </seg>
            <seg n="879426e3">
              Därför menar jag att det i grunden är fel att exotifiera och
              överdrivet särskilja det hedersrelaterade förtrycket från det
              övriga våldet i nära relationer. Jag är besviken på både regeringens
              och utskottsmajoritetens sätt att särskilja det hedersrelaterade
              förtrycket från det övriga våldet. Förtrycket i sin natur härstammar
              från samma slags patriarkala förtryck som när de svenska kvinnorna
              blir slagna av svenska män. Många av de unga kvinnor som befinner
              sig i det hedersrelaterade förtrycket känner sig ännu mer stigmatiserade
              och utsatta för ett dubbelt förtryck, dels det hedersrelaterade
              förtrycket från sin familj, dels ett förtryck från den etniska
              majoritetsbefolkningen, som förväntar sig inte bara att hon totalt
              bryter med sin familj utan också att hon bryter med sin kultur
              och sin etniska identitet.
            </seg>
            <seg n="c77fd0ef">
              Vi unga kvinnor med utländsk bakgrund är inte ett undantag i
              det svenska samhället. Vi är många som har levt större delen av
              våra liv här. En del av oss är födda här. Vi har precis samma
              rätt att definiera oss själva och våra liv som våra blonda och
              blåögda medsystrar. Om vi utsätts för förtryck kan det aldrig
              någonsin legitimeras med vare sig kultur eller religion. Jag har
              aldrig någonsin mött en kultur eller en religion som ger en far
              rätt att döda sin dotter.
            </seg>
            <seg n="9ca234a6">
              Det förtryck vi utsätts för är inte heller så oerhört fjärran
              från det förtryck som svenska kvinnor utsätts för. Men framför
              allt är hedersrelaterat förtryck inte ett invandrarproblem. Det
              är ett svenskt problem.
            </seg>
            <seg n="672a26a5">
              Fru talman! Det är dags för mig att runda av, för min talartid
              börjar ta slut. Jag kan konstatera att regeringen och utskottsmajoriteten
              går emot beprövad forskning som finns på det här området när man
              vägrar att se de strukturella orsakerna till våld i nära relationer.
              Det handlar som sagt inte om någon som tyvärr slår, om någon som
              tyvärr blir slagen. Det handlar om maktstrukturer i samhället
              som gör att vissa män tar sig makten att slå. Det handlar om underordning,
              det handlar om överordning, det handlar om könsmaktsordning.
            </seg>
            <seg n="d531c7af">
              Ser man den här över- och underordningen och kan man göra någonting
              åt den tycker jag att man har en skyldighet att göra det, och
              då har man en skyldighet att kalla sig för feminist. I det perspektivet
              hoppas jag verkligen att den jämställdhetsminister som vi har
              och som inte är feminist läser protokollet och tar det i beaktande.
            </seg>
            <seg n="4f33863c">
              Innan jag slutar vill jag säga någonting om att den förra regeringen
              inte skulle ha tagit ett samlat grepp i de här frågorna. För tio
              år sedan när jag som ung SSU:are diskuterade just feminism och
              sådana frågor fanns det en minister som hette Mona Sahlin som
              i en socialdemokratisk regering lade fram en kvinnofridsproposition
              som tog ett samlat, radikalt och progressivt grepp i de här frågorna.
              Det var en av de första och var unik i världen. Sedan kom till
              exempel sexköpslagen som många i den nuvarande majoriteten då
              var emot. Nej, vi är inte bittra. Vi är inte ledsna. Vi tycker
              att det är bra att ni gör så mycket ni förmår och orkar, men vi
              hade gärna sett mer.
            </seg>
          </u>
          <note n="f170b75f">
            Slutligen, fru talman, yrkar jag bifall till reservation 1.
          </note>
          <u who="maryam_yazdanfar_d78180" xml:id="i-c10e0377f563db6d-0" n="099d7a97" prev="i-5d88cdc36e7dff93-0">
            <seg n="fb5dd1f4">
              (Applåder)
            </seg>
            <seg n="ed553c2c">
              Fru talman! Jag får väl säga som jag sade i mitt anförande att
              jag tycker att många öppna dörrar slås in i Socialdemokraternas
              reservationer och även i Maryam Yazdanfars tal. Handlingsplanen
              utgår från FN:s deklaration om mäns våld mot kvinnor. Där står
              det väldigt tydligt och klart att våldet beror på den historiska
              ojämlikhet som finns vad gäller maktrelationerna mellan män och
              kvinnor. Jag delar Maryam Yazdanfars analys vad gäller orsakerna
              till våldet.
            </seg>
            <seg n="ea45d5e0">
              Men det är väldigt viktigt att inte stanna vid en analys. Det
              är det som gör att vi inte har lagt så mycket krut på att skriva
              en massa sidor och handlingsplaner om just detta. Vi hänvisar
              till FN:s deklaration för att vi vill handla. Ni lade väldigt
              mycket tid de föregående tolv åren på att prata. Det var mycket
              snack men lite verkstad. Nu vill vi handla.
            </seg>
            <seg n="7b785614">
              Vi kan trots allt vara överens om att ideologi och analys i världen
              inte kan hjälpa en våldsutsatt kvinna om vi inte handlar, om vi
              inte ser till att hon har en fristad att fly till undan sitt hem
              när den situationen uppstår att hon måste fly därifrån. All analys
              och ideologi i världen kan inte hjälpa en kvinna om vi inte ser
              till att vi har en bra behandling som får våldsamma män att sluta
              slå. All ideologi i världen kan inte heller hjälpa en kvinna om
              vi inte ser till att sjukvården gör rätt saker för att säkra bevis
              så att våldtäktsmän kan fällas.
            </seg>
            <seg n="0e1fc5d5">
              Det handlar om att vi vill gå från ord till konkret handling.
            </seg>
            <seg n="f714dfb9">
              Jag vill också passa på att ställa en fråga till Maryam Yazdanfar.
              I Göteborgs kommun där jag bor, det är Sveriges andra största
              stad, har Folkpartiet lagt fram en motion om att kommunen, nu
              när socialtjänstlagen har skärpts, ska göra mer för våldsutsatta
              kvinnor och utreda möjligheten att ge dem personlarm och gps.
              Där har det gått igenom i alliansen tack vare Vänsterns stöd.
              Socialdemokraterna och Göran Johansson sade nej. Min fråga till
              Maryam är: Hur djupt förankrat är det socialdemokratiska engagemanget
              för jämställdhet? Är det bara i riksdagens talarstol, eller varför
              vill kommunpolitiker i Göteborg inte ställa upp för att skydda
              våldsutsatta kvinnor?
            </seg>
          </u>
          <note n="92bcdf40">
            I detta anförande instämde Ann Arleklo, Christer Engelhardt,
            Lars U Granberg, Kerstin Haglö, Carina Hägg, Eva-Lena Jansson,
            Elisebeht Markström, Margareta Persson och Per Svedberg (alla
            s) samt Eva Olofsson och Lena Olsson (båda v).
          </note>
          <note n="07fb1b2a">
            Anf. 141 CECILIA WIGSTRÖM i Göteborg (fp) replik:
          </note>
          <note type="speaker" n="08588c2e">
            Anf. 142 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-5d88cdc36e7dff93-1" n="099d7a97" next="i-c10e0377f563db6d-1">
            <seg n="74ccb48e">
              Fru talman! Jag kan förstå om Cecilia Wigström är ganska besviken.
              Delar av Folkpartiet har en tradition av att våga se könsmaktsordningen
              och bryta mot den norm som finns inom högern i Sverige där man
              inte vågar se könsmaktsordningen av rädsla för att förlora sin
              individualism.
            </seg>
            <seg n="d435729e">
              Cecilia Wigström frågar varför analysen är viktig. Jo, analysen
              är viktig därför att den bidrar till samhällsförändringar. Den
              bidrar till att förändra de grundläggande könsroller som gör att
              vissa män tar sig makten. Så länge ni inte vill se den könsmaktsordningen
              kan ni vidta kosmetiska åtgärder efteråt, när den blåslagna kvinnan
              finns där, när det är dags att begrava en av de 17 mördade kvinnorna
              per år. Då kan ni ha hur många haverikommissioner som helst. Vi
              har inte sagt nej till något av era förslag. Det är jättebra att
              det sker. Men för att komma åt sjukdomen och inte bara symtomen
              behövs analysen för samhällsförändringens skull.
            </seg>
            <seg n="65468dfb">
              Jag vill passa tillbaka frågan om Socialdemokraterna i Göteborg.
              I min hemkommun Solna är ditt parti med och styr i ett borgerligt
              samarbete. I snart tio år har ni styrt. I Solna har man dragit
              ned bidraget till kvinnojouren. Man har ingen handlingsplan när
              det gäller våld mot kvinnor. Jag frågade kommunalrådet vad en
              misshandlad kvinna ska göra i Solna eftersom hon inte har någonstans
              att bo, allmännyttan har sålts och det inte går att erbjuda förtur.
              Då sade kommunalrådet att hon väl kan flytta från kommunen alla
              våldsutsatta kvinnor behöver ju faktiskt inte bo i Solna.
            </seg>
            <seg n="aa12cf17">
              Jag bollar över frågan, Cecilia Wigström.
            </seg>
          </u>
          <note n="89487a12">
            Anf. 143 CECILIA WIGSTRÖM i Göteborg (fp) replik:
          </note>
          <u who="maryam_yazdanfar_d78180" xml:id="i-c10e0377f563db6d-1" n="099d7a97" prev="i-5d88cdc36e7dff93-1">
            <seg n="46c10543">
              Fru talman! Maryam Yazdanfar svarar inte på min fråga. Hon svarar
              inte på vad hon anser om Socialdemokraterna i Göteborgs stad.
              De säger nej inte bara till att utreda möjligheterna för kommunen
              att ge rädda kvinnor personlarm och gps så att det går att snabbt
              lokalisera kvinnorna om larmet går och rycka ut och hjälpa dem.
              Hon svarar inte heller på min fråga om att Socialdemokraterna
              har sagt nej till genuskunskap för kommunstyrelsen, som vi nu
              har drivit igenom tillsammans med Vänsterpartiet.
            </seg>
            <seg n="2e14a903">
              Jag ska svara på frågan vad gäller Solna. Jag kan inte exakt
              vad som har hänt i Solna kommun, men jag tycker att det är viktigt
              att det finns starka kvinnojourer som kan hjälpa kvinnor som har
              flytt. Jag kan också konstatera att vi i handlingsplanen stärker
              den mängd pengar som går till kvinnojourerna så att de inte blir
              beroende av kommunerna. Vi gav 109 miljoner kronor förra året,
              och vi ger 109 miljoner detta år. Jag tycker att det är ett kommunalt
              ansvar att hjälpa våldsutsatta kvinnor.
            </seg>
            <seg n="fd064f38">
              Jag frågade inte alls varför analysen är viktig. Jag sade att
              analysen finns, och den är viktig. Vi utgår från FN:s deklaration
              i handlingsplanen. Men det jag säger nu är att analysen inte är
              det viktigaste. Just nu i en handlingsplan är handlingen det viktigaste.
              Det är de 56 åtgärderna och de 800 miljonerna kronorna som innebär
              olika insatser.
            </seg>
            <seg n="b9e2dbc2">
              En viktig del i dessa insatser är bland annat att se till att
              män slutar slå, att vi behandlar män. Vi har sett till att öka
              Kriminalvårdens behandling av män. Då är det inte så bra när ni
              socialdemokrater vill dra ned på pengarna till Kriminalvården
              med 80 miljoner kronor. Det innebär 200 färre behandlade män,
              det vill säga män som riskerar att slå fler kvinnor när de kommer
              ut ur fängelset.
            </seg>
            <seg n="56cc13f7">
              Mina frågor rör alltså Göteborgs stad och Göran Johansson.
            </seg>
          </u>
          <note type="speaker" n="4b14f3c4">
            Anf. 144 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-50f6750799da7a3b-0" n="099d7a97">
            <seg n="2c101014">
              Fru talman! Cecilia Wigström försöker göra en retorisk kullerbytta
              genom att göra mig ansvarig för vad Göran Johansson gör i Göteborg.
              Du vet mycket väl att jag inte kan göra någonting och inte vet
              så mycket om grunderna för vad de har gjort för att komma fram
              till de beslut de har fattat om de motioner ni har väckt. Jag
              är ju inte med på Göteborgs kommunfullmäktiges sammanträden. Det
              är precis på samma sätt som att du inte kan förklara varför borgarna
              i Solna kommun vill att våldsutsatta kvinnor ska flytta till en
              kommun med en allmännytta.
            </seg>
            <seg n="74d8fd1b">
              Vi lägger den frågan åt sidan. Jag kan konstatera att det måste
              vara jobbigt att som folkpartist ställa sig bakom en skrivelse
              som inte innehåller den analysen. Vi tycker att det är fint att
              ni försöker göra något åt symtomen på problemen, men det här kommer
              inte att skapa ett samhälle fritt från våld mot kvinnor.
            </seg>
          </u>
          <note n="3b23eec4">
            I denna replik instämde Kerstin Haglö, Elisebeht Markström och
            Margareta Persson (alla s).
          </note>
          <note type="speaker" n="b72b1d04">
            Anf. 145 PER SVEDBERG (s):
          </note>
          <u who="per_svedberg_201dc9" xml:id="i-258eeac0b6949686-0" n="09ce1ee1">
            <seg n="167b9f30">
              Fru talman! Dagen har varit lång och inläggen många. Det intressanta
              är att vi vill åt samma håll. Jag tänker inte upprepa argument
              som har förts fram tidigare utan i stället ge en bild därifrån
              jag kommer.
            </seg>
            <seg n="3fd5901f">
              Jag har varit mycket i kontakt med kvinnojourer och pratat om
              deras verksamhet, hur de har utvecklats, hur de i vissa fall faktiskt
              har avvecklats på grund av att kommuner i brist på engagemang
              i frågan inte rustat kvinnojourerna mer än de har behövt.
            </seg>
            <seg n="cd137b20">
              Sedan kom öppningen när de kunde söka medel för att utveckla
              verksamheten. Det var bra. Det som händer nu är att den möjligheten
              tas tillbaka och i stället ges möjlighet för kommunerna att ha
              en ökad samordning med kvinnojourer och frivilligorganisationer.
            </seg>
            <seg n="3fbd0337">
              De kvinnor som är eldsjälar i verksamheten ger svajiga och avvaktande
              svar på frågor om mötet med kvinnor och hur kvinnor hanteras som
              söker sig till dem. De vill inte röja personer, och de är försiktiga
              med integriteten hos dem som har sökt hjälp, vilket är en mycket
              fin tanke.
            </seg>
            <seg n="89527d2a">
              Av en slump råkade jag stöta på en kvinna som sade att hon hade
              hört att jag hade frågat. Hon sade att hon är en av dem: Vill
              du veta en sak? Det är inte så lätt som du tror att ta sig ifrån
              detta. Det finns tre ord som väger tungt i tänkandet om hur man
              ska hantera situationen i ögonblicket, nämligen skammen, skulden
              och kärleken.
            </seg>
            <seg n="299eb4ce">
              Det där fick mig att fundera. Hur kan man känna kärlek till någon
              som slår? Jag kommer nu efter Maryam Yazdanfars beskrivning med
              A 4-arket. Det är nog där förklaringsmodellen finns. Det finns
              inget utrymme. Man måste känna kärlek till den lilla bit som finns
              kvar och har inte möjlighet att ta sig därifrån.
            </seg>
            <seg n="eb6e3ba6">
              En annan del som blev tydlig och gripande är tron på hoppet,
              att tro att det löser sig. Någonstans kommer han, förövaren, att
              förändra beteende. Tyvärr är det inte så. Hon säger att om hennes
              alternativ varit att besöka socialtjänsten hade han slagit ihjäl
              henne. Den skammen kunde hon inte bära.
            </seg>
            <seg n="67f76694">
              Det här är talande. Vi behöver ha detta med oss. Vi måste tänka
              på att det inte är så lätt. Problemet är att det är närmare än
              vi tror. Vi kan snacka mycket om alla planer, men om vi hade möjlighet
              att titta bakom gardinen kan vi se att det finns en ordning som
              inte många av oss ställer upp på. Människor förtrycks, kanske
              inte genom våld utan med andra typer av psykologiskt hot eller
              maktspråk som gör att de tänker att de inte är värda mer än så.
            </seg>
            <seg n="5f21f93d">
              Jag behöver egentligen inte säga mer efter Maryams lysande inlägg.
              Jag kunde utläsa en besvikelse att man inte tillåter kvinnojouren
              att leva sitt liv. Jag tror, precis som flera andra har lyft fram
              i dag, att kvinnojourerna har varit en eldgaffel i baken på kommunerna.
              Man har drivit en utveckling, och man har kompetens att driva
              den utvecklingen men de ekonomiska möjligheterna finns inte.
            </seg>
            <seg n="1f8e6cb7">
              Vi måste fundera mer på detta. Vi kommer säkert att fatta fler
              beslut som rör detta. Kompetensen finns hos frivilligorganisationerna,
              ofta bland dem som själva har blivit utsatta. De har kunskapen,
              och det är otroligt viktigt. Det behöver vi bära med oss.
            </seg>
            <seg n="c92d4217">
              Jag har en vädjan till alliansen. Fundera lite mer på detta.
              Vi måste lyfta fram frivilligorganisationerna.
            </seg>
          </u>
          <note n="98ae84c1">
            I detta anförande instämde Ann Arleklo, Christer Engelhardt,
            Lars U Granberg, Kerstin Haglö, Carina Hägg, Elisebeht Markström
            och Margareta Persson (alla s).
          </note>
          <note type="speaker" n="ae44152c">
            Anf. 146 CARINA HÄGG (s):
          </note>
          <u who="carina_hagg_fe9c1b" xml:id="i-4f817d0ec65990ca-0" n="4ddc891e">
            <seg n="bd93d8a1">
              Fru talman! Jag kommer under året att både fira och sörja. Jag
              trodde att vi alla hade funderat på hur vi tillsammans skulle
              uppmärksamma att det är tio år sedan kvinnofridspropositionen
              presenterades och beslutades här i riksdagen. Det var en mycket
              bred proposition, med ett mycket brett anslag, och det har varit
              ett oerhört viktigt dokument, som också ligger till grund för
              det som vi i dag uppmärksammar.
            </seg>
            <seg n="00c1fac3">
              Jag beklagar att detta dokument verkar vara ganska okänt, men
              jag hoppas att fler läser in sig på dokumentet under årets lopp
              så att fler uppmärksammar det och fler kan minnas och gå tillbaka
              och se vad vi kan göra bättre.
            </seg>
            <seg n="c253ce94">
              Vad är det som händer när kvinnor fortfarande mördas? Ungefär
              17 kvinnor mister livet varje år därför att de åtgärder vi har
              vidtagit inte har fått genomslag fullt ut, att vi inte fullt ut
              har kunnat ändra könsmaktsordningen, att vi inte fullt ut har
              kunnat förändra attityder och att de faktiska besluten inte har
              fått genomslag ned i den kommunala organisationen och brett ut
              i samhället. Vi behöver vara fler som driver de här frågorna framåt.
            </seg>
            <seg n="dcde118c">
              Därför tycker jag att det är oerhört bra att vi här i kammaren
              har varit en del av Europarådets kampanj mot våld mot kvinnor
              och att riksdagen så aktivt har tagit del i det arbetet, både
              ledamöter och tjänstemän. Vi har samarbetat med frivilligorganisationer
              och med enskilda. Inte minst har det funnits ett starkt stöd från
              talman Per Westerberg, och många andra, för att bedriva det här
              arbetet. Jag vill tacka alla dem som har hjälpt till så här långt.
            </seg>
            <seg n="d50ec682">
              Jag ska i nästa vecka åka till Wien och vara med om den parlamentariska
              avslutningen av den här kampanjen. I juni kommer regeringskonferensen
              att avslutas med ett arrangemang i Strasbourg, och då tänker jag
              också vara närvarande. Då har jag möjlighet att ta med mig erfarenheterna
              från arbetet med betänkandet och reservationerna.
            </seg>
            <seg n="20a12d65">
              Jag står bakom de socialdemokratiska reservationer som finns
              i betänkandet.
            </seg>
            <seg n="587fb807">
              Under kampanjen, som jag har arbetat med här i riksdagen tillsammans
              med många av er, har jag varit tvärpolitisk och opolitisk. Men
              nu glider jag tillbaka till att vara socialdemokratisk politiker.
              Det har blivit ganska mycket mittemellan i det här.
            </seg>
            <seg n="65c4c201">
              Det är ett oerhört viktigt dokument, och jag är väldigt glad
              över att regeringen har fullföljt det åtagande som man hade att
              ta fram en handlingsplan. Det är ett åläggande från Europarådet
              på kammaren att vi ska ha en handlingsplan.
            </seg>
            <seg n="6b9861cc">
              Det finns väldigt mycket som är viktigt och angeläget i handlingsplanen,
              men vi har också hört under debatten att det finns tillkortakommanden.
              Det gäller kvinnor som tillhör särskilda grupper; funktionshindrade
              kvinnor, kvinnor med missbruksproblem och äldre kvinnor, för att
              nämna några där det saknas medvetenhet och insatser.
            </seg>
            <seg n="55b4c4f0">
              Det finns en annan punkt som jag är bekymrad över. Vi har haft
              enighet i Europarådets 47 länder, och det finns ett internationellt
              dokument som beskriver könsmaktsordningen och de bakomliggande
              analyserna av mäns våld mot kvinnor. Men jag har förstått nu under
              debatten varför det har fallit bort, och jag vet att det föll
              bort ganska tidigt i förhandlingarna på regeringssidan. När man
              lyssnar på Inge Garstedt förstår man att det är en omedvetenhet
              och en annan syn på de här frågorna som gör att detta inte finns
              med. Jag tycker att vi inte ska skyla över det. Det är ett bekymmer.
            </seg>
            <seg n="0777ead3">
              Jag hade förväntat mig att kanske Folkpartiet skulle kunna hjälpa
              till så att frågan fanns kvar i den borgerliga regeringen, men
              så är inte fallet. Högern har fått utslagsrösten, och Folkpartiet
              har funnit sig i sin roll. Jag beklagar det. Feminismen har satts
              på undantag, i en tid när vi verkligen känner att feminismen behövs
              och det finns mer av analys generellt i samhället att ta till
              vara. Dock ser vi inte riktigt det i regeringens åtagande.
            </seg>
            <seg n="d0f58f0d">
              Planen innehåller flera åtgärder, men vi måste också se på samhället
              i stort. Om man inte vidtar politiska åtgärder på andra områden
              som understöder en förändring i samhället, till exempel att det
              finns lägenheter att efterfråga för de kvinnor som söker ett boende
              efter jourboende jourboenden finns inte i alla kommuner faller
              det här i vissa delar.
            </seg>
            <seg n="112ed17b">
              Jag ställde frågan till bostadsminister Mats Odell vilken könsanalys
              man gör på bostadspolitikens område, just utifrån detta att en
              kvinna också måste kunna få ett boende. Det är inte lätt att köpa
              en villa i Täby om man kommer från en kvinnojour och har trasig
              ekonomi. Det är inte lätt att köpa en insatslägenhet i någon annan
              del av Sverige om man inte har pengar, om man har skyddad identitet
              och inte har kontakter på ett normalt sätt. Om den här omedvetenheten
              finns, om det inte finns en könsanalys av bostadspolitiken, finns
              det en brist.
            </seg>
            <seg n="3c165ca1">
              Vi har också konstaterat att det har varit problem under senare
              tid, och det blir alltmer uppenbart varför. Det har varit svårt
              att få andra beslut till stånd när det handlar om kvinnors sjukskrivning.
              Kvinnor kan ha diffusa diagnoser därför att det blir diffust när
              man lever i en relation där man utsätts för våld, förtryck och
              begränsningar. Man kanske inte kan söka ett jobb. Man kanske inte
              kan behålla det jobb man har därför att mannen inte tillåter att
              man går till jobbet då man är blåslagen. Man är begränsad i sitt
              livsutrymme.
            </seg>
            <seg n="57b0d4d9">
              Om de som jobbar inom socialförsäkringsområdet inte ser det missar
              de möjligheten att uppmärksamma och stödja de här kvinnorna. Man
              drar undan mattan för dem i många situationer.
            </seg>
            <seg n="1ee00eac">
              Jag beklagar Moderaternas valhänta förhållande till socialförsäkringsutskottets
              ansvar, vilket gör att vi har lite svårt att diskutera de frågorna
              här i dag. Jag beklagar den situation som har uppstått, inte minst
              därför att vi diskuterar handlingsplanen här i dag. Det skulle
              vara lätt att debattera de här frågorna utifrån en annan situation,
              utan att ha någon synpunkt i sak.
            </seg>
            <seg n="cd2466e0">
              En annan del som jag noterade var att det tidigare under dagen
              ställdes en fråga om det stöd som kvinnojourerna har kunnat söka
              som har blivit krångligare och svårare. I mitt hemlän, Jönköpings
              län, var det över hälften av kommunerna som inte hade sökt det
              bidrag som man kan söka för att i sin tur samverka med kvinnojourerna
              kring mäns våld mot kvinnor. Nu har det på grund av uppmärksamheten
              tillkommit någon som har fått del av pengarna. Men detta visar
              att det möjligtvis är färre kvinnojourer som får del av de pengar
              som avsätts, så vi vet väldigt lite om hur de kommer att användas.
            </seg>
            <seg n="06413609">
              Vi vet att folkhälsominister Maria Larsson sade före valet att
              kvinnojourerna inte skulle ha några statsbidrag. Då uppstår frågan:
              Är det så att man bakvägen försöker försvåra för kvinnojourerna,
              i stället för att direkt ta upp den här frågan? Maria Larsson
              har lämnat salen, men jag hoppas ändå att jag kan få svar på frågan.
            </seg>
            <seg n="7383728e">
              Slutligen ska jag peka på något som jag tycker är oerhört viktigt,
              och det är en slutsats från Europarådets kampanj, egna reflexioner
              och något som många har lyft upp.
            </seg>
            <seg n="d600ca15">
              De instrument vi har räcker inte. Även om vi gör väldigt mycket
              bra räcker inte de instrumenten för att vi ska få en förändring
              till stånd. Därför kommer vi att arbeta med att ta fram en konvention
              om mäns våld mot kvinnor. Det finns ett positivt svar från regeringen
              inledningsvis, men eftersom vi blir ordförande i Europarådet i
              maj är det viktigt att vi inte bara uttrycker oss försiktigt positivt
              om det som görs nere i Strasbourg utan också är en aktiv part.
              Hur vill vi se en sådan här konvention? Hur vill vi utveckla den?
            </seg>
            <seg n="150d3a72">
              Om vi hade haft mer internationella utblickar i planen kanske
              vi hade haft ett bättre utgångsläge i de här diskussionerna. Jag
              hoppas att ni alla kommer att hjälpa till med att påverka och
              se till att vi får en europeisk konvention på plats, en europeisk
              konvention som kan vara ett stöd i det internationella arbetet
              med att utrota mäns våld mot kvinnor, att koppla ihop den kampanjen
              och det arbete som sker här i dag med den internationella kampanj
              som FN:s generalsekretare Ban Ki-moon lanserade i generalförsamlingen
              i februari.
            </seg>
            <seg n="b7b396f6">
              Jag har ställt frågor till regeringen om hur man tänker understödja
              och arbeta med den kampanjen, och jag har inte fått något riktigt
              svar. Men jag hoppas att det löser sig under den närmaste tiden.
              Vi kan verkligen bidra, och jag utgår från att det finns en ambition
              i den riktningen.
            </seg>
            <seg n="6761bbe9">
              Sverige har ändå kommit förhållandevis långt och har många konkreta
              exempel. Vi skulle, om vi hade fått enighet och uppslutning bakom
              de reservationer som Socialdemokraterna och oppositionen i dess
              helhet har lagt fram, ha kunnat komma ännu längre.
            </seg>
            <seg n="f123674b">
              Att till exempel tala om nationella minoriteter och ursprungsbefolkning
              är viktigt i sig, och vi kan göra det även om vi inte har kommit
              så långt som vi hade hoppats. Men när vi talar om den frågan till
              exempel i Turkiet blir det dessutom politisk dynamit.
            </seg>
            <seg n="5bf631d1">
              Det finns många viktiga skäl för oss att lyfta upp det vi har
              börjat fundera på här hemma också i våra internationella kontakter
              och europeiska kontakter.
            </seg>
            <seg n="bdd042ff">
              Jag skulle gärna vilja ställa några frågor till mina kolleger.
              Varför stöder man inte förslag om förebyggande åtgärder för pojkars
              och mäns våld mot kvinnor? Varför startar man inte motivationsprogram,
              inte bara behandlingsprogram utan också motivationsprogram? Varför
              stöder man inte att det ska bli obligatoriskt vid besök på barnsköterskemottagningarna
              att fråga om våldsutsatthet? Varför vill man inte ha särskilda
              kontaktpersoner för våldsutsatta kvinnor inom polis och socialtjänst?
              Varför vill man inte tillföra begreppet grov oaktsam våldtäkt
              i lagtexten?
            </seg>
            <seg n="90fefdfa">
              Jag kan fortfarande efter den diskussion jag har hört inte förstå
              varför man inte konsekvent kunde talat om kvinnor med funktionshinder
              just som kvinnor. Man håller fast vid det könlösa beteendet. Jag
              har jobbat i vården. Det var vanligt att man inte talade om personen,
              utan det var rullstolen. Kan du ta stolen? sades det ibland, i
              stället för att man såg individen. Det är fortfarande det uttryckssättet
              och tänket som jag ser och som jag tycker att jag återfinner i
              den här texten.
            </seg>
            <seg n="90899830">
              Funktionshindrade kvinnor är könlösa. Det fattas en könsmaktsanalys,
              och det fattas många svar på frågor som har ställts här från talarstolen
              i dag och som har ställts i de olika reservationerna.
            </seg>
          </u>
          <note type="speaker" n="854edc40">
            Anf. 147 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-7" n="6830a7ec">
            <seg n="d9e3635e">
              Fru talman! Först skulle jag vilja ställa en fråga till Carina
              Hägg. Min kollega Ulrika Karlsson känner att Carina Hägg känner
              ett väldigt stort förakt för henne, eftersom hon inte är feminist.
              Jag undrar om det är Carina Häggs och Socialdemokraternas syn
              på dem som inte är feminister att man föraktar dem.
            </seg>
            <seg n="9c7e3d64">
              Jag står här som något slags högerspöke. Jag tror att det var
              1985 som jag frågade en framstående socialdemokrat varför man
              inte satsade på jämställdhet. Jag fick svaret att det gör man
              inte, för om man får jämlikhet kommer jämställdheten. Sedan kom
              det dåliga valet 1992 och Stödstrumporna.
            </seg>
            <seg n="a2031ed4">
              Sedan gjorde man det på något sätt till sin grej och tog monopol
              på det. Det vore ganska intressant att höra Carina Hägg ta fem
              exempel på vad Socialdemokraterna har gjort ute i kommunerna.
              Det är saker som hon skulle kunna bidra med till den här handlingsplanen.
            </seg>
            <seg n="700bda54">
              I stället står Carina Hägg och tar upp exempel efter exempel
              i handlingsplanen eller på annat ställe där man har sagt att man
              ska göra utredningar, till exempel när det handlar om de sexualbrott
              som nu ska utvärderas. Justitieministern har sagt att man också
              ska beakta och titta på samtycke. Carina Hägg står här och slår
              in öppna dörrar. Hon vill jubilera ett tioårigt dokument som utvärderingen
              säger att det inte blev så mycket av i stället för att diskutera
              handling och handlingsplanen.
            </seg>
          </u>
          <note type="speaker" n="f8b65aee">
            Anf. 148 CARINA HÄGG (s) replik:
          </note>
          <u who="carina_hagg_fe9c1b" xml:id="i-4f817d0ec65990ca-1" n="4ddc891e">
            <seg n="c7695232">
              Fru talman! Jag förstår att majoriteten hellre vill blicka bakåt.
              När man blickar bakåt hoppar man över de steg som Socialdemokraterna
              har tagit, till exempel kvinnofridspropositionen som var ett oerhört
              viktigt steg. Att man inte ser det beror naturligtvis på att man
              inte har följt de här frågorna, inte har haft den analys som vi
              har stått för och drivit fram.
            </seg>
            <seg n="ddec7c31">
              Jag skulle kunna räkna upp många exempel här på vad jag har tagit
              upp kommunalt och lokalt, vad jag har tagit upp under min yrkestid
              och vad jag har tagit upp här i riksdagen. Men det är väl inte
              det som det handlar om. Det är hur vi kan gå vidare. Vad är målet?
              Det vi saknar är en röd tråd. Vi saknar könsmaktsanalysen. Vi
              saknar mätbara avstämningspunkter.
            </seg>
            <seg n="167cdf74">
              Det är ofta så när det handlar om mäns våld mot kvinnor och när
              det handlar om jämställdhet. Då talar man och man kan vidta åtgärder,
              men uppföljningen försvinner. Det här var ett dokument där jag
              skulle ha velat se det tydligare.
            </seg>
            <seg n="61b08dd1">
              FN:s generalsekreterare är tydligare. Han talar om år 2015. Det
              är djärvt. Vi har inte vågat sätta upp några årtal. Vi talar om
              att vi ska ha en uppföljning 2010 samtidigt som vi alla är överens
              om, även om vi inte är överens om betänkandet i alla dess delar,
              att det behövs mer åtgärder, mer initiativ fram till 2010. Då
              borde det komma tillbaka till riksdagen så vi kunde göra de avstämningarna
              tillsammans, så vi kunde få svar på de frågorna. Det handlar inte
              minst om hur pengarna ska användas.
            </seg>
            <seg n="48cdcad8">
              Det spelar roll hur man använder pengarna. När könsmaktsanalysen
              är väck för att man inte tittar på de här frågorna med feministiska
              glasögon finns det anledning för riksdagen att använda sin granskande
              roll. Vi borde kunna vara överens om att hävda riksdagen som riksdag
              och inte lämna över den makten till regeringen att ensidigt hantera.
            </seg>
          </u>
          <note type="speaker" n="5ef45ad8">
            Anf. 149 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-8" n="6830a7ec">
            <seg n="d4a32aca">
              Fru talman! Jag är lite förvånad över Carina Häggs retorik eller
              sätt att se på människor. Om man inte är feminist och inte hänger
              sig åt könsmaktsordningen på det sätt som du önskar då skulle
              man mista rätten att över huvud taget agera kring de här frågorna.
            </seg>
            <seg n="227e09a7">
              Jag tycker att det är synnerligen intressant att vi har en handlingsplan
              som är framåtsyftande, en handlingsplan som ska utvärderas. Jag
              tycker att det är mycket mer intressant än det Carina Hägg tog
              upp i sin inledning, nämligen att hon var ledsen för att vi inte
              firade tio år med kvinnofridspropositionen.
            </seg>
            <seg n="87376c96">
              Samtidigt kan man se i den utvärdering som gjordes 2004 att det
              var en jättebra proposition men man frågar vad som hände. Jag
              vet inte om du var inne i salen när jag sade att myndigheterna
              i vissa delar har underlåtit att utföra regeringens myndighetsgemensamma
              uppdrag, etcetera.
            </seg>
            <seg n="28a9d310">
              Ni ville så väl, men det blev tyvärr inte lika mycket. Men det
              är klart att när man har gjort handlingsplanen har man tittat
              på vad som har gjorts tidigare, och man går vidare. Det är lite
              som att du vill fira någonting, ett papper som kom för tio år
              sedan, i stället för att jobba med handlingsplanen, det som är
              framåtsyftande från ord till handling.
            </seg>
            <seg n="baf3288b">
              Jag kan berätta för Carina Hägg att jag har varit feminist ganska
              länge.
            </seg>
          </u>
          <note type="speaker" n="5f380313">
            Anf. 150 CARINA HÄGG (s) replik:
          </note>
          <u who="carina_hagg_fe9c1b" xml:id="i-4f817d0ec65990ca-2" n="4ddc891e">
            <seg n="fe7d7aa3">
              Fru talman! Jag tyckte att det var intressant att höra bekännelsen
              att Inge Garstedt är feminist. Jag skulle önska att fler vågade
              komma ut som feminister och fler vågade lära sig könsmaktsordningen,
              också vad den betyder i praktiken och granska de beslut som fattas
              med de ögonen. Då hade vi inte sett de förändringar som man fattar
              beslut om här från majoritetens sida. Man prioriterar skattesänkningar
              i stället för att göra satsningar för att skydda kvinnor.
            </seg>
            <seg n="d9376788">
              Det finns mycket i handlingsplanen som är bra, åtgärderna och
              katalogen. Man lägger över mycket på Socialstyrelsen att utreda,
              men tyvärr har Socialstyrelsen inte fått några ökade resurser.
              De har inte ens fått en tjänst för att kunna samordna vad jag
              nu tror är 17 utredningsuppdrag. Lägger man så stor vikt vid alla
              de uppdragen som i sig är väldigt viktiga och som jag ser fram
              emot måste man skicka med resurserna. Annars ser man inte allvaret
              och vikten av utredningen, om de ska klämmas ihop med allt det
              övriga.
            </seg>
            <seg n="f1c8d24b">
              Jag föraktar inga människor över huvud taget, som svar på en
              tidigare fråga. Jag tycker att alla människor har rätt att yttra
              sig om vad de vill, men det är viktigt att korrigera sakfel i
              debatten. Det är också viktigt att påpeka att vi har olika uppfattningar,
              och jag tror att det spelar roll.
            </seg>
            <seg n="3f719153">
              Att inte könsmaktsanalysen finns med i det här dokumentet är
              bakgrunden till att det kunde smyga sig in texter i propositionen
              som vad jag förstår Centerpartiet drev igenom och som handlar
              om kvinnors våld mot män. Jag tar avstånd från allt våld, men
              det är en annan fråga. Den hör inte hemma i en handlingsplan.
            </seg>
            <seg n="a2f4278e">
              Jag vet inte vart den leder. Jag har frågat ansvarigt statsråd
              vart den meningen leder, vad den texten står för. Men om man tar
              bort analysen hamnar man snart i en sådan fråga. Då tappar man
              fokus, och det blir svårare för de myndigheter som ska följa upp
              de här frågorna att granska dem.
            </seg>
            <seg n="bd3219f7">
              Om vi går tillbaka till feminismen tror jag att det finns en
              anledning till att Liberala kvinnors ordförande inte befinner
              sig i den här salen i dag. Det finns väl ett skäl. Det är klart
              att backningen från feminismen spelar roll för vilka som finns
              här i dag.
            </seg>
          </u>
          <note type="speaker" n="e93efde0">
            Anf. 151 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-a5a57318c4e45900-0" n="a2c7e875">
            <seg n="4f75850f">
              Fru talman! Jag vill börja med att säga att jag är väldigt glad
              att vi har en regering som tar frågan om våldet mot kvinnor på
              allvar genom den här handlingsplanen och att den också innehåller
              resurser. Handlingsplanen tar upp mäns våld i nära relationer,
              hedersrelaterat våld och förtryck samt våld i samkönade relationer.
              Bara detta säger att det här är ett oerhört brett område som kräver
              väldigt många olika åtgärder. Arbetet måste ständigt pågå.
            </seg>
            <seg n="85c55162">
              Oppositionen har i betänkandet många reservationer men säger
              här i kammaren att man inte är emot de förslag som regeringen
              lagt fram, och det är bra, för oppositionen borde ändå kunna vara
              glad för det breda angreppssätt som regeringen nu tar till i den
              här frågan.
            </seg>
            <seg n="c136e009">
              Vi får nu denna handlingsplan om mäns våld mot kvinnor, men det
              finns också andra förslag på gång från regeringen som berör till
              exempel människohandel för sexuella ändamål och som därmed också
              inbegriper kvinnor som kommer hit till Sverige och utnyttjas här
              av svenska män. Det är oerhört viktigt att vi ser omfattningen
              av alla dessa övergrepp mot kvinnor.
            </seg>
            <seg n="dcfab294">
              Det är också viktigt att vi ser att mäns våld mot kvinnor är
              en del i ett större sammanhang, i en större kontext. Vi bör se
              den kontexten som inbegriper sexuella trakasserier, våldspornografi,
              marknadsföring av sexuella tjänster och så vidare. Vi måste nämligen
              se strukturer som förhindrar jämställdhet och förhindrar att människors
              lika värde upprätthålls runt om i samhället.
            </seg>
            <seg n="b760e87c">
              Fru talman! Det är unikt att det finns så mycket resurser som
              följer med alla de 56 förslagen som regeringen lyfter fram i handlingsplanen,
              att det finns 800 miljoner kronor avsatta för att verkligen få
              något gehör eller genomslag för handlingsplanen. Jag tror inte
              att någon regering någonsin har avsatt så mycket pengar för satsningar
              på att förhindra mäns våld mot kvinnor.
            </seg>
            <seg n="5596e6ea">
              Regeringens handlingsplan omfattar sex insatsområden: ökat skydd
              och ökat stöd till våldsutsatta kvinnor, en förstärkning av det
              förebyggande arbetet, ökad kvalitet och effektivitet i rättsväsendet,
              utveckling av insatser riktade till våldsutövare, ökad samverkan
              och ökade kunskaper. Det är precis så vi måste jobba med ett brett
              anslag och ett brett program. Det är klart att det krävs resurser
              om man ska uppnå resultat.
            </seg>
            <seg n="5c8174da">
              Att bekämpa mäns våld mot kvinnor är ingen enkel uppgift, och
              det finns inga enkla lösningar. Men en sak som vi har fått med
              oss från den hearing som nyligen hölls i frågan är att det saknas
              enormt mycket kring forskningen. Vi har alldeles för lite evidensbaserad
              forskning på detta område, och det tycker jag att vi ska ta till
              oss och verkligen förändra.
            </seg>
            <seg n="0abbfb82">
              Hearingen visade dock att det går att göra förändringar till
              det bättre i de strukturer som redan finns. I Malmö har man med
              samverkan mellan olika myndigheter lyckats få fler anmälningar
              om våld och övergrepp att också gå till åtal. Om vi inte beivrar
              dessa brott har vi inte mer än fina paroller att vifta med. Vi
              måste alltså tydligt markera att samhället kommer att göra allt
              för att lagföra dessa brott.
            </seg>
            <seg n="9ffc0fdd">
              Fru talman! En grupp som vi måste göra mycket mer för än i dag
              är alla de unga flickor som lever i en hederskultur i Sverige.
              Det handlar om hot och våld, barnäktenskap, tvångsäktenskap, könsstympning
              och så vidare. Allt detta är olika former av våld och övergrepp.
              Det handlar om flickor som bor och lever i Sverige, men de lever
              ändå inte som alla andra i frihet.
            </seg>
            <seg n="cadfe465">
              Dessa flickor har alldeles för länge varit en bortglömd grupp.
              Den förra regeringen talade mycket om det hedersrelaterade våldet,
              men det hände inte mycket på nationell nivå. Många ropade på nationella
              riktlinjer. Den förra regeringen förmådde inte få till stånd en
              handlingsplan för det hedersrelaterade våldet, inte heller att
              jobba vidare med metodutvecklingen.
            </seg>
            <seg n="ed01f79a">
              Detta tar regeringen tag i, och nu finns det med ett uppdrag
              till Östergötlands länsstyrelse eftersom de redan har börjat med
              en bra kunskapsutveckling på området. De ska nu lämna stöd till
              insatser på nationell eller länsövergripande nivå mot hedersrelaterat
              våld och förtryck. Det är jättebra att detta tas på allvar!
            </seg>
            <seg n="76fe0261">
              Fru talman! Jag har i en motion till riksdagen också lyft fram
              frågan om barnens situation. Varje år anmäls 20 000 fall i dag
              hörde vi en annan siffra, 25 000 fall av mäns våld mot kvinnor
              i nära relationer. Hur många barn som därmed bevittnar våld i
              hemmet vet vi inte. I Statistiska centralbyråns undersökning för
              något år sedan om levnadsförhållanden i Sverige säger 145 000
              kvinnor att de utsatts för våld eller hot i sin bostad av en person
              som är nära bekant. Då kan man förstå hur många barn det är som
              någon gång ser sin mamma bli hotad och slagen och därmed indirekt
              upplever ett eget hot och ibland också blir direkt utsatta av
              våldet.
            </seg>
            <seg n="cf6bdaad">
              Vi kan alla förstå hur detta kan påverka barnets dagliga liv
              och hälsa. Jag har också lyft fram de barn som har mödrar som
              har ett missbruk och där kvinnan eller mamman misshandlas i hemmet.
              Dessa kvinnor har mycket svårt att få hjälp av kvinnojourerna
              i dag eftersom dessa inte klarar av den här gruppen. Det behövs
              naturligtvis specialkompetens för att jobba med personer som har
              missbruksproblematik.
            </seg>
            <seg n="1e34e975">
              Detta drabbar naturligtvis barnen. Man fortsätter att leva i
              detta. Kvinnan kan inte få hjälp på kvinnojouren för att söka
              sig ur en negativ situation, och jag tror att det behövs flera
              olika åtgärder på det här området. Jag hoppas, som man skriver
              i utskottsbetänkandet, att majoriteten kommer att driva på så
              att förändringar kommer till stånd.
            </seg>
            <seg n="a1b1914f">
              Jag menar att vi måste ha en nollvision mot våldet mot kvinnor,
              men vi måste också förbättra stödet inom socialtjänsten för dessa
              barn. I dag är det ofta kvinnojourerna som gör hela jobbet med
              stödinsatser. Det är inte rimligt att frivilligorganisationerna
              ska dra hela det lasset.
            </seg>
            <seg n="231a51d0">
              På olika sätt behöver alltså arbetet med barns behov ytterligare
              stärkas, och jag tror att socialtjänsten behöver mer utbildning
              och kompetens men också mer resurser till att jobba med detta.
              Kanske behöver vi också en särskild barnskyddslag.
            </seg>
            <seg n="11b47ab3">
              Fru talman! Avslutningsvis anser jag att vi måste få en större
              debatt om mansrollen i samhället. Det är bra att män ska ges behandling,
              som man skriver i handlingsplanen, men vi måste också förebygga
              att de ens börjar kränka kvinnors och barns liv. Vad är det som
              gör att män slår? Vi måste börja tala om vilka värderingar och
              vilken människosyn som ska prägla vårt samhälle, och det, fru
              talman, måste börja tidigt. Vi måste alla vara med och jobba med
              attityder och värderingar. Det ska vi naturligtvis göra i hemmet
              och i skolan, men ett stort ansvar ligger också på medierna som
              har en mycket stark påverkan på människors rättsmedvetande.
            </seg>
            <seg n="7b62cd0e">
              Vi ska också i riksdagen ha lagar som talar om vilka straff som
              ska tillämpas vid de allvarliga brott vi talar om här. Regeringen
              jobbar med skärpningar på flera olika områden. Men vi kanske också
              behöver en värdekommission. Det har vi kristdemokrater vid olika
              tillfällen föreslagit, och då hänvisar vi ofta till det som man
              har genomfört i Norge. Man har haft en bred debatt ute i samhället
              om vilka värderingar som man gemensamt vill främja. Det tror jag
              vore värdefullt.
            </seg>
            <seg n="cfec8d98">
              Fru talman! Som ordförande i vårt partis kvinnoförbund har jag
              lärt mig att det finns så många olika dimensioner av mäns våld
              mot kvinnor. Flera olika områden som behöver förstärkas, förbättras
              och utvecklas ytterligare har lyfts fram. Något som oppositionen
              har tagit upp är äldre kvinnors situation och kvinnor med funktionsnedsättning
              som man anser inte finns med. Jag menar dock att detta väl inryms
              i den kunskapsuppbyggnad som vi ska jobba vidare med. Det finns
              en del åtgärder som finns i handlingsplanen men som ytterligare
              kan förstärkas genom att vi går vidare i detta arbete.
            </seg>
            <seg n="04784130">
              Fru talman! Jag ser att regeringen i denna handlingsplan har
              fått med väldigt många olika områden. Det är 56 åtgärder jag hade
              säkert kunna ha 156, och frågan är om det hade räckt. Men jag
              tror att det är oerhört viktigt att vi tar dessa 56 åtgärder och
              försöker få dem till konkret handling och att det verkligen får
              effekt. Tyvärr ser vi i dag att trots att vi har en kvinnofridslag
              och vi har haft flera olika steg som har varit en förbättring
              har misshandeln och våld mot kvinnor inte minskat.
            </seg>
            <seg n="de4c084a">
              Det här är en jättestor utmaning, och jag tycker att det ska
              bli intressant att följa hur regeringen jobbar vidare. Det är
              viktigt att vi i riksdagen stöder detta arbete, och jag tror också
              att vi kan och bör samverka över blockgränserna i denna oerhört
              viktiga fråga som vi brukar jobba över blockgränserna med!
            </seg>
          </u>
          <note type="speaker" n="bb7af462">
            Anf. 152 CARINA HÄGG (s) replik:
          </note>
          <u who="carina_hagg_fe9c1b" xml:id="i-4f817d0ec65990ca-3" n="4ddc891e">
            <seg n="da1bcc0f">
              Fru talman! Jag hade anledning att reflektera lite över det Désirée
              Pethrus Engström lyfte fram. Hon pratade också om könsdiskriminerande
              reklam och fyllde på med att fundera över mansrollen och hur man
              ska förändra attityden.
            </seg>
            <seg n="facc1379">
              Jag delar helt uppfattningen att det i dag är alltför få delar
              av samhället som känner sig engagerade i de här frågorna. Det
              märker jag när jag är ute och talar med människor. Fast det finns
              så mycket opinionsbildning är det, när det kommer till kritan,
              väldigt få som känner att det är deras ansvar att vara del i förändringen,
              att det är jag som har möjlighet att säga till min granne, min
              arbetskamrat och stödja min väninna i den här situationen. Vi
              måste bredda engagemanget. Det har vi ett ansvar för att göra
              tillsammans.
            </seg>
            <seg n="a37b5a3d">
              Jag tror att man också måste få med sig arbetsgivarna. De har
              inte ett rättsligt ansvar, men de har ett ansvar i en stor del
              av de här frågorna genom sina anställda och genom att de har ett
              arbetsgivaransvar. Vi har sjukskrivningsproblematiken. Det finns
              många delar och ingångar i det här. En del handlar om möjligheter
              för kvinnor att fullt ut verka på sina arbetsplatser, befordras
              och så vidare.
            </seg>
            <seg n="d6eecb17">
              Jag skulle vilja fråga: Skulle Kristdemokraterna vara beredda
              att påverka arbetsgivarorganisationerna som i dag inte har gjort
              någonting och inte heller tänker göra någonting på det här området?
              Skulle vi kunna få en samsyn där?
            </seg>
            <seg n="e1edb2af">
              En annan fråga är den som vi nu har fått besked om, att regeringen,
              i alla fall Folkpartiets företrädare i regeringen, Nyamko Sabuni,
              har sagt blankt nej till att ta till sig utredningens förslag
              om könsdiskriminerande reklam.
            </seg>
            <seg n="bd46cc2a">
              Jag kan säga att det i min valkrets pågick en annonskampanj.
              På bilden kom en boxhandske in från sidan mot ett kvinnohuvud.
              Reklamslogan var: Slå till! Teckna ett bredband! För mig var det
              alldeles uppenbart att man använde den alldeles förfärliga metaforen
              att slå en kvinna. Vi från S-kvinnor anmälde den här annonsen
              till de två nämnder som det finns möjlighet att anmäla till. Det
              blev ingen erinran. Svaret från sista anmälan var att
            </seg>
          </u>
          <note type="speaker" n="71bdec16">
            Anf. 153 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-a5a57318c4e45900-1" n="a2c7e875">
            <seg n="d9983ac8">
              Fru talman! Jag uppfattade det som två frågor. Den ena var vad
              arbetsgivarna kan göra. Som jag ser det har vi en lagstiftning
              om framför allt sexuella trakasserier. Jag tror att arbetsgivarna
              redan där måste vara med och markera att man inte tolererar sexuella
              trakasserier. Det är ju, som jag ser det, en form av våld mot
              kvinnor som det oftast handlar om. Det finns även kvinnor som
              trakasserar män, men det är inte lika vanligt. Det gäller att
              redan tidigt mota Olle i grind och ha värderingar som är tydliga.
              Det ska arbetsgivarna markera, och där har vi en tydlig lagstiftning.
              Självklart kan man ha övriga diskussioner på arbetsplatserna,
              men jag tror att det är den viktigaste grundläggande lagstiftningen
              som vi har som vi ska implementera.
            </seg>
            <seg n="ec61e28a">
              När det gäller nej till könsdiskriminerande reklam vet jag inte
              om frågan är klar på det området. Det är inte obekant att Kristdemokraterna
              oftast har velat gå lite längre. Det gällde till exempel frågan
              om barnpornografi, som vi ofta brukar nämna. Det ansåg man inte
              gick att göra någonting åt på grund av yttrandefriheten. Men till
              slut fick vi en lagstiftning som ändå markerade att det inte är
              okej.
            </seg>
            <seg n="04eaae68">
              Jag hoppas faktiskt, och skulle gärna vilja driva frågan vidare,
              att vi inte ska acceptera könsdiskriminerande reklam, och jag
              tror att det är viktigt att vi sätter värderingarna från samhällets
              sida och också markerar. Om det inte går att hitta en bra lagstiftning
              på det området är det naturligtvis upp till de olika organisationerna,
              branschorganisationerna, att verkligen satsa på självreglering.
            </seg>
            <seg n="291b0a8c">
              I Norge gick ju regeringen ihop med branschorganisationerna just
              i en sådan självregleringskampanj. Det tror jag att vi skulle
              kunna börja med. Vi bör åtminstone börja i den ändan. Sedan tror
              jag att vi kanske behöver gå vidare, om inte detta är tillräckligt.
            </seg>
          </u>
          <note type="speaker" n="d02f50c8">
            Anf. 154 CARINA HÄGG (s) replik:
          </note>
          <u who="carina_hagg_fe9c1b" xml:id="i-4f817d0ec65990ca-4" n="4ddc891e">
            <seg n="e2ae86ab">
              Fru talman! Tack för svaren! Jag tycker att det var väldigt intressanta
              svar som också ger öppningar. Under förra mandatperioden tog vi
              ett tvärpolitiskt initiativ till att vända oss till arbetsgivarsidan
              och be dem uppmärksamma vissa av de frågor som berör kvinnor i
              förhållande till män och könsmaktsordningen. Sedan har det tappats
              bort. Jag tror fortfarande att det, i och med att arbetslivet
              är en sådan stor del av samhället och en så stor del av de enskilda
              individernas dagliga tillvaro, är viktigt att inkludera också
              dem i diskussionerna och även se efter om företagshälsovården
              kan ha en annan, medveten roll i de här frågorna. Det måste vara
              så att fler känner ett ansvar och att fler får ett ansvar för
              att utrota mäns våld mot kvinnor. Jag välkomnar den öppningen.
            </seg>
            <seg n="3f014d00">
              I den andra delen utgår jag från och förstår att vi är ense om
              att uppmana till att våld mot kvinnor inte kan vara humoristiskt.
              Det måste fördömas. Men vi har försökt så pass länge med de självsanerande
              råden, och det har visat sig att det inte räcker. Det fungerar
              inte. Det är inte de verktyg som vi skulle behöva. Då ser inte
              jag någon annan väg än att vi får en lagstiftning.
            </seg>
            <seg n="53d0dd83">
              Jag uppfattar också där att det från Kristdemokraternas sida
              fortfarande finns en öppning och en möjlighet att ni driver på
              för att få en annan inställning från jämställdhetsministern i
              den här frågan framdeles. Men det är ju bråttom. I morgon är det
              en interpellationsdebatt, och jag är orolig för att man kommer
              att låsa fast sig vid en linje som sedan kommer att vara svår
              att ändra.
            </seg>
            <seg n="00fea74b">
              Men jag utgår ändå från att sista ordet inte är sagt i fråga
              om könsdiskriminerande reklam. Reklamen och det vi möter i medierna
              är en sådan stor del av den påverkan som unga tjejer och killar
              möter. Vi formas delvis i våra könsroller och stereotypiseras
              i de könsrollerna av hur vi möter medierna. Det är också en bidragande
              orsak till att många unga
            </seg>
          </u>
          <note type="speaker" n="cf7afb08">
            Anf. 155 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-a5a57318c4e45900-2" n="a2c7e875">
            <seg n="d32c8cbe">
              Fru talman! När det gäller utredarens förslag om könsdiskriminerande
              reklam har jag uppfattat att hon också har sagt att det inte behövs
              någon ny lag eftersom reklam egentligen inte regleras i yttrandefrihetslagstiftningen.
              Jag kan ha förstått det fel, men så har jag uppfattat det, och
              därför kan regeringen vidta olika åtgärder när det gäller reklam.
            </seg>
            <seg n="3eb2bb84">
              Det kan vi behöva titta vidare på, men vi i Kristdemokraterna
              är helt klart för och skulle egentligen vilja ha en starkare ställning
              när det gäller den här lagstiftningen.
            </seg>
            <seg n="5f38385f">
              Vad jag kan minnas är det i många frågor som vi debatterar här
              i riksdagen lite pingpong. Förra gången stod vi i omvända roller.
              Då vet jag att Kristdemokraterna föreslog en lagstiftning och
              försökte driva på Socialdemokraterna. Men det blev ingen lag ändå.
              Det är klart att vi alla har ett ansvar för att det här verkligen
              kommer till stånd. Det är inte så att Socialdemokraterna har tyckt
              att det här har varit någonting bra tidigare, utan man får stå
              svaret skyldig lite grann.
            </seg>
            <seg n="a0a3a4b3">
              Jag har större förhoppningar nu än jag hade under tidigare regering
              på att det kanske kan bli en förändring. Hur den kommer att se
              ut kan jag inte svara på, och jag har inte mandat att svara för
              vad regeringen ämnar göra. Men för mitt parti Kristdemokraternas
              del och för mig personligen kan jag ändå säga att jag tycker att
              det är väldigt viktigt att markera just för att det handlar om
              att våld mot kvinnor är så utbrett. Det handlar om att markera
              på alla nivåer. Även reklamen är väldigt effektiv när det gäller
              att förändra människors attityder och värderingar. Jag hoppas
              att vi får se en förändring framöver.
            </seg>
          </u>
          <note type="speaker" n="64765419">
            Anf. 156 MEHMET KAPLAN (mp):
          </note>
          <u who="mehmet_kaplan_727649" xml:id="i-0aedc1037195753b-0" n="8a9f196d">
            <seg n="45e4a4ff">
              Fru talman! Det har varit en väldigt intressant och lärorik debatt
              för mig. Siffrorna talar sitt tydliga språk. Oavsett vilken regering
              som sitter vid makten har antalet kvinnor som har blivit utsatta
              för våldtäkt ökat. Vi har siffror som visar på att grov kvinnofridskränkning
              också ökar konstant, oavsett färg på regeringen. Inte minst misshandel
              av kvinnor generellt har ökat markant.
            </seg>
            <seg n="bc878bf1">
              Det här är väldigt svåra siffror att ta till sig. Man ser dem.
              Man ser kurvan som pekar uppåt. Man räknar med att det rör sig
              om flera kvinnor varje dag som blir utsatta, i Sverige 2008.
            </seg>
            <seg n="6894027c">
              Vad vill då de som styr Sverige göra åt detta? Jo, vi har i dag
              en handlingsplan som vi har debatterat, och debatten kommer att
              fortsätta några minuter till här i kväll. När jag ser resultatet
              är det några punkter som jag som miljöpartist vill lyfta fram.
              En sådan punkt handlar om de goda exemplens Sverige.
            </seg>
            <seg n="4697374d">
              Vi har många goda exempel på hur man kan hantera frågan om mäns
              våld mot kvinnor. Vi har ett väldigt gott exempel i Malmö, som
              några tidigare debattörer har tagit upp, där det finns professionella
              mansjourer som verkligen gör skillnad när det gäller män som kanske
              har bestämt sig för att den väg som de slagit in på just slagit
              in på inte är särskilt fruktbar och vill ha professionell hjälp.
              I dag är de i mångt och mycket i Sverige utlämnade, vilket är
              synd för det finns goda exempel.
            </seg>
            <seg n="db34c9d0">
              Ett annat gott exempel är de särskilda mottagningarna för dem
              som har utsatts för våldtäkt. Vi har en sådan här i Helsingfors
              på Södersjukhuset. På den särskilda mottagningen kan kvinnan som
              har blivit utsatt möta en gynekolog med särskild utbildning godkänd
              av Rättsmedicinalverket och få ett rättsintyg. Vi måste öka kompetensen
              hos dem som tar emot våldtäktsoffer på alla Sveriges sjukhus och
              inte bara några få detta för att säkra bevisen och öka rättstryggheten
              för våldtäktsoffer. Goda exempel finns det alltså gott om.
            </seg>
            <seg n="e7dce2e2">
              Myndigheter då, de som man kanske direkt kan försöka påverka
              från regeringshåll? En utvärdering från tidigare nämnda Rättsmedicinalverket
              gjorde visar att det förekommer brister i kvaliteten på utfärdade
              rättsintyg. Visst är det så att vi som stiftar lagarna har ett
              ansvar här.
            </seg>
            <seg n="a0ced77f">
              Medicinsk bevisning är faktiskt avgörande vid sexuella övergrepp.
              Det är viktigt att regeringen vidtar åtgärder för att tillgodose
              detta. Det är inte första gången som vi från oppositionen tar
              upp den här frågan, men jag hade hoppats att det skulle vara den
              sista.
            </seg>
            <seg n="3feb83e4">
              En annan viktig fråga som vi har debatterat här i kammaren är
              detta med målsägandebiträde redan i förundersökningsskedet. Det
              blev avslag på de motionerna tidigare, och frågan tas inte upp
              särskilt mycket här. I dag ska en kvinna som har blivit utsatt
              för sexuellt eller annat våld bistås med målsägandebiträde under
              rättegången, men under en förundersökning, som är nog så viktig
              i den här typen av ärenden, kan hon bistås.
            </seg>
            <seg n="0571b0fb">
              Vi har tidigare från Miljöpartiets sida uttryckt att det är viktigt
              att göra denna rätt till målsägarbiträde absolut just för tryggheten
              i rättsprocessen och för att kvinnor som utsatts för den här typen
              av övergrepp lider dubbelt i och med att en förundersökning kan
              vara nog så påfrestande. Det är en viktig signal till den utsatta
              kvinnan men också till samhället i övrigt. Vi tar hand om brottsoffer,
              är signalen.
            </seg>
            <seg n="2b4101d3">
              Men vi tar också hand om förövare som vill ta sig ur sitt beteendemönster.
              Därför hade det varit bra om vi hade kunnat öka möjligheten att
              delta i kriminalvårdens program för män som har begått sexualbrott
              eller våldsbrott mot kvinnor. I dag kan inte män som har avtjänat
              ett straff fullfölja ett påbörjat program i kriminalvårdens regi.
            </seg>
            <seg n="d8ce31c2">
              När jag var med och besökte en kriminalvårdsanstalt togs det
              upp att det för vissa män kändes som att de satt inne för kort
              tid, vilket är paradoxalt, för de skulle gärna vilja gå färdigt
              ett program. Det är synd att man inte ger dem denna möjlighet.
              En samverkan mellan kommuner och kriminalvården bör stimuleras,
              tycker vi, för att underlätta att män som söker behandling för
              kriminellt beteende ska kunna hanteras inom professionella ramar.
            </seg>
            <seg n="4facf433">
              Fru talman! Jag vill avrunda mitt anförande med en uppmaning
              till utbildningsväsendet. Väldigt mycket av det som jag hade tänkt
              säga har sagts tidigare här. Men just den här frågan är oerhört
              viktig och kan inte nog upprepas. Det handlar om den ökade kunskapen
              hos centrala yrkesgrupper i frågor om mäns våld mot kvinnor, för
              det är ett antal yrken där man kommer i kontakt med kvinnor som
              utsätts för våld.
            </seg>
            <seg n="25e9fd83">
              Det nämndes redan för tio år sedan, och blev känt i dag eftersom
              flera av ledamöterna har tagit upp kvinnofridspropositionen från
              1997/98, att detta borde vara en viktig del av arbetet mot mäns
              våld. Yrkesutbildningar som leder till yrken vars utövare kommer
              i kontakt med kvinnor utsatta för våld och sexualbrott ska förbereda
              studenterna för att de ska kunna hantera även detta i sin yrkesverksamhet.
              Det lyser tyvärr i dag med sin frånvaro.
            </seg>
            <seg n="6b1af6ba">
              Vissa högskolor har tagit viktiga steg, men det behövs ändå incitament
              från statligt håll här. Att det inte är så i dag är en allvarlig
              brist. De utbildningar som kan nämnas är väl främst polisutbildningen,
              juristutbildningar och lärarutbildningar. Jag vet att inom läkarutbildningen
              finns det ändå väldigt bra förståelse för detta, för läkarna är
              väl de som primärt kommer i kontakt med dessa kvinnor. Men även
              andra yrkesutbildningar bör ta in detta i undervisningen. Det
              handlar alltså om obligatoriska moment för att öka kunskapen i
              fråga om kvinnor som utsatts för mäns våld. Men det är väl för
              mycket begärt när den inte riktigt verkar finnas hos en del ledamöter
              här i riksdagen.
            </seg>
          </u>
          <note type="speaker" n="c4d57f43">
            Anf. 157 INGE GARSTEDT (m) replik:
          </note>
          <u who="inge_garstedt_61f29b" xml:id="i-bba4f8a879bfe06f-9" n="6830a7ec">
            <seg n="21cdeb1f">
              Fru talman! Det känns lite grann som att Mehmet Kaplan ibland
              slår in öppna dörrar. När det gäller detta att ha möjlighet att
              fortsätta sin behandling för män som befinner sig i kriminalvården
              och avslutar behandlingen inom kriminalvården har vi en skrivning
              där vi säger att man ska få till stånd ett samarbete med kommunerna
              om detta. Det är lite grann en diskussion om kostnadsaspekten.
              Men vi flaggar upp för detta här.
            </seg>
            <seg n="cd4b21e0">
              När det sedan gäller sjukvårdens omhändertagande håller vi fullständigt
              med dig. Det var också därför som Nationellt centrum för kvinnofrid
              fick uppdraget att utarbeta handboken. Vi har tidigare i diskussionen
              i dag sagt att det är viktigt att man går vidare, så att det också
              gäller hur man tar hand om barn som drabbats.
            </seg>
            <seg n="6b16f48d">
              Jag tror att vi i mycket stor utsträckning är överens.
            </seg>
          </u>
          <note type="speaker" n="e45d314d">
            Anf. 158 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-0aedc1037195753b-1" n="8a9f196d">
            <seg n="580dbfef">
              Fru talman! Det gläder mig.
            </seg>
          </u>
          <note type="speaker" n="24b235f8">
            Anf. 159 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-6b2e339b04fd4071-0" n="58397a1b" next="i-2fb0c76d67fe4b1e-0">
            <seg n="405ec717">
              Fru talman! För tre år sedan beslutade riksdagen att anta den
              socialdemokratiska regeringens förslag om en ny sexualbrottslag.
              I lagen utvidgades våldtäktsbestämmelsen, vilket inneburit att
              flera gärningar kommit att bedömas som våldtäkt. Förändringen
              av lagen var mycket välkommen och mottogs med stor glädje av flera
              grupper som jobbat med våldsutsatta kvinnor. Men under de senaste
              åren har det förekommit ett antal uppmärksammade fall där åtal
              inte väckts alternativt där åtal om våldtäkt ogillats.
            </seg>
            <seg n="5d7a41f3">
              Trots de förändringar och skärpningar av lagen som skett har
              män kunnat dölja sig bakom påståenden om frivillighet och därmed
              sluppit straff för något som den utsatta kvinnan betraktat som
              ett övergrepp och trots att man i domar kunnat läsa formuleringar
              som tyder på att det har skett en våldtäkt. Om män kan komma undan
              åtal och/eller straff för en handling genom att påstå att de trodde
              att kvinnan ville är det uppenbart att det behövs förändringar.
              Vi anser därför att det behöver införas ett nytt begrepp i sexualbrottslagen,
              grov oaktsam våldtäkt. Det handlar om ett nödvändigt tillägg men
              inte en försvagning av våldtäktsbegreppet. I Norge tillämpas detta
              begrepp sedan 2000 efter en omfattande utredning och en lång politisk
              debatt om mäns våld mot kvinnor och rättssäkerhet i sexualbrott.
            </seg>
            <seg n="16e058b6">
              Jag ska ta ett exempel. Ingrid lever med sin man Anders. Nästan
              varje gång Anders dricker blir han våldsam. Det här är en sådan
              lördag. Anders har börjat dagen med ett par starköl. Han blir
              förbannad på Ingrid som dammsuger. Han skriker, slår och kallar
              Ingrid för fula tillmälen. Sedan sticker Anders ut. Ett par timmar
              senare kommer Anders hem. Han är fortfarande berusad och vill
              ha sex med Ingrid som ligger blåslagen i sängen. Ingrid gör inget
              motstånd och säger inget.
            </seg>
            <seg n="2e9de43a">
              Hur skulle en normalt aktsam man ha agerat i detta fall?
            </seg>
            <seg n="6b38bd67">
              Jag ska citera ur en bok av Katrine Kielos som heter Våldtäkt
              och romantik . På golvet i den där korridoren, med lysrörsljuset
              i ögonen och hans hand över min mun fanns det ingenting att säga
              varken ja eller nej till. Det låg ingen fråga i luften. Frågan
              hade vi passerat. Frågan hade glidit obemärkt förbi. Jag missade
              den och nu fanns det inte så mycket kvar att göra. Bara skuld.
              Jag sa aldrig alltså ordet.
            </seg>
            <seg n="f144a17a">
              Vi tycker inte att regeringen borde fokusera på samtyckesbegreppet.
              Vi tycker att det flyttar fokus från gärningsman till offer, och
              det skulle vara att ta ett steg tillbaka. Genom att införa begreppet
              grov oaktsam våldtäkt visar vi i riksdagen att vi inte anser att
              det är acceptabelt att gärningsmannen gömmer sig bakom förklaringen
              att han inte förstod att kvinnan inte ville, trots att varje normalt
              aktsam man skulle ha förstått det.
            </seg>
            <seg n="a539e5d4">
              Eller som den norska advokaten Silje Stenvaag skriver i sin uppsats
              om grov oaktsam våldtäkt: Det är det hänsynslösa eller tanklösa
              beteendet som straffas genom kriminalisering av det (grovt) oaktsamma
              beteendet.
            </seg>
            <seg n="69fcc07a">
              Fru talman! Det borde ankomma på regeringen att snarast utreda
              möjligheten att införa brottet grov oaktsam våldtäkt i svensk
              straffrätt. Men då krävs det också ett bifall till reservation
              37 från Socialdemokraterna, vilket jag yrkar.
            </seg>
          </u>
          <note n="8ffaf92e">
            Anf. 160 CECILIA WIGSTRÖM i Göteborg (fp) replik:
          </note>
          <u who="eva-lena_jansson_69cbd8" xml:id="i-2fb0c76d67fe4b1e-0" n="58397a1b" prev="i-6b2e339b04fd4071-0">
            <seg n="0854f690">
              Fru talman! Häromdagen sade en journalist till mig att han nog
              aldrig hade sett någon regering som så snabbt tagit avstånd från
              sin politik som Socialdemokraterna gör. Det är inte länge sedan
              ni lämnade över makten, och redan tar ni avstånd från det som
              ni genomförde. Ni har ansvar för den sexualbrottslagstiftning
              som vi har i dag i Sverige. När den infördes var vi från Folkpartiets
              sida kritiska mot att ni inte utvidgade begreppet hjälplöst tillstånd
              för att skydda fler kvinnor som utsätts för våldtäkt.
            </seg>
            <seg n="f6a11ff4">
              Jag är mycket glad att vi nu ska ha en ny översyn av sexualbrottslagstiftningen.
              Jag hoppas att vi i stället för hjälplöst tillstånd kan gå över
              till särskilt utsatt situation så att vi vidgar den krets av flickor
              och kvinnor som skyddas. I dag är det nästan så att man måste
              vara medvetslös, annars måste man ha gjort våldsamt motstånd.
              Det är att ställa alldeles för höga krav.
            </seg>
            <seg n="d76085f7">
              Jag kan hålla med Eva-Lena Jansson om att samtycke inte är någon
              bra väg att gå. Men nu har vi en förutsättningslös utredning.
              Jag är ganska säker på att den kommer till samma slutsats som
              den förra utredningen, det vill säga att samtyckeskrav inte är
              någon ökad hjälp till kvinnorna.
            </seg>
          </u>
          <note type="speaker" n="7ca9a410">
            Anf. 161 EVA-LENA JANSSON (s) replik:
          </note>
          <u who="eva-lena_jansson_69cbd8" xml:id="i-6b2e339b04fd4071-1" n="58397a1b" next="i-2fb0c76d67fe4b1e-1">
            <seg n="3344ac8c">
              Fru talman! Jag uppfattade ingen fråga från Cecilia Wigström,
              vilket jag antar att en replik ska handla om.
            </seg>
            <seg n="032a451a">
              Jag uppfattade när jag hörde Inge Garstedt och läste betänkandet
              att man inte tillstyrker motionen om att införa begreppet grov
              oaktsam våldtäkt. Därmed fastnar man på samtycke. Jag uppfattade
              att Inge Garstedt sade i talarstolen att regeringen skulle utreda
              begreppet samtycke. Det här handlar inte om samtycke; det är något
              annat. Grov oaktsam våldtäkt utgår nämligen från att man ska betrakta
              gärningsmannen utifrån vad en normalt aktsam man skulle ha gjort.
            </seg>
            <seg n="52d32656">
              När man pratar om samtycke fokuserar man på offret. Alla de som
              har varit i en rättegångssal säger att det kommer att handla om
              att man diskuterar vad offret gjorde eller inte gjorde, vad hon
              sade, vad hon hade på sig, varför hon inte gick hem, hur mycket
              hon hade druckit och så vidare.
            </seg>
            <seg n="7873e852">
              Detta begrepp handlar om att fokusera på varför mannen inte var
              normalt aktsam som vem som helst skulle ha varit.
            </seg>
          </u>
          <note n="de38a507">
            Anf. 162 CECILIA WIGSTRÖM i Göteborg (fp) replik:
          </note>
          <u who="eva-lena_jansson_69cbd8" xml:id="i-2fb0c76d67fe4b1e-1" n="58397a1b" prev="i-6b2e339b04fd4071-1">
            <seg n="34d6667f">
              Fru talman! Jag begärde ordet för att poängtera att det är Socialdemokraterna
              som har ansvaret för den lagstiftning vi har i dag eftersom ni
              hade makten under tolv år. Jag förstår kritiken mot lagstiftningen,
              men det var ändå ni som satte den på plats.
            </seg>
            <seg n="910afb0d">
              Jag begärde också ordet för att klargöra att samtycke inte är
              regeringens linje. Vi har tillsatt en utredning som är bred och
              som kommer att se över sexualbrottslagstiftningen. Samtycke kommer
              att vara en fråga som kommer upp. Grov oaktsam våldtäkt kommer
              också upp i den utredningen är jag ganska övertygad om.
            </seg>
            <seg n="63a13dd7">
              För Folkpartiets del vill vi se till att skydda kvinnor ytterligare
              genom att vidga begreppet hjälplöst tillstånd till att även omfatta
              särskilt utsatt situation. Jag beklagar att ni inte såg till att
              skärpa lagen på det sättet redan för tre år sedan.
            </seg>
          </u>
          <note n="e4b5f0ee">
            I detta anförande instämde Inge Garstedt och Ulrika Karlsson
            i Uppsala (båda m).
          </note>
          <note type="speaker" n="e5b27cf3">
            Anf. 163 EVA-LENA JANSSON (s) replik:
          </note>
          <u who="eva-lena_jansson_69cbd8" xml:id="i-8f516437c62e2cca-0" n="58397a1b">
            <seg n="77106da6">
              Fru talman! Jag har uppfattat att det är vi i riksdagen som stiftar
              lagarna och att regeringen verkställer det som riksdagen har beslutat.
              Det är viktigt att komma ihåg att när man fattade beslut om sexualbrottslagen
              påhejades och applåderades det av många, precis som jag beskrev.
              Det var ett välkomnande därför att man gjorde något nytt. Vi konstaterar
              att man missade saker. Vi är inte sämre än att vi kan ändra oss.
            </seg>
            <seg n="69521bc0">
              Jag uppfattar, fru talman, att Cecilia Wigström talar om för
              mig att begreppet grov oaktsam våldtäkt kommer att utredas av
              regeringen. Jag tolkar det som ett löfte. Jag har inte förstått
              det utifrån den reservation som vi lägger fram i betänkandet.
            </seg>
            <seg n="b3f3c150">
              Det är viktigt att var och en som sitter vid regeringsmakten
              tar ansvar. Den socialdemokratiska regeringen regerade under tolv
              års tid med olika politisk majoritet, bland annat med Centerpartiet
              och under den senaste perioden med Vänsterpartiet och Miljöpartiet.
              Hela tiden flyttar lagstiftaren fram sina positioner. Det är vad
              vi försöker göra genom att införa detta begrepp. Det är därför
              jag har yrkat bifall till det.
            </seg>
          </u>
          <note type="speaker" n="3492e032">
            Anf. 164 LARS U GRANBERG (s):
          </note>
          <u who="lars_u_granberg_5603e1" xml:id="i-77e1c8fa3405dd9d-0" n="670ac822">
            <seg n="67074ab7">
              Fru talman! Män för kvinnofrid, Män för jämställdhet och riksdagens
              manliga nätverk är olika konstellationer på olika nivåer i samhället
              som har bildats, ofta utifrån en situation i närområdet eller
              en situation där män har betett sig fruktansvärt illa. Det som
              dessa grupper också har gemensamt är analysen därefter att titta
              på hur man långsiktigt ska nå och bearbeta problemet med att män
              beter sig illa mot kvinnor.
            </seg>
            <seg n="e2e5e897">
              Motion JuU11 belyser just det arbete som dessa grupper har gått
              igenom med att analysera och landa någonstans i att män behöver
              lära sig hur män påverkas av manliga normer i vårt samhälle. Män
              behöver lära sig hur män kränker kvinnor i stort och i smått.
              Det är först när vi har lärt oss och insett det som också vi män
              kan kommunicera på ett vettigt och bra sätt med män som beter
              sig illa.
            </seg>
            <seg n="539ee72c">
              Låt mig ta ett exempel på när detta kan gå bra och bli långsiktigt.
              I Pilotprojektet i Borlänge har Män för jämställdhet under lång
              tid jobbat för att utveckla just tänket att lära män att se när
              de kränker och förstå sin maktposition. Detta har man lyckats
              att förmedla till poliskåren. Där har man en grupp av män som
              jobbar nära kvinnojouren i Borlänge med att kunna kommunicera
              med män som slår kvinnor. På ett halvår har man lyckats förmå
              sex män som slår att erkänna och förstå att det de har gjort är
              vedervärdigt och hemskt.
            </seg>
            <seg n="b45b5802">
              En viktig del för att nå fram och kunna börja bearbeta och jobba
              med behandling är självinsikten om att man har gått över en gräns.
              För att nå dit behövs kunskapen ute bland oss män.
            </seg>
            <seg n="43930ff6">
              Lite tråkigt är det dock när man läser betänkandetexten över
              hur man hanterar motion JuU11. Man förstår, man delar men föreslår
              avslag. I stället för att säga: Vi förstår, vi ser problemet och
              vi ser att de här grupperingarna inte finns geografiskt spridda
              över hela vårt land.
            </seg>
            <seg n="95868fa3">
              Med satsning och struktur skulle vi kunna få betydligt fler grupper
              av män att förstå och lära sig och bilda grupperingar kalla dem
              frivilliga eller vad som helst och stå upp för de värderingar
              som jag nyss har beskrivit.
            </seg>
          </u>
          <note n="08b7d614">
            Med det, fru talman, yrkar jag bifall till reservation nr 32.
          </note>
          <note n="22774bac">
            I detta anförande instämde Ann Arleklo, Christer Engelhardt,
            Elisebeht Markström, Margareta Persson och Maryam Yazdanfar (alla
            s).
          </note>
          <note type="speaker" n="9f2258f5">
            Anf. 165 MATS G NILSSON (m):
          </note>
          <u who="ulf_nilsson_15fa88" xml:id="i-fba36f83d38c6fde-2" n="c0f70985">
            <seg n="804eaee9">
              Fru talman! Det här är en omfattande debatt. Det är en omfattande
              handlingsplan. Jag ska använda mina få minuter till att tala om
              när det ofattbara har inträffat, när en man har våldtagit, förnedrat
              och förödmjukat ett barn eller en kvinna och den utmaning det
              är för oss att se till att det inte sker igen.
            </seg>
            <seg n="3d2482e7">
              Den nationella handlingsplan som vi har framför oss innehåller
              mycket bra. Det är utmärkt med den satsning som regeringen gör
              på det program som behandlar sexualbrottslingar. Det är bra att
              man betonar att det är viktigt att den intagne ska vara motiverad
              och vill söka behandling och inse att han har gjort fel och är
              beredd att underkasta sig behandling för att det inte ska ske
              igen.
            </seg>
            <seg n="3e42e6fd">
              Den riktigt stora utmaningen är de som faller igenom nätet och
              ännu inte blir motiverade, inte inser sina fel och inte genomgår
              någon behandling eller tar till sig behandling för att inte begå
              samma brott igen.
            </seg>
            <seg n="e9d62203">
              Den som aktivt söker vård och aktivt har insikten kan få vård
              även i dag. Det är inte det stora problemet.
            </seg>
            <seg n="8377938a">
              Det problem som vi står inför är att så sent som för något år
              sedan gick var tredje sexualbrottsdömd man igenom kriminalvården
              utan någon som helst behandling. Av dessa var det ett antal som
              inte hade insikten att de hade gjort fel eller att de hade problemet
              i sig och skulle kunna göra samma sak igen.
            </seg>
            <seg n="0277aa5b">
              I betänkandetexten och alla beskrivningar av frivillighet och
              egen motivation saknas tyvärr vad vi gör med dem som inte uppnår
              motivationen. Motivationssystemet i den svenska kriminalvården
              är inte klockrent, milt uttryckt.
            </seg>
            <seg n="004cfef6">
              Om en intagen inte fullgör sin jobbsyssla och arbetsvägrar kan
              han bli varnad och frigivningen kan skjutas upp. Om man inte genomgår
              en anvisad behandling för att komma till rätta med det underliggande
              problem som har gjort personen i fråga till sexualbrottsling används
              inte den typen av bestraffning. Man kan vägra, och man kan gå
              förbi.
            </seg>
            <seg n="f9bc1ff7">
              Jag anser i motion 369 att en lagförd våldtäktsman som inte frivilligt
              undergår den behandling som föreslagits av läkare bör kunna dömas
              till hormonmodulerande behandling det som kallas kemisk kastrering.
              En sådan tvångsmässig behandling ska självfallet vara strikt kontrollerad
              av läkare på samma sätt som när det i dag sker på frivillig basis.
            </seg>
            <seg n="78616c2c">
              Jag menar att det är ett straff för den lagförde våldtäktsmannen
              som på intet sätt kan betraktas vara värre än det öde som drabbar
              ett våldtäktsoffer.
            </seg>
            <seg n="25e890ac">
              Det är inte någon universallösning, fru talman. Jag avstår från
              yrkande, men vill med detta anförande framföra ett visst missnöje
              med att betänkandet inte tar tag i den riktigt svåra problematiken
              med dem som inte är motiverade och dem som löper igenom kriminalvården
              utan att få en adekvat behandling.
            </seg>
          </u>
          <note n="ac13e04b">
            I detta anförande instämde Göran Thingwall (m).
          </note>
          <note type="speaker" n="080863c0">
            Anf. 166 GÖRAN THINGWALL (m):
          </note>
          <u who="unknown" xml:id="i-9a9ca11a4634931f-0" n="c676710c">
            <seg n="b458b30b">
              Fru talman! I morse läste jag i Aftonbladet en insändare med
              rubriken Vart är vi på väg? Det stod följande: Varför ska barn
              inte få vara barn, vart är vårt samhälle på väg? För 20 år sedan
              kunde alla känna trygghet, vad har hänt? Som pappa till en dotter
              lider jag med Englas familj. Pappa.
            </seg>
            <seg n="0ee1429d">
              Fru talman! Jag har också en dotter. Hon är nu 28 år. Tänk om
              jag hade missunnats 18 år av hennes liv. Jag har nyligen blivit
              morfar till en ljuvlig liten varelse. Tänk om hennes liv skulle
              ta slut om tio år.
            </seg>
            <seg n="be0725e7">
              Varför ska jag över huvud taget behöva tänka dessa hemska tankar?
              Varför sätter inte samhället ned foten en gång för alla och signalerar
              till dessa våldsbenägna män att vi inte accepterar att de förgriper
              sig på våra kvinnor, döttrar och barnbarn, och att om de trots
              allt gör det blir en av straffpåföljderna kemisk kastrering.
            </seg>
            <seg n="6fbd8b71">
              I detta betänkande avstyrks en motion om just kemisk kastrering.
              Den är välformulerad och innehåller rejäla fakta. Det heter att
              alla motioner avslås enligt rutin, men måste inte rutiner ibland
              brytas när det är befogat? Landet har upprörts och upprörs av
              Englas öde. Borde inte i ett sådant läge ett kompetent kombinerat
              utskott ta initiativ och driva frågan vidare? Det räcker inte
              att konstatera att en straffnivåutredning kommer med sina förslag
              i sommar. Jag vet att det tar tid och mycket arbete att ändra
              i lagar och förordningar och just därför hade det varit psykologiskt
              och pedagogiskt viktigt om dessa båda utskott gjort en klar markering
              att det måste till en extra straffpåföljd för att värna om våra
              kvinnor, döttrar och barnbarn.
            </seg>
            <seg n="7f90e213">
              Jag vill påstå att allmänheten tycker att riksdagen är flat i
              sin reaktion mot dessa brott; hittills, kanske jag ska säga. Handlingsplanen
              kommer förhoppningsvis att ändra på det.
            </seg>
            <seg n="56d5a0d3">
              Det handlar om riksdagen som enhet. Detta är inte partipolitik,
              och det får under inga omständigheter vara det. Det handlar om
              medmänsklighet och ett erkännande att alla flickor och kvinnor
              äger rätten till sina kroppar och själar. Detta är ett axiom,
              precis som att den kortaste vägen mellan två punkter är en rät
              linje eller att vi i Sverige kör på höger sida av vägen. Det är
              inte förhandlingsbart.
            </seg>
            <seg n="98e0cabc">
              Varje grabb ska, när tiden är mogen, få lära sig dessa fakta.
              Föräldrar och framför allt skolan har här en oerhört viktig roll.
              I sex- och samlevnadsundervisningen ska det ingå klart och tydligt
              vilka spelregler som gäller vid umgänge mellan könen och vad konsekvensen
              blir om man inte håller sig till dessa. Det är så gement när ett
              gäng grabbar ger sig på en flicka och förgriper sig på henne.
              Därför måste riksdagen lagstifta om en straffpåföljd som innebär
              ett hot mot den egna integriteten. Varför ska grabbar och män
              få göra intrång på våra kvinnors, döttrars och barnbarns integritet?
            </seg>
            <seg n="fe831616">
              År 2006 var den genomsnittliga fängelsetiden för våldtäkt 27
              månader, alltså drygt två år. Det är ett hån mot den flicka eller
              kvinna som för all framtid får sitt sexuella liv förstört. Det
              kan i sammanhanget nämnas att det för skattebrott kan utdömas
              sex år i fängelse. En femårig tös blev nyligen våldtagen av en
              40-årig man. Han fick två års fängelse och ett skadestånd på 75
              000 kronor att betala till flickan. Kommentarer är överflödiga.
            </seg>
            <seg n="fbc00d5c">
              Fru talman! Jag är läkare och jag vet att de män som begår dessa
              brott är störda på ett eller annat sätt och inte har någon som
              helst impulskontroll. Något de har för mycket av är definitivt
              testosteron. Det räcker naturligtvis inte enbart att kemiskt kastrera
              någon som har begått våldtäkt. En behandling värd namnet måste
              finnas på våra fängelser. Dock ska vi inte gång på gång behöva
              ställa oss frågor som: Hur kunde detta ske? Varför har inte denna
              grabb, denna man, stoppats tidigare?
            </seg>
            <seg n="6fe53a2a">
              Vi, den lagstiftande församlingen, måste ge våra domare runt
              om i landet verktyg som gör att de väger in preventionsdelen i
              sina domar. Gör vi inte det kommer denna följetong att fortsätta
              och snart kan vi läsa om ännu ett barn, en kvinna, en flicka som
              har blivit förnedrad av någon som har en förvriden kvinnosyn och
              som inte mår bra och inte har någon form av impulskontroll.
            </seg>
            <seg n="0b77a9a5">
              Med detta, fru talman, hoppas jag att det kombinerade justitie-
              och socialutskottet backar bandet och tillstyrker en motion tänk
              vilken sensation allt för våra kvinnors, döttrars och barnbarns
              skull.
            </seg>
          </u>
          <note n="28b938a9">
            I detta anförande instämde Mats G Nilsson (m).
          </note>
          <note n="d61a7da2">
            Överläggningen var härmed avslutad.
          </note>
          <note n="71caf96d">
            8 § Järnvägsfrågor
          </note>
          <note n="fe45f016">
            Föredrogs
          </note>
          <note type="speaker" n="4b7014c8">
            Anf. 167 SVEN BERGSTRÖM (c):
          </note>
          <u who="sven_bergstrom_93e816" xml:id="i-dca9b34bd47db60b-0" n="eb9b9461" next="i-480e1891b03a4def-0">
            <seg n="86c98acd">
              Fru talman! Efter 6 timmar och 30 minuters debatt i det förra
              ärendet är vi redo att byta ämne till praktiska frågor inom trafikområdet
              järnvägssektorn. Vi ska nu debattera trafikutskottets betänkande
              11. Där behandlas 13 motioner med 20 yrkanden från allmänna motionstiden
              om järnvägspolitik och järnvägsmarknadens utveckling samt frågor
              om bland annat trafiksäkerhet och utbildning inom järnvägsområdet.
            </seg>
            <seg n="36cd5ac2">
              Med anledning av dessa motionsförslag lyfter utskottet fram åtgärder
              som redan har vidtagits och som riksdagen har ställt sig bakom
              i syfte att få en effektivare järnvägsmarknad. Utskottet pekar
              också på det fortsatta reformarbetet inom EU där det övergripande
              syftet är att skapa en gemensam och bättre fungerande marknad
              för järnvägstjänster genom att successivt öppna marknaderna och
              skapa förutsättningar för gränsöverskridande trafik. Genom det
              tredje järnvägspaketet, som antogs av EU i december 2007, fortsätter
              nu arbetet med integreringen av det europeiska järnvägssystemet.
              Det tredje järnvägspaketet syftar till att öppna marknaden för
              internationell persontrafik, införa ett gemensamt regelverk för
              behörighetsprövning av lokförare samt reglera tågresenärernas
              rättigheter och skyldigheter.
            </seg>
          </u>
          <note n="8e03be3e">
            Samtliga motionsförslag avstyrks med hänvisning till det pågående
            utredningsarbetet inom Regeringskansliet.
          </note>
          <u who="sven_bergstrom_93e816" xml:id="i-480e1891b03a4def-0" n="eb9b9461" prev="i-dca9b34bd47db60b-0">
            <seg n="30e63f29">
              I betänkandet finns sju reservationer från Socialdemokraterna,
              Vänsterpartiet och Miljöpartiet de gröna.
            </seg>
            <seg n="4fe60b6f">
              Därmed är det dags för utskottets ledamöter att debattera detta
              betänkande.
            </seg>
          </u>
          <note type="speaker" n="6b2ee61d">
            Anf. 168 PIA NILSSON (s):
          </note>
          <u who="pia_nilsson_daa992" xml:id="i-003087f2ee9c343a-0" n="515f4cb1">
            <seg n="3ff7f91e">
              Fru talman! Intet är som väntans tider. Att behöva gå en eller
              två veckor över tiden kan vara nog så jobbigt. Men att vänta i
              ett halvår är snudd på outhärdligt. Tillståndet förvärras hela
              tiden, och till slut spricker man, av otålighet om inte annat.
              Jag talar förstås om den utlovade infrastrukturpropositionen som
              bokstavligen kom av sig. Det var den propositionen som minsann
              skulle visa vägen till klimatsmarta samordningslösningar. Det
              var den propositionen som minsann skulle visa på hållbara kostnadskalkyler.
              Det var propositionen som minsann skulle innehålla lösningar på
              de flesta bekymmer inom infrastrukturen och rätta till de misstag
              som vissa andra regeringar ställt till med.
            </seg>
            <seg n="e94ea652">
              Men någon proposition kom inte i mars. Nu återstår att se om
              den dyker upp i höst. I väntan på den har vi i dag att ta ställning
              till ett betänkande med den utmanande titeln Järnvägsfrågor .
            </seg>
            <seg n="01f381b5">
              Problemet är att det i denna tunna handling inte går att få många
              klarläggande besked om vad den borgerliga majoriteten vill eller
              har för avsikt att göra när det gäller viktiga järnvägsfrågor.
            </seg>
            <seg n="450d0905">
              Det gäller till exempel utvecklingsfrågorna där godstrafiken
              inryms. Här hänvisar den borgerliga majoriteten till vad utskottet
              anförde förra året om att det finns ett stort intresse från flera
              samhällsaktörer att överföra mer godstrafik från väg till järnväg.
            </seg>
            <seg n="ab48b126">
              För att det ska vara möjligt krävs en offensiv järnvägspolitik
              som förmår utveckla järnvägens fördelar som ett effektivt och
              miljövänligt transportmedel.
            </seg>
            <seg n="8752c84e">
              Det låter onekligen väldigt lovande. Nyfiket läste jag därför
              vidare för att få veta hur offensiv regeringen tänker vara. Döm
              om min förvåning när svaret blir att vi hänvisar till det fortsatta
              reformarbetet inom EU med gemensamma regelverk för gränsöverskridande
              trafik.
            </seg>
            <seg n="d76756b2">
              Det står ingenting om vad den svenska regeringen tänker gör här
              hemma för att föra över mer godstrafik från väg till järnväg.
            </seg>
            <seg n="ed449eae">
              Men som en liten avslutande tröst tror ändå majoriteten i trafikutskottet
              att motionerna som handlar om godstrafik på järnväg på sikt kommer
              att bli tillgodosedda. Det känns ju tryggt att veta. Vi får väl
              vänta och se då.
            </seg>
            <seg n="2a64a0ca">
              Fru talman! Ett annat viktigt område är samordningsfrågorna.
              Där för den borgerliga majoriteten ett mer allmänt resonemang
              om att när fler aktörer kommer in i järnvägssystemet ställs det
              krav på samordning av bland annat tidtabeller och biljettsystem.
              I förbifarten nämns något om att det är nödvändigt att höja kvaliteten
              på transporterna.
            </seg>
            <seg n="2db58feb">
              Men återigen lyser regeringens vilja med sin frånvaro. Vad tänker
              regeringen de facto göra för att få till en effektiv samordning
              av biljettsystemen och för att höja kvaliteten på transporterna?
              Det får vi inte veta.
            </seg>
            <seg n="ad9cd75b">
              Man hänvisar till en tillsatt utredning om ökad konkurrens för
              persontrafik på järnväg, och man tycker inte att det finns anledning
              att föregripa detta arbete.
            </seg>
            <seg n="c2ddad64">
              Men när det gällde att låta Öresundstågen i stället för SJ få
              trafikeringsrätten på sträckorna MalmöGöteborg och MalmöAlvesta
              fanns det inte några betänkligheter. Då gick det bra att föregripa
              utredningsarbetet.
            </seg>
            <seg n="285f35f5">
              Men att lyfta fram lösningar på många av de problem som resenärer
              tampas med dagligen finns det inte något stort intresse av att
              göra i dag. Vi får väl vänta och se då.
            </seg>
            <seg n="aad5f01f">
              Fru talman! Så här ser det ut på område efter område i detta
              betänkande om järnvägsfrågor. Det är inga klara besked utan hela
              tiden hänvisningar till några allmänt hållna uttalanden som gjordes
              av den borgerliga utskottsmajoriteten i fjol. Några skarpa förslag
              fanns inte då och finns inte nu.
            </seg>
            <seg n="27e8b5cf">
              Detta är djupt otillfredsställande. Frågorna förtjänar en mer
              genomarbetad behandling och borde naturligtvis sättas in i ett
              större sammanhang, vilket är möjligt att göra i en infrastrukturproposition.
            </seg>
            <seg n="9647548a">
              Fru talman! Vi socialdemokrater har tre reservationer i betänkandet
              som jag ställer mig bakom, men, som det brukar heta, för tids
              vinnande yrkar jag bifall till reservation 1 som vi har gemensamt
              med Vänsterpartiet och Miljöpartiet. Den handlar om utvecklingsfrågor.
              Jag yrkar också bifall till vår egen reservation 5 om samordning.
            </seg>
            <seg n="47be0da5">
              Vi tycker att en överflyttning av både gods- och persontrafik
              från väg till järnväg måste vara ett bärande inslag i transport-
              och klimatpolitiken. För att det ska vara möjligt måste kapaciteten
              på järnvägsnätet förbättras avsevärt jämfört med i dag.
            </seg>
            <seg n="04a70b55">
              Jag vill påminna om att en enad klimatberedning förordar en ökning
              av järnvägskapaciteten med minst 50 procent till år 2020. Når
              vi dithän har vi lyckats åstadkomma stora klimatvinster, mindre
              tågförseningar och sannolikt färre trafikolyckor.
            </seg>
            <seg n="7ba4aff3">
              Vad gäller vår reservation om samordningsfrågor vill vi starkt
              framhålla vikten av ett sammanhållet trafiksystem, alltså ett
              system där samtliga trafikslag ingår. Resenären, och inte generaldirektörer,
              ska vara den självklara utgångspunkten. Då måste både myndigheter
              och transportaktörer på alla nivåer samarbeta bättre och mer än
              vad som görs i dag.
            </seg>
            <seg n="4bc1aef9">
              De berörda länens trafikhuvudmän måste ha ett avgörande inflytande
              när det gäller tidtabeller, turtäthet och övrigt serviceutbud.
              Vi menar också att den som får rätt att bedriva trafik på en sträcka
              inte bara ska upprätthålla en fungerande tågtrafik. Priserna måste
              också vara rimliga.
            </seg>
            <seg n="14e59d16">
              Jag vet att många människor i dag väljer att inte åka tåg på
              grund av för höga priser. Om biljettpriset är en avgörande faktor
              för om man ska välja tåget eller inte måste vi som beslutsfattare
              anstränga oss ännu mer för att skapa godtagbara och rimliga prisnivåer.
            </seg>
            <seg n="6d7c7018">
              Fru talman! Några svar på vad den borgerliga majoriteten vill
              göra med prisfrågan och många andra viktiga järnvägsfrågor står
              skrivet i stjärnorna. Några klara besked finns inte att få. Till
              hösten kanske vi får det. Vi får väl vänta och se.
            </seg>
          </u>
          <note type="speaker" n="6d3c4c1a">
            Anf. 169 PETER PEDERSEN (v):
          </note>
          <u who="peter_pedersen_0f4dae" xml:id="i-e0da77e5e4c2c3f7-0" n="5ef9c064">
            <seg n="0f1a9c38">
              Fru talman! Det känns lite grann som om sista tåget har gått
              och några har blivit kvar på perrongen. Då har vi all tid i världen
              att diskutera dessa viktiga frågor, även om jag vet att någon
              debattör har ett annat transportslag som väntar. Vi får se hur
              vi lyckas lösa detta.
            </seg>
            <seg n="0b34fcd9">
              Vi har många reservationer, och vi har diskuterat dessa frågor
              många gånger förr. Vi står givetvis kvar vid samtliga ståndpunkter
              och samtliga reservationer. Men för tids vinnande nöjer jag mig
              i detta sammanhang med att yrka bifall till reservation 6 som
              handlar om samordningsfrågor som är aktuella i dessa dagar när
              den borgerliga regeringen ännu mer tycks vilja slå sönder SJ:s
              möjligheter att kunna fungera genom att slå sönder en nationell
              järnvägspolitik i och med att man hela tiden styckar upp landet
              och tillåter länsoperatörer att ta över trafik.
            </seg>
            <seg n="6d979407">
              Till slut omöjliggör det, vilket även SJ anser, en interregional
              långväga trafik. Hos SJ AB är man rädd att det kommer att få förödande
              konsekvenser. Tillsammans med andra delar vi kritiken. Det är
              en olycklig väg att gå, alltså att man inte kan inse att det finns
              vissa begränsningar i marknadsekonomin vad gäller spårkapaciteten.
            </seg>
            <seg n="797bcbef">
              I dag på eftermiddagen satt jag och lyssnade på tv-programmet
              Det stora tågbeslutet jag tror programmet heter så. Det var nästan
              så att jag blev gråtmild när jag hörde alla politiker från vänster
              till höger. Ja, Vänstern var inte med och inte heller, tror jag,
              Moderaterna. Men Miljöpartiet var med. Några var av någon anledning
              uteslutna, kan man säga. Alla var rörande överens om hur viktigt
              det är med järnvägssatsningar. Det hette att de är bra för klimatet,
              att vi är tvungna att vända utvecklingen och att vi har väldigt
              lite tid på oss för det hela.
            </seg>
            <seg n="97bd4abd">
              Sedan visade man hur de i Spanien tar sig fram med snabbtrafik
              på järnvägen. Det var en väldigt framåtsyftande syn, tycker jag.
              Man kan inte se snävt ekonomiskt här. Jag tänker på de så kallade
              samhällsekonomiska kalkyler som den borgerliga regeringen älskar
              att hänvisa till. Men väldigt sällan talar man om hur man egentligen
              tänker.
            </seg>
            <seg n="1a92a48e">
              Man kommer alltid fram till att det ska satsas mer på väg än
              på järnväg. Finansminister Anders Borg var väldigt tydlig i debatten.
              Vad han sade var ungefär att han ifrågasatte om till exempel en
              snabbtågsförbindelse mellan Göteborg och Helsingfors verkligen
              är en lönsam investering. Nettonyttan ansågs för liten jämfört
              med andra satsningar.
            </seg>
            <seg n="16142f42">
              Jag hävdar att det helt och hållet beror på vilka värden som
              läggs in i en sådan analys. Hur värderas tidsvinsten? Var tror
              man att bensinpriset i framtiden ligger och så vidare? Det finns
              en viss tendens till att i sådana här kalkyler lägga in de värden
              som man vill ska falla ut i slutändan.
            </seg>
            <seg n="f9bca4e1">
              Det är lite trist. Vi har ju en klimatberedning där man gemensamt
              har kommit fram till att vi behöver öka järnvägstrafiken med 50
              procent fram till år 2020 en överflyttning från framför allt väg
              till järnväg när det gäller gods- och persontrafik.
            </seg>
            <seg n="278c011d">
              Jag brukar ge mig på de borgerliga partierna, men nu vill jag
              vända mig till samtliga partister även dem som jag brukar ha ett
              bra samarbete med. Jag tycker nämligen att ni andra har en kameral
              och feg syn. Vi pratar om att man ska vara klimatsmart och om
              att vi ska tänka på klimatet och att vi har väldigt kort tid på
              oss för att vidta nödvändiga åtgärder. Men uppenbarligen tycker
              alla andra partier att vi i den här frågan ska vara mer kamerala
              än klimatsmarta. Jag vill att någon nu tar debatten om varför
              vi i staten ska ha ett alldeles eget sätt att finansiera viktig
              infrastruktur.
            </seg>
            <seg n="d75bee94">
              Hade vi haft någon järnväg över huvud taget om samma synsätt
              hade gällt på 18501870-talen? Hur lång tid skulle det ha tagit
              innan vi hade fått ett utbyggt järnvägsnät?
            </seg>
            <seg n="97b9cdf4">
              Säg att vi har 810 eller, för att vara lite positiv, 15 år på
              oss för att vända utvecklingen. Hur ska ni då finansiera nödvändiga
              infrastrukturinvesteringar med hjälp av enbart anslag om finansieringen
              ska vara på nämnda sätt, vilket ju nu är huvudprincipen?
            </seg>
            <seg n="07abe6be">
              Jag vet att vi har lånefinansierat vissa sträckor och så vidare.
              Vi hävdar att huvudprincipen i stället ska vara att man ska låna
              till investeringar i staten, precis som görs i alla andra sammanhang.
              Vi anser att det är en felsyn att hävda att vi liksom skjuter
              problemen på kommande generationer. Snarare är det tvärtom. Om
              vi nu inte fattar de tuffa och framåtsyftande besluten och ser
              till att problemen på spårsidan åtgärdas lämnar vi över enorma
              problem till kommande generationer. Då kommer inte historien att
              frikänna oss för att vi säger att vi var tvungna att tänka på
              budgetlagen, att vi var tvungna att finansiera via anslag och
              att det inte gick att göra något åt det.
            </seg>
            <seg n="e13ab66d">
              Jo, riksdagen kan fatta vilka beslut som helst inom landets gränser.
              Det är vi som förfogar över det här beslutet. Vi kan bestämma
              och säga att vi inte längre kan upprätthålla nuvarande system.
            </seg>
            <seg n="341d69fa">
              Vänsterpartiet vill alltså ha mer järnväg och kollektivtrafik
              till förmån för en bättre miljö. Vi vill ha mer järnväg och kollektivtrafik
              till förmån för en ökad jämställdhet. Vi vill också ha mer järnväg
              och kollektivtrafik så att man kan åka med dessa färdmedel. Då
              måste man som Pia Nilsson, s var inne på ha en rimlig prisbild.
            </seg>
            <seg n="db55b084">
              Alla de här tre sakerna gör att det finns all anledning i världen
              att nu verkligen åtminstone leva upp till Banverkets plus 50-alternativ.
              För att klara en vettig framtida trafikförsörjning på järnvägssidan
              går det inte, som vi så många gånger har hört, att ha ungefär
              samma spårkapacitet i Helsingfors som den man hade 1871. Nu åtgärdas
              det med Citybanan. Men även där är det så att man inte har råd
              med de sista miljarderna, så några fattiga kommuner runt om i
              landet ska tvingas att vara medfinansiärer. Det är helt fel väg
              att gå.
            </seg>
            <seg n="a304c4b2">
              Också Sveriges Kommuner och Landsting anser att det här är helt
              fel väg att gå. Till viss del anser även Svenskt Näringsliv att
              det är fel väg att gå. Olika handelskamrar säger samma sak liksom
              Naturskyddsföreningen och, inte minst, Vänsterpartiet.
            </seg>
            <seg n="1e834e71">
              Jag vill att någon här talar om varför vi ska upprätthålla den
              kamerala principen. Menar ni på fullt allvar att den är viktigare
              än att nu faktiskt kunna vidta nödvändiga åtgärder så att vi så
              snabbt det nu kan gå när det gäller att bygga järnväg verkligen
              kan få en klimatomställning och möjliggöra mer trafik på spår
              och mindre trafik på väg? Vad är huvudargumentet för att upprätthålla
              nuvarande ordning? Jag vill att någon svarar och inte bara hänvisar
              till lagen, för det där vet vi mycket väl.
            </seg>
            <seg n="226cb23e">
              Och varför måste regeringen i sin vårbudget, dessutom väldigt
              tydligt, poängtera att vi ska göra investeringar över anslag?
              Så brukar det inte stå, men nu står det väldigt tydligt så. Vad
              beror det på? Är det en hänvisning för att se till att minska
              kritiken ute i skogarna och i städerna? Eller har det möjligtvis
              att göra med att man avvisar sitt eget förslag om OPS som man
              tidigare väldigt hårt drev? Om man helt släppt den tanken är det
              väldigt bra.
            </seg>
            <seg n="e1c03b2a">
              OPS är ett förslag som går ut på att någon annan lånar ut pengar
              och bygger och att vi sedan hyr. Varför ska vi göra på det sättet?
              Varför kan inte staten själv låna upp pengar via Riksgälden och
              göra kloka investeringar? Svara gärna! Jag emotser att någon partist
              kommer med en pedagogisk förklaring som även jag kan vara nöjd
              med.
            </seg>
          </u>
          <note type="speaker" n="e3f7f600">
            Anf. 170 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-1db73ca98842569c-0" n="4988ea27" next="i-8d15eeca31d10842-0"/>
          <note n="8edd0cdc">
            Fru talman! Först yrkar jag bifall till reservationerna 1 och
            3.
          </note>
          <u who="karin_svensson_smith_1f3fb3" xml:id="i-8d15eeca31d10842-0" n="4988ea27" prev="i-1db73ca98842569c-0">
            <seg n="fbe92fac">
              Järnvägen har en strategisk betydelse. På något sätt är det i
              det sammanhanget som man synar korten, vilka som är de riktiga
              klimatvännerna och vilka som inte är det. Ingen kan i dag vara
              ointresserad av klimatet eller låta bli att prata om det. Frågan
              är: Vad gör man?
            </seg>
            <seg n="0d1148a1">
              Det är väldigt märkligt att bara s, v och mp har reserverat sig
              till förmån för Klimatberedningens förslag. I den beredningen
              var ju alla partier med på förslaget. Har ni inte pratat med era
              partikamrater som satt i Klimatberedningen?
            </seg>
            <seg n="40f2a4ee">
              Jag tycker inte att det finns något som talar emot att man investerar
              för att försöka slippa den kris som kommer. Vi vet att oljan kommer
              att sina. Vi vet att vi klimatmässigt inte klarar effekterna av
              att använda mer bensin och diesel. Vi vet också att det inte är
              så enkelt att använda etanol eller plug in . Plug in fungerar
              inte så bra för vare sig flygplan eller lastbilar. Vi måste alltså
              spara energi. Då är järnvägen helt oöverträffad när det gäller
              att med en liten energimängd transportera många varor eller många
              människor.
            </seg>
            <seg n="2d11f4b2">
              Det här med samhällsekonomiska kalkyler är väldigt intressant.
              Det är som en sorts svart låda. Jag tycker att det är dags att
              öppna den lådan. Vad innehåller den egentligen? Vilka är kalkylerna?
            </seg>
            <seg n="562e958b">
              För den som inte finns i politiken kan det inte synas rimligt
              med investeringar i vidgad vägkapacitet. Alla vet vi ju att vi
              måste minska där. I stället borde pengarna användas till att vidga
              det som är alternativet till fossilbränsletransporter, det vill
              säga järnvägen.
            </seg>
            <seg n="097620de">
              Sedan vill jag svara på Peters fråga som var riktad till oss
              alla. Har man överskott i statskassan är det bättre att i första
              hand använda det. Lån är inget självändamål, utan i första hand
              bör man använda överskottet. Men om det inte räcker drar vi i
              Miljöpartiet oss inte för att låna till de investeringar som behöver
              göras i järnvägar. Det enda kriteriet är att det ska ge mer nytta,
              att räntan på det man får tillbaka är bättre än den ränta som
              man slipper när man minskar statsskulden. Otvivelaktigt är det
              så att i princip alla projekt som ingår i Banverkets plus 50-kalkyl
              ingår i detta.
            </seg>
            <seg n="9645bcc5">
              Det här är något som folk i allmänhet nu i mycket större utsträckning
              än för några år sedan frågar efter. Företag och enskilda ja, alla
              förstår att vi måste leva på ett annat sätt och att järnvägen
              behöver byggas ut för att vi ska klara kapaciteten.
            </seg>
            <seg n="f80dff5e">
              Det ska också vara någon som kör på spåren. Där har vi haft en
              debatt om SJ, även om jag inte tycker att vi har pratat färdigt
              om den punkten, i alla fall har det inte handlats färdigt på den
              punkten. SJ har fortfarande bara ett enda uppdrag av sin ägare,
              staten, och det är att lämna avkastning. Det borde ingå i SJ:s
              uppdrag att verka för de klimatpolitiska målen så att man i första
              hand får använda sitt överskott till att investera och åstadkomma
              mer trafik i stället för att lämna vinst till staten.
            </seg>
            <seg n="7ca9590b">
              Ska man dessutom klara klimatmålen krävs det en sak till. Det
              krävs att de andra transportslagen betalar sina kostnader. Det
              är för billigt att flyga i dag. Det är för billigt att använda
              lastbil, och det är för billigt att använda personbil. Man måste
              hela tiden se till att det finns en skillnad. Folk förstår inte
              och säger: Ni pratar om klimat, men det är faktiskt billigare
              för mig att flyga på vissa sträckor. Särskilt billigt är det om
              man är ute vid rätt tillfälle.
            </seg>
            <seg n="14896282">
              Det är helt obegripligt att vi inte lägger en skatt på flyget.
              Vi hade kommit överens inom s, v och mp före valet om att miljöbeskatta
              flyget. Det var bland det första den borgerliga regeringen tog
              bort när den kom till makten.
            </seg>
            <seg n="4391fc59">
              Jag tror att Sternrapporten är den som är giltig här. Om vi inte
              investerar i dag för att minska konsekvenserna av klimatförändringarna
              kommer det att stå oss mycket dyrt mänskligt, ekonomiskt och på
              alla andra sätt.
            </seg>
            <seg n="5c25b482">
              Jag har inte tid att tala mer, för jag har andra politiska uppdrag,
              men jag är alldeles övertygad om att mina kompisar i det rödgröna
              gänget kommer att klara debatten med de andra ledamöterna från
              den borgerliga sidan alldeles utmärkt.
            </seg>
          </u>
          <note type="speaker" n="6f15b77f">
            Anf. 171 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-1" n="5ef9c064">
            <seg n="5b0d4a57">
              Fru talman! Jag blev apostroferad, och då är det svårt att sitta
              tyst i bänken och låtsas: Oj, det hade jag inte tänkt på. Men
              jag konstaterar att i vår gemensamma reservation 1 från s, v och
              mp står vi, som Karin Svensson Smith säger, bakom den 50-procentiga
              ökningen av järnvägssatsningarna fram till 2020.
            </seg>
            <seg n="27b2a3d3">
              Vänstern har lagt fram, och vi kommer att lägga fram, förslag
              som gör att vi lever upp till det här målet. Vi kommer att klara
              det. Då är min fråga till Karin Svensson Smith: Kommer ni att
              visa i år och de närmaste åren att ni faktiskt kan avsätta de
              nödvändiga resurserna så att vi kan klara målsättningen och att
              det inte blir en allmän proklamation? I så fall välkomnar jag
              det.
            </seg>
            <seg n="778086b8">
              Jag tycker att det fanns en viss öppning i dag till att anslagsfinansiering
              inte är det allenarådande. Jag hoppas att vi kan få en viss nyordning.
              Jag tror att det är viktigt för klimat och miljö att vi tänker
              till nytt. Det handlar inte om att slösa bort pengar. Vi har inte
              alltid haft stora överskott. Vi har en borgerlig regering som
              bara vill betala av på statsskulden, inte satsa pengar på infrastruktur.
              Kort fråga, kort svar.
            </seg>
          </u>
          <note type="speaker" n="0dcaf80a">
            Anf. 172 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-54558318bb60c496-0" n="4988ea27">
            <seg n="eecbba6b">
              Fru talman! Redan i vår förra budgetmotion lade vi in 15 miljarder
              om året i investeringar till Banverket vi hade en högre nivå plus
              100 procent till 2020. Nu håller vi på att räkna om det. Vi har
              fortfarande den ambitionsnivån. Hur mycket det kommer att kosta
              kan jag inte svara på än utan återkommer till det. Men självklart
              ska vi lägga in i budgeten så mycket att vi klarar av en ambition
              som är rimlig för att klara klimatmålen.
            </seg>
            <seg n="e134a58a">
              Jag hoppas att du är nöjd med det, för nu måste jag gå.
            </seg>
          </u>
          <note type="speaker" n="219ab800">
            Anf. 173 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-2" n="5ef9c064">
            <seg n="eed0ed7a">
              Fru talman! Jag vill bara få in i protokollet att Vänsterns satsningar
              på järnvägsområdet i den förra budgeten låg avsevärt högre än
              samtliga andra partiers. Vi lade in mer pengar på satsningar på
              infrastruktur än något annat parti, även Miljöpartiet inräknat.
            </seg>
          </u>
          <note type="speaker" n="7cf47d15">
            Anf. 174 STEN NORDIN (m):
          </note>
          <u who="unknown" xml:id="i-ae0002bd98feb38b-31" n="c676710c">
            <seg n="01b78077">
              Fru talman! Det verkar som att de samverkande vänsterpartierna
              har fått en solkurva på spåret när det gäller järnvägspolitiken
              och inte är riktigt överens ens inbördes.
            </seg>
            <seg n="dbc0b041">
              Det här motionsbetänkandet, fru talman, om vår järnvägspolitik
              tycker jag visar att Allians för Sverige har en tydlig politik
              för en modern svensk järnvägstrafik. Oppositionen uttrycker otålighet.
              Och visst, debatten kommer att bli mycket mer konkret framöver
              när regeringen lägger fram sina tre stora propositioner, det vill
              säga om infrastruktur, klimat och forskning. Det är tre tunga
              områden som hör samman.
            </seg>
            <seg n="4395ce01">
              Det är oppositionens privilegium att vara otålig, men när det
              gäller den gamla regeringen fick man vänta fyra gånger så länge,
              eller två år, på infrastrukturpropositionen från det att den lovades
              ut. Ni kanske inte ska vara så otåliga.
            </seg>
            <seg n="7985fe93">
              Alliansens utgångspunkt är resenärens perspektiv. Det är resenärens
              bästa som måste vara vägledande för den politik som vi driver.
              Det är en politik där vi avsätter resurser till eftersatt underhåll,
              planerar och bygger ny kapacitet och fortsätter att öppna för
              nya operatörer. För resenärerna är tåget bekvämt, tryggt och praktiskt,
              modernt helt enkelt.
            </seg>
            <seg n="5dd11265">
              Järnvägen får naturligtvis en intressant ställning i skenet av
              klimatpolitiken och behovet av att transportsektorn tar sin del
              av arbetet att minska utsläppen i enlighet med EU:s överenskommelser
              och det pågående arbetet med övriga internationella överenskommelser
              i klimat- och miljöfrågor. Det är ett område där Sverige 2009
              ska ta ledarskapet i samband med ordförandeåret.
            </seg>
            <seg n="0264a270">
              Fru talman! Jag tycker att det är mycket glädjande att Europaparlamentet
              i december förra året äntligen godkände EU:s tredje järnvägspaket,
              som innebär att persontrafiken på järnvägen inom EU ska öppnas
              för konkurrens senast den 1 januari 2010. Alliansregeringen har
              valt att gå före i dessa frågor. Redan i november förra året antog
              regeringen direktiv för en utredning om ökad konkurrens på marknaden
              för persontransport på järnväg. Utredningens förslag ska utgå
              från principen om konkurrensneutralitet och icke-diskriminering.
              I uppdraget ingår att ge förslag till att direkt eller stegvis
              öppna marknaden för persontrafik på järnväg för konkurrens. Utredningen
              ska också belysa tänkbara storregionala tågtrafikssystem, och
              de alternativen ska bedömas med eller utan rätt för regionala
              aktörer att organisera persontrafik på järnväg i flera län.
            </seg>
            <seg n="3c776ea8">
              Det som nu pågår, fru talman, är alltså en försöksverksamhet
              där man har öppnat för regionala huvudmän att bedriva interregional
              trafik.
            </seg>
            <seg n="87def947">
              Regeringen har vidare redan nu givit Banverket i uppdrag att
              utreda möjligheten för snabbtåg i Sverige, hur vi på sikt ska
              kunna bli en integrerad del av ett heleuropeiskt snabbnät. Lyssnar
              man på oppositionen skulle man kunna tro att all järnvägsutbyggnad
              i Sverige nu är avbruten så låter det nästan. Sanningen är att
              det aldrig har satsats så många miljarder som nu på att bygga
              ut och förbättra järnvägskapaciteten. En modern transportpolitik
              har stort utrymme för spårbunden trafik, och det gäller allt från
              lokal trafik till internationell trafik.
            </seg>
            <seg n="4314a763">
              Fru talman! I den specialdebatt om järnvägen som vi hade för
              några månader sedan angav jag fyra byggstenar för en modern järnvägspolitik.
              Låt mig kort repetera dem här.
            </seg>
            <seg n="d4074e73">
              För det första: God samhällsekonomi och sunda statsfinanser.
              Ett folk i arbete skapar behov av transporter men skapar framför
              allt mervärde att betala transporterna med.
            </seg>
            <seg n="9d41f2c7">
              Försäljning av statliga bolag kan, för det andra, minska statsskulden
              och frigöra resurser för bland annat infrastruktur. Det är bättre,
              fru talman, med 55 miljarder mindre i skuld än att fortsätta att
              vara statlig spritproducent.
            </seg>
            <seg n="cc9ab9ad">
              För det tredje: Samverkan mellan stat, kommuner och det enskilda
              näringslivet. Riksdagen bör vara lyhörd för alla kommuner som
              nu trots många andra åtaganden på olika områden är beredda att
              medfinansiera infrastruktur, lyhörd för den beredskapen och lyhörd
              för kommunernas kunskap om behoven. Kommunerna har resenärsperspektivet.
            </seg>
            <seg n="af5f1329">
              Sist men inte minst, fru talman, en moderniserad och förenklad
              planprocess. Annars torde många järnvägsidéer stanna på ritbordet.
            </seg>
            <seg n="0fa89e34">
              Med det yrkar jag bifall till förslaget i betänkandet.
            </seg>
          </u>
          <note type="speaker" n="e66161cc">
            Anf. 175 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-3" n="5ef9c064">
            <seg n="71d918c6">
              Fru talman! Som en politiker från mina hemtrakter sade: De bara
              lôver och lôver. Det var statsminister Tage Erlander. Man känner
              lite grann så.
            </seg>
            <seg n="0f0f5368">
              Man ska ha sitt privilegium att vara kritisk. Vi ska inte vara
              kritiska i onödan, men jag tycker att vi har all anledning att
              vara kritiska.
            </seg>
            <seg n="ac9598a5">
              När det gäller flyget saggar man på i en viss takt. Det här ska
              tydligen tas upp till hösten gemensamt med budgeten, men man var
              snabb med att skriva Brommaavtalet. Här saggar man på när det
              gäller järnvägstrafiken, men man var snabb med att öppna möjligheten
              för trafikeringsrätt i de södra delarna av Sverige utan någon
              större analys av konsekvenserna. Samtidigt ska man i ord se över
              direktivet, framföra synpunkter och se på konsekvenserna.
            </seg>
            <seg n="03549135">
              Faktum är att ett kommersiellt bolag ska konkurrera på samma
              sträckor med ett länstrafikbolag som till 50 procent är skattefinansierat.
              Är det den typen av konkurrens vi ska utsätta våra egna statliga
              bolag för? Det är en märklig synpunkt. Ser ni inga som helst problem
              med frågan?
            </seg>
            <seg n="0089504e">
              Jag yrkade bifall till reservation 6. Vi tar upp problemet att
              vi riskerar att det blir en utkonkurrenssituation, det vill säga
              att SJ slutar att trafikera vissa sträckor. Är det till fördel
              för den nationella tågtrafiken? Ett problem är att vi har många
              sträckor med enkelspår. Då är det inte lätt att ha flera operatörer
              på gång samtidigt. Det har vi bevittnat i olika utredningar, tv-program
              och i betänkandet. Det finns en enorm brist på spår även med en
              utbyggnad.
            </seg>
            <seg n="27603867">
              Sedan var det frågan om att sälja ut egendom. Någon har skrivit
              i Affärsvärlden att man måste hålla reda på siffrorna. Det går
              inte att säga att man ska få betalning på statsskulden utan att
              man mister en avkastning, man mister en eventuell värdeökning
              på ett bolag. Användningen av siffror är lite lättvindig på den
              borgerliga sidan.
            </seg>
            <seg n="c71cff55">
              Men det är inte det här debatten handlar om. Frågan gällde investeringsbudget,
              Sten Nordin. Varför är ni så fientliga mot det synsättet när ni
              i alla andra sammanhang tycker att det är en utmärkt idé?
            </seg>
          </u>
          <note type="speaker" n="94fd86b1">
            Anf. 176 STEN NORDIN (m) replik:
          </note>
          <u who="unknown" xml:id="i-ae0002bd98feb38b-32" n="c676710c">
            <seg n="37361553">
              Fru talman! Sunda statsfinanser är grunden för att vi ska klara
              infrastrukturutbyggnaden. Sunda statsfinanser bygger på att riksdagen
              för ett antal år sedan skärpte regelverken om budgetlagen och
              om tak för utgifterna. Det var en mycket viktig grund för att
              Sverige i dag har sunda statsfinanser. Vi har nu också ett kraftigt
              överskott i statsfinanserna. Där delar jag Karin Svensson Smiths
              uppfattning att det är bättre att använda de egna pengarna än
              lånade pengar.
            </seg>
            <seg n="89844213">
              Jag är inte principiell motståndare till att låna pengar till
              infrastruktur i vissa lägen. Det vill jag understryka.
            </seg>
            <seg n="2f085832">
              Vi ska inte diskutera försäljning av statliga bolag, men jag
              kan inte låta bli att notera hur det kliar i fingrarna på även
              Vänsterpartiets företrädare att använda pengarna fastän man är
              kritisk till försäljningen. Det känns som politiskt lite haltande
              logik att snabbt säga att pengarna ska användas till olika projekt.
            </seg>
            <seg n="7e10b7e7">
              Sedan var det frågan om trafikeringsrätten. Detta är en försöksverksamhet.
              Det är sunt att man kan ha en sådan verksamhet som underlag. Sedan
              tar vi i och med utredningen ställning för hur vi gör i framtiden.
              Bakgrunden är inte en vilja att sticka nålen i SJ, utan bakgrunden
              är ett kraftfullt krav och vilja från regionerna att ta över trafikeringsrätten.
              Varför då? Jo, därför att den regionala tågtrafiken och den näraliggande
              interregionala tågtrafiken handlar mycket om arbetsmarknadsregioner,
              fru talman. Det gör att de lokala och regionala ansvariga politikerna
              känner ett stort tryck och ansvar i frågorna. Det är bakgrunden.
            </seg>
          </u>
          <note type="speaker" n="224c9a69">
            Anf. 177 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-4" n="5ef9c064">
            <seg n="ec8cc0a5">
              Fru talman! Det blir mycket intressant att se när infrastrukturpropositionen
              väl kommer. Jag hoppas att ni gör rejäla satsningar på infrastruktur,
              inte för min och Vänsterns skull utan för klimatets skull. Kom
              inte med några svepande formuleringar att det är viktigare att
              betala av på statsskulden än att göra viktiga infrastruktursatsningar.
            </seg>
            <seg n="ba87ab82">
              Vår kritik kvarstår. Vi tycker att ni på ett vårdslöst sätt säljer
              ut gemensam egendom. När ni ändå har tagit den typen av vårdslösa
              beslut, och det finns ett antal miljarder, är det bättre politik
              i det läget att använda pengarna att köpa tillbaka Arlandabanan
              och utnyttja den fullt ut. Det är ett bättre sätt att använda
              5 ½ miljard än att bara säga att statsskulden ska betalas av.
            </seg>
            <seg n="554d2dbd">
              Det är fortfarande märkligt: Hävdar Sten Nordin att SJ AB agerar
              bara i eget intresse, att man inte har något fog för den ståndpunkten
              man har framfört? Det sker ett sådant försök i Norrland. Nu ska
              det vara södra Sverige. Finns det inget problem med bilden att
              någon förväntas bedriva interregional trafik, att det finns ett
              avkastnings- och utdelningskrav på bolaget, och bolaget ska konkurrera
              på samma spår och på vissa sträckor om samma passagerare? Är det
              konkurrens på likvärdiga villkor? Finns det inget som talar för
              att SJ kan ha något fog för kritiken eller oron?
            </seg>
          </u>
          <note type="speaker" n="dd1bfde9">
            Anf. 178 STEN NORDIN (m) replik:
          </note>
          <u who="unknown" xml:id="i-ae0002bd98feb38b-33" n="c676710c">
            <seg n="6e44e273">
              Fru talman! Om vi tyckte att det inte fanns något fog att fundera
              över detta skulle vi inte ha det som försöksverksamhet, utan då
              hade vi permanentat det direkt. Men det är en försöksverksamhet,
              och vi har en utredning som arbetar med frågorna och som kommer
              att lägga fram underlag för ett slutgiltigt beslut om hur vi ser
              på detta.
            </seg>
            <seg n="25c35fc2">
              Jag säger inte att det är alldeles oproblematiskt, men jag säger
              att bakgrunden är ett stort tryck från regionala trafikhuvudmän.
              Det är inte nödvändigtvis för att de vill konkurrera ut SJ eller
              någon annan utan därför att de har ett resenärsbehov, ett resenärsperspektiv,
              som står i förgrunden.
            </seg>
            <seg n="a0990e25">
              SJ är ett mycket välskött bolag. Riksdagens ändrade inställning
              för ett antal år sedan med ett förändrat arbetssätt hos SJ och
              en skicklig ledning har gjort att SJ står väl rustat att möta
              konkurrens, både när vi öppnar nationellt i Sverige och när vi
              öppnar för den europeiska konkurrensen. Jag tror att SJ kommer
              att hävda sig bra. Bakgrunden är att SJ i dag drivs på ett ekonomiskt
              effektivt sätt.
            </seg>
          </u>
          <note type="speaker" n="fa36650d">
            Anf. 179 PIA NILSSON (s) replik:
          </note>
          <u who="pia_nilsson_daa992" xml:id="i-003087f2ee9c343a-1" n="515f4cb1">
            <seg n="d91a9ca8">
              Fru talman! Sten Nordin och jag har uppenbarligen olika åsikter
              vad gäller alliansens infrastrukturpolitik. Sten Nordin hävdar
              bestämt att de är tydliga, och jag påstår absolut motsatsen.
            </seg>
            <seg n="64b3ff04">
              Det sägs i betänkandet att det ska bedrivas en offensiv järnvägspolitik.
              Jag skulle vilja att Sten Nordin gav exempel på vad det offensiva
              finns i utvecklingsfrågorna, i avregleringsfrågorna, i samordningsfrågorna,
              i trafikrätten och i prisfrågorna. Några exempel skulle jag motta
              tacksamt.
            </seg>
            <seg n="283dc8b4">
              När det gäller pengar till de investeringar som Sten Nordin har
              varit inne på säger han att de intäkter som staten får av försäljning
              av bolagen ska ge pengar till infrastruktur eftersom statsbudgeten
              minskar och räntor och amorteringar minskar. Det här är så märkligt.
              Det spelar ingen roll vilken debatt vi har i kammaren, om det
              handlar om äldreomsorg, skola, förskola, sägs det att dessa pengar
              kommer att gå till äldreomsorgen och skolan. Nu är det plötsligt
              till infrastrukturen. Jag tror inte så mycket på det, Sten Nordin.
              Jag tror inte alls att det blir så.
            </seg>
            <seg n="d6aa44d9">
              Tänk om åtminstone en tiondel av alla de miljarder ni har lagt
              på skattesänkningar, nu säkert över 70 miljarder, hade gått till
              infrastrukturen gärna mer. Men det finns inte några sådana förslag.
              Det beklagar jag. Men du kan få ge ditt exempel på din offensiva
              järnvägspolitik först.
            </seg>
          </u>
          <note type="speaker" n="bd1a4808">
            Anf. 180 STEN NORDIN (m) replik:
          </note>
          <u who="unknown" xml:id="i-ae0002bd98feb38b-34" n="c676710c">
            <seg n="50fb3a72">
              Fru talman! Ibland kan det vardagliga vara väl så effektivt.
              Vi kan tänka på de stora projekten. Vi bygger till exempel Citybanan
              i Helsingfors. Det är ett projekt som jag hoppas att vi är överens
              om.
            </seg>
            <seg n="744a8aaf">
              Regeringen anslår just 125 miljoner om året ett antal år till
              trimningsåtgärder i Helsingforssregionen. Samma behov finns på
              andra håll. Detta har givit tydliga och mätbara effekter på minskat
              antal förseningar. Ha respekt för, fru talman, att underhållsåtgärder
              är viktiga. De var försummade. Vi behöver inte gräla om vems fel
              det var, men de var försummade. Detta måste åtgärdas.
            </seg>
            <seg n="98e3f399">
              I utvecklingsfrågorna ligger vi offensivt. Jag kan vända på frågan
              och undra var det offensiva ligger från er sida. Ni backar in
              i framtiden i dessa frågor, både i synen på SJ:s roll och i synen
              på konkurrens. Ni är inte som kompisarna i Vänsterpartiet, rakt
              emot allt, men ni går lite på tvären in i detta. Den tvehågsenheten
              är inte särskilt framgångsrik politik. Man måste våga pröva avregleringar,
              precis som regeringen gör, att ligga före och snabbt implementera
              den nya EU-lagstiftningen. Det har också skett, och det kommer
              fler propositioner på området.
            </seg>
          </u>
          <note type="speaker" n="5db901e8">
            Anf. 181 PIA NILSSON (s) replik:
          </note>
          <u who="pia_nilsson_daa992" xml:id="i-003087f2ee9c343a-2" n="515f4cb1">
            <seg n="dc7dfbba">
              Fru talman! Det stämmer att det är 125 miljoner kronor till underhåll.
              Men är det då inte lite märkligt, Sten Nordin, att det i er vårproposition
              försvann 120 miljoner kronor från Banverket som skulle användas
              just till drift och underhåll av järnvägar? Det lade man i stället
              på Vägverket för vägunderhåll, trots att det finns ett i det närmaste
              uppdämt behov av ytterligare pengar till drift och underhåll.
              Hur förklarar du det? Hur går det ihop? Jag förstår det inte riktigt.
            </seg>
            <seg n="6f7ec090">
              Du undrar om offensiven från oss. Ja, det vi först och främst
              skulle vilja är att byta ut regeringen. Vi inser att det inte
              går. Men det är ändå ni som bestämmer, och då tycker jag att ni
              måste visa större beslutsamhet på samtliga de här områdena: utvecklingsfrågor,
              trafikeringsrätt, avregleringsfrågor, samordningsfrågor, tidsfrågor.
            </seg>
            <seg n="f81ed1cb">
              Du har inte nämnt mer än Citybanan. Det är gott nog att den äntligen
              blir till, för den var Sten Nordin lite motståndare till för ett
              par år sedan, vill jag minnas. Men mer, Sten Nordin! Bättre kan
              ni!
            </seg>
          </u>
          <note type="speaker" n="ebd19979">
            Anf. 182 STEN NORDIN (m) replik:
          </note>
          <u who="unknown" xml:id="i-ae0002bd98feb38b-35" n="c676710c">
            <seg n="055d5cf1">
              Fru talman! Då minns Pia Nilsson fel. Däremot tycker jag att
              det är sunt, om man har ett stort ekonomiskt projekt som kostar
              16 miljarder, att man genomlyser det ordentligt. Genomlysningen
              visade ju att det behövdes, för man hade inte alla saker på bordet.
              Jag tror att projekt mår bra av att man har alla saker på bordet.
            </seg>
            <seg n="dd6d682f">
              Jag välkomnar, även om det är en överdriven tolkning, att ni
              vill vara pådrivande i avregleringsfrågor. Men Pia Nilsson efterlyser,
              fru talman, ännu mer besked om avregleringsfrågorna. De är väldigt
              komplicerade, därför att den europeiska enigheten på det området
              har tagit lång tid att få fram. Alltför många länder värnar sina
              egna järnvägssystem samtidigt som de inom sig har privata företag
              som både driver trafik och bygger tåg. Det är lite märkligt. Men
              nu har vi kommit långt därvidlag, när Europeiska unionen äntligen
              har fattat de här besluten.
            </seg>
            <seg n="6f96ecd4">
              Jag menar att Sverige nu ska fortsätta att vara pådrivande och
              fortsätta att vara snabb att förändra trafiken. Jag tror inte
              att det är genom att utestänga andra aktörer och utestänga det
              nytänkande som kan finnas hos många andra järnvägsaktörer och
              företag som vi gynnar järnvägen.
            </seg>
            <seg n="bcad0a80">
              Fru talman! Jag tycker att det är lite märkligt ibland med den
              nästan lite felsökande jag ska inte säga grälsjuka, för det låter
              elakt attityden i de här frågorna. Jag tror nämligen att det finns
              en stor och betydande enighet om just behovet av bygga ut en modern
              järnvägstrafik. Inte minst, som jag sade i mitt inledningsanförande,
              från regioner och kommuner som har resenärsperspektivet och lever
              nära detta finns det ett starkt tryck att bygga ut järnvägstrafiken.
              Det är det vi ska jobba med, fru talman.
            </seg>
          </u>
          <note type="speaker" n="0c5d362f">
            Anf. 183 NINA LARSSON (fp):
          </note>
          <u who="nina_larsson_c91cec" xml:id="i-24c95175f4050bee-1" n="8f63114c" next="i-5968206095e1024e-1">
            <seg n="ae285c09">
              Fru talman! Allt fler pratar om järnväg allt oftare. Jag själv
              är inget undantag. Järnvägen berör. Även om man inte bor vid en
              järnväg har man åsikter och tyckande i frågan. Men transportsystemet
              måste ses som en helhet, och även om vi i dag hanterar ett betänkande
              i just järnvägsfrågor handlar det till syvende och sist om ett
              övergripande synsätt.
            </seg>
            <seg n="d7c7dfc1">
              Det är utan tvekan så att företagen har stor nytta av våra järnvägar,
              inte minst vår basindustri. Allt fler arbetspendlar allt längre.
              Alliansregeringens strävan att fler människor ska komma i arbete
              innebär också att fler söker sig till ett jobb längre från hemorten.
              Detta ökar valmöjligheterna för den enskilde men ökar också arbetskraftsutbudet
              för företagen. I denna situation innebär tågtrafik ett mer klimatsmart
              alternativ när fler människor väljer att röra sig över större
              yta.
            </seg>
            <seg n="fd8b3983">
              Anledningen till att allt fler pratar om järnvägen är förstås
              att den har fått ökad betydelse i och med målsättningarna att
              få ned våra utsläpp av växthusgaser. Det innebär för många människor
              och företag ett mer klimatsmart alternativ att transportera sig
              själv eller sitt gods. Även Klimatberedningen pekar på järnvägens
              betydelse för att transportsektorn ska kunna minska sina utsläpp.
            </seg>
            <seg n="aceb747e">
              Men det är med satsningar på järnväg som med allt annat. Det
              hänger samman. Huruvida vi lyckas bryta utanförskapet och få människor
              i arbete spelar också roll för hur mycket resurser vi har att
              satsa på infrastrukturen. Järnvägen spelar en viktig roll för
              oss att få ned våra utsläpp, men det är inte den enda lösningen.
            </seg>
            <seg n="f518c03a">
              Ett av avsnitten i detta betänkande går under benämningen Utvecklingsfrågor
              . Detta handlar bland annat om att satsa mer på järnvägen. Oppositionen
              framför kritik för att det satsas för lite på järnväg, trots att
              deras egna investeringar till järnväg var lägre och vissa år betydligt
              lägre än investeringarna på väg. Nu verkar de ha bytt fot, men
              mycket lite tas upp om var dessa resurser ska tas ifrån. Jag antar
              att man antingen vill låna hejdlöst av Riksgälden eller ta pengar
              från vägarna.
            </seg>
            <seg n="dd1f72b7">
              För detta år, 2008, budgeterade regeringen att det totala anslaget
              för verksamhetsområdet Järnvägar ska uppgå till drygt 14,5 miljarder.
              Detta är en klar höjning jämfört med några år tidigare. Dels har
              höjningen kunnat finansieras genom att under 2007 göra en extra
              amortering av den samlade skulden avseende järnvägsprojekt och
              på så sätt frigöra drygt 300 miljoner, dels gjorde alliansregeringen
              dessutom en ambitionshöjning av anslaget som sådant en större
              satsning helt enkelt. Vi är angelägna om att det satsas på järnväg,
              men vi är också angelägna om att det satsas på väg. Vi behöver
              nämligen bådeoch.
            </seg>
            <seg n="cc91ea4e">
              Sedan alliansregeringen tog över har det satsats mer på investeringar
              i järnväg än i väg. Fördelningen var den omvända under den tidigare
              regeringens sista år, även om de har svårt att kännas vid detta
              faktum.
            </seg>
            <seg n="0251cc34">
              Synsättet måste vara transportslagsövergripande. Järnvägen är
              en del av infrastrukturen. Vårt land ser olika ut, och vi kommer
              även i framtiden att behöva ett samspel mellan alla olika transportslag,
              såväl väg och järnväg som sjöfart och flyg. Vi behöver bådeoch.
              Det verkar vara svårt att se att alla trafikslagen behövs, att
              det vissa år kan vara läge för mer vägsatsningar och andra år
              läge för mer järnvägssatsningar, att olika lösningar behövs i
              olika delar av landet.
            </seg>
            <seg n="6a08ba49">
              Ett annat av avsnitten i detta betänkande hanterar frågor om
              trafikeringsrätt och ökad konkurrens. Många motionärer lyfter
              upp frågan om att ta bort den nuvarande monopolsituationen.
            </seg>
            <seg n="d195e805">
              Detta är ett pågående arbete i hela EU, där vi i Sverige ligger
              före. Alliansregeringen tillsatte en utredare som ser över hur
              vi på bästa sätt kan få fri konkurrens inom detta område.
            </seg>
            <seg n="b04aab92">
              Det går förstås inte att säga annat än att detta är en grannlaga
              uppgift. Antalet spår är kraftigt begränsat, och antalet tider
              för avgång och ankomst likaså.
            </seg>
            <seg n="363611a9">
              Idén att konkurrensutsätta järnvägen är inget nytt. Ämnet har
              behandlats i flera utredningar där mer eller mindre alla har landat
              i slutsatsen att ökad konkurrens är bra. Men här behöver avvägningar
              göras, och det är en utmaning att ta sig an gränssnittet mellan
              upphandlad trafik och den kommersiella. Men det gör det inte mindre
              angeläget.
            </seg>
            <seg n="09a16691">
              Jag är övertygad om att om fler bolag trafikerar våra järnvägar
              även på persontrafiksidan kommer det också att skapa ytterligare
              tryck på de investeringsbehov som finns och i slutändan stärka
              angelägna järnvägssatsningar gentemot andra infrastrukturinvesteringar.
            </seg>
            <seg n="5f68cfe5">
              Men synsättet måste, återigen, vara transportslagsövergripande.
              Järnvägen är en del av infrastrukturen. Vissa delar av vårt land
              behöver järnvägssatsningar, och andra behöver väg, en tredje flyg
              och vissa allt möjligt.
            </seg>
            <seg n="2cf83b69">
              Alliansen satsar på järnvägen, och vi kommer att fortsätta att
              göra det. Järnvägen ska knyta samman Europa. Den ska kännetecknas
              av fri konkurrens och att nya trafikidéer förverkligas.
            </seg>
            <seg n="dca852a3">
              I vissa fall är visioner som höghastighetståg tyvärr en bit bort,
              men arbetet har börjat.
            </seg>
          </u>
          <note n="4e360dfe">
            Fru talman! Avslutningsvis vill jag yrka bifall till förslaget
            i betänkandet och avslag på samtliga reservationer.
          </note>
          <u who="nina_larsson_c91cec" xml:id="i-5968206095e1024e-1" n="8f63114c" prev="i-24c95175f4050bee-1">
            <seg n="462f0599">
              Jag vill också ta tillfället i akt att som trafikutskottsledamot
              beklaga att vi härmed tappar vår kollega Sten Nordin. Men jag
              vill också gratulera stockholmarna till detta. Jag är helt övertygad
              om att Sten Nordin som finansborgarråd i Helsingfors kommer att
              möta vissa påtryckningar även inom infrastrukturområdet. Jag kan
              själv bara som exempel peka på den viktiga länken mellan Helsingfors
              och Oslo.
            </seg>
          </u>
          <note type="speaker" n="ade0c919">
            Anf. 184 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-5" n="5ef9c064">
            <seg n="c0294785">
              Fru talman! Jag vill bara konstatera att i de budgetförslag som
              Vänsterpartiet har lagt fram, där vi har lyft fram siffrorna tre
              år och löpt linan ut fram till 2019, avsätter vi sammanlagt 42
              miljarder kronor mer än regeringen i järnvägssatsningar. Jag kan
              visa efteråt hur det går till.
            </seg>
            <seg n="834e526d">
              Det skulle vara väldigt intressant att se den uppställning som
              Nina Larsson hänvisar till, att man nu är mer offensiv på järnvägssidan
              än vad vi är på vår kant och att så var det även tidigare. Jag
              vill bestämt hävda, eftersom jag var med på den tiden, att det
              var väldigt kraftfull kritik från den borgerliga sidan att det
              var för mycket satsning på järnväg.
            </seg>
            <seg n="641f014c">
              Relationen var för vissa projekt att för ungefär 2 kronor som
              man satsade på järnvägen gick 1 krona till vägsidan. Man kan inte
              räkna in gamla projekt som löper på. Det tar sin tid att bygga
              en väg och en järnväg. Men de nya satsningar som gjordes i slutet
              av den förra mandatperioden och även tidigare var en kraftfull
              satsning på järnvägssidan.
            </seg>
            <seg n="6f77933b">
              Jag tycker att det är glädjande nu att även den borgerliga sidan
              har kommit över. Jag hörde att Folkpartiet kunde tänka sig fifty-fifty
              mellan de två trafikslagen. Det har inte varit den linje som Folkpartiet
              har använt sig av tidigare.
            </seg>
            <seg n="18b04535">
              Banverket säger att det fattas ungefär 8 miljarder kronor under
              en period framåt för att man ska komma till rätta med tågförseningarna.
              Det behövs mer pengar till banunderhåll för att man ska kunna
              få ned tågförseningarna med 50 procent. Delar Folkpartiet den
              uppfattningen, eller har Banverket fel?
            </seg>
            <seg n="946b9eec">
              Det behövs också ungefär 1 miljard på fyra år för att kunna rädda
              17 nedläggningshotade banor. Det behövs 12 miljarder på åtta år
              för att säkerställa framtidsplanen. Då har vi inte ens gått in
              i den nya planperioden. Det behövs alltså väldigt mycket pengar.
            </seg>
            <seg n="34a20412">
              Jag hoppas verkligen att det inte bara blir allmänna proklamationer
              från talarstolen utan att ni också driver det här jättehårt i
              de förhandlingar som nu ska ligga till grund för höstbudgeten
              och infrastrukturpropositionen. Jag hoppas att det finns något
              med substans där, för det har vi saknat. Det är mycket av proklamationer
              och tyckande men väldigt lite av fakta.
            </seg>
          </u>
          <note type="speaker" n="a2142496">
            Anf. 185 NINA LARSSON (fp) replik:
          </note>
          <u who="nina_larsson_c91cec" xml:id="i-8902162ad697757c-6" n="8f63114c">
            <seg n="309ab7de">
              Fru talman! Peter Pedersen har helt rätt att underskotten är
              enorma på många håll, både på väg- och järnvägssidan. Detta försöker
              alliansregeringen och vi att åtgärda så gott det går, men det
              är en grannlaga uppgift. Vi behöver resurser till det.
            </seg>
            <seg n="8b92c4df">
              Där kommer vi också in på att allting hänger samman. Det sätt
              som vi har sänkt skatterna på, som jag hörde att du var inne på
              tidigare, påverkar arbetskraftsutbudet och genererar flera arbetsmöjligheter.
              Vi får in fler skattekronor, och då kan vi satsa mer pengar på
              infrastrukturen.
            </seg>
            <seg n="40a94a59">
              När det gäller fördelningen handlar det, som jag har sagt flera
              gånger tidigare, om att ha ett transportslagsövergripande synsätt.
              I vissa fall kommer vägarna att väga tyngre när man gör bedömningarna.
              I vissa fall kommer järnvägen att väga tyngre.
            </seg>
            <seg n="eb0dcffa">
              Det är saker som samhällsekonomisk lönsamhet som ska spela roll,
              men det kan också vara andra kriterier: tillväxt, regional utveckling
              och klimatbiten. Det är sådana kriteriegrunder som vi diskuterar
              i arbetet inför den kommande infrastrukturpropositionen. Arbetet
              med att få fram nya beräkningssätt för samhällsekonomisk lönsamhet
              pågår också. Det är ett otroligt viktigt arbete.
            </seg>
            <seg n="59baf375">
              När det gäller den tidigare fördelningen som jag hänvisade till
              har jag kollat lite på utfallet sedan 2004. Där har jag kunnat
              se att sedan alliansregeringen kom till makten har det blivit
              en ökad satsning på infrastruktur rent generellt. Satsningen i
              höstas, för att vara ett så kallat normalår utan särskild infrastrukturproposition,
              var en av de största någonsin. Detta är glädjande och inget som
              på något sätt någon ur alliansen behöver stå och skämmas för.
              Man kan snarare bära huvudet högt.
            </seg>
          </u>
          <note type="speaker" n="6a0167e9">
            Anf. 186 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-6" n="5ef9c064">
            <seg n="bce6a9b4">
              Fru talman! Det liknar poker på något sätt. Någon gång ska man
              syna korten. Jag hoppas att det sker i höst. Jag kan säga att
              inom Vänsterpartiet pågår ett intensivt arbete. Vi har i princip
              tagit fram vårt förslag till infrastruktursatsning i höst. Då
              ingår givetvis satsningar på järnvägssidan, vägsidan, flygplatser,
              hamnar och hela köret. Vi kommer också att visa hur vi ska finansiera
              det på ett trovärdigt sätt.
            </seg>
            <seg n="f296cbbb">
              Det är glädjande att allt fler aktörer, stora tunga aktörer,
              börjar inta samma synsätt. Vi kan inte ha ett synsätt att om vi
              har överskott kan vi betala av på statsskulden, satsa på infrastruktur,
              satsa på äldreomsorg och så vidare. Vi vet alla att det kan gå
              upp och ned. Det som krävs är en långsiktighet.
            </seg>
            <seg n="479c7108">
              Vi kan inte ha en ordning att när det blir sämre tider får vi
              göra halt i järnvägsutbyggandet. Det har inte klimatet råd med.
              Vi kan inte vänta på det. Vi måste ha en långsiktig plan som också
              är hållbar ekonomiskt.
            </seg>
            <seg n="53e0b2c7">
              I alla andra sammanhang gör man faktiskt skillnad på drift och
              investering. Men av någon märklig anledning, just när det gäller
              statens budget, är det ett väldigt oansvarigt system som man inte
              kan använda sig av. Man ska samla i ladorna, och sedan ska man
              använda de pengarna på en massa olika sätt vilket inte låter sig
              göra riktigt, som Pia Nilsson var inne på.
            </seg>
            <seg n="4d94876a">
              Men vi kommer att vara väldigt noga med att följa med. Vi kommer
              noggrant att syna era kort i höst. Då duger det inte längre att
              gömma sig bakom att något är på gång. Då ligger papperen på bordet.
              Då hoppas jag verkligen att ni lever upp till de förväntningar
              man till viss del kan få när ni börjar prata om att ni ska använda
              överskottet på ett klokt sätt. Jag hoppas att det ligger något
              i det.
            </seg>
            <seg n="556b8cdf">
              Sten Nordin har dolt det väldigt bra när det gäller hans framtid
              som finansborgarråd fast jag har försökt trycka på det några gånger.
              Jag hoppas att han inte är lika stor pokerspelare när det gäller
              satsningarna på infrastrukturen utan att vi verkligen kan lita
              på att något sker där. Det är viktigt för hela Sverige att vi
              får en bättre kapacitet på spåren, inte minst till och från Helsingfors.
            </seg>
          </u>
          <note type="speaker" n="c1a675d4">
            Anf. 187 NINA LARSSON (fp) replik:
          </note>
          <u who="nina_larsson_c91cec" xml:id="i-8902162ad697757c-7" n="8f63114c">
            <seg n="09535ea5">
              Fru talman! Det är precis som Peter Pedersen säger. Det är intressant
              att han säger just det. Det går upp och ned. Konjunkturen sviktar
              fram och tillbaka. Just därför är det oerhört viktigt att man
              för en ansvarsfull ekonomisk politik. Det är A och O. Att vi har
              den budgetdisciplinen och har haft den under väldigt lång tid
              handlar om att infrastrukturen inte står för sig själv. Man har
              att samsas med en rad andra otroligt angelägna om-råden: skola,
              forskning, rättsväsende, förbättringar för pensionärer med mera.
            </seg>
            <seg n="02d15fd4">
              Vad ska man se som en investering? Vad ska man se som en investering
              för framtiden? Kan forskningsanslag vara en sådan del? Var ska
              man då dra gränsen?
            </seg>
            <seg n="fe5445fe">
              Anledningen till att vi finansierar även infrastrukturen med
              anslag handlar om att man behöver transparens i detta. Man behöver
              också se och prioritera år för år var man ska lägga pengarna.
            </seg>
            <seg n="10f41cf1">
              Över hela landet jag har rest runt som en skottspole fram och
              tillbaka är behoven enormt stora. Det är klart att förväntningarna
              på infrastrukturpropositionen i höst är enorma. Jag vågar nog
              säga att vi inte kommer att kunna göra alla lyckliga, dessvärre.
              Vi börjar heller inte i en särskilt god utgångspunkt. Men vi gör
              absolut det bästa vi kan. Det övergripande som det handlar om
              är att man måste ha ett samlat synsätt på det hela, ett transportslagsövergripande
              synsätt och på så sätt kunna dra nytta av varandra.
            </seg>
          </u>
          <note type="speaker" n="181b0ced">
            Anf. 188 PIA NILSSON (s) replik:
          </note>
          <u who="pia_nilsson_daa992" xml:id="i-003087f2ee9c343a-3" n="515f4cb1">
            <seg n="7cfe10c9">
              Fru talman! Nina Larsson sade i sitt inlägg: Vi från alliansen
              är väldigt angelägna om att föra en framåtsyftande eller något
              sådant järnvägspolitik. Då undrar jag vilka vi i det här fallet
              är och hur detta vi ser ut.
            </seg>
            <seg n="43f6b6a1">
              Nina Larsson medverkade själv i programmet Dokument inifrån i
              söndags. Jag har inte sett hela programmet men stora delar av
              det. Där kan vi konstatera att infrastrukturminister Åsa Torstensson
              lyfte fram järnvägar som en viktig del för att få ned koldioxidutsläpp
              men också för att tillgodose transportbehoven.
            </seg>
            <seg n="d6388882">
              Vad säger Anders Borg, finansministern? Han förstår inte den
              argumentationen. Han tycker att väginvesteringar är betydligt
              viktigare.
            </seg>
            <seg n="3be77c8c">
              Då undrar jag: Vad tycker Nina Larsson?
            </seg>
            <seg n="e75bca37">
              Åsa Torstensson, infrastrukturministern, sade i samma program
              att det finns ett uppdämt behov av järnvägsinvesteringar och att
              Banverket saknar resurser. Anders Borg säger: Nej, det är överinvesterat
              i järnvägar.
            </seg>
            <seg n="86b49384">
              Vad tycker Nina Larsson? Finns det någon gemensam politisk linje
              för hur järnvägspolitiken ska bedrivas av alliansen? Om det gör
              det vore jag tacksam om Nina Larsson kunde redovisa den.
            </seg>
          </u>
          <note type="speaker" n="5defcd82">
            Anf. 189 NINA LARSSON (fp) replik:
          </note>
          <u who="nina_larsson_c91cec" xml:id="i-8902162ad697757c-8" n="8f63114c">
            <seg n="c094508e">
              Fru talman! Jag tittade också på det programmet, inte när det
              gick men på webben efteråt. Jag snabbspolade något också, för
              jag tyckte att det var ett försök att urvattna hela konflikten
              mellan väg och järnväg till någon slags oändlighet som inte riktigt
              höll ända ut. Det handlar ju om det transportslagsövergripande
              synsättet. I infrastrukturpropositionen läg-ger vi fast ramarna.
            </seg>
            <seg n="ab7adf58">
              Det absolut bästa vore om man därefter efter gediget arbete av
              Banverket och Vägverket i samförstånd naturligtvis; det behövs
              betydligt mer samverkan mellan dessa två instanser också tittar
              närmare på vilken exakt fördelning som ska gälla. Det kan vara
              lite olika, och jag är helt övertygad om att även angelägna järnvägsinvesteringar
              kommer att stå sig väl när det gäller samhällsekonomisk lönsamhet.
              Vi har en kär sträckning i Värmland mellan Nykroppa och Kristinehamn
              som uppvisar högt NNK-värde, och det är också sådant som finansministern,
              som du pekade på, tar upp i programmet.
            </seg>
            <seg n="d9cd25f7">
              Det återstår ett gediget arbete med infrastrukturpropositionen.
              Vi är fyra olika partier, och vi arbetar tillsammans. Vi har lite
              olika syn i vissa frågor, men för det mesta och i de flesta situationer
              är vi rörande överens. Det tycker jag bådar otroligt gott för
              framtiden!
            </seg>
          </u>
          <note type="speaker" n="762079fb">
            Anf. 190 PIA NILSSON (s) replik:
          </note>
          <u who="pia_nilsson_daa992" xml:id="i-003087f2ee9c343a-4" n="515f4cb1">
            <seg n="b9cb364d">
              Fru talman! Jag tycker att det är intressant att höra att ni
              för det mesta är överens, för jag tycker inte alls att det stämmer
              i det här betänkandet, i ärendet som rör järnvägsfrågor. Uppenbarligen
              tycker infrastrukturministern och finansministern väldigt olika.
              Nina Larsson svarade inte på min fråga om vad hon själv tycker,
              men när man är fyra partier kanske inte utrymmet finns att deklarera
              precis sin egen ståndpunkt. Det kan vara så.
            </seg>
            <seg n="434ab294">
              Jag skulle vilja ta upp något som Nina Larsson nämnde i replikskiftet
              med Peter Pedersen. Du pratade om resurser och hur mycket ni hade
              satsat under ett normalår, vilket förra året var enligt ditt sätt
              att se det. En rejäl satsning, som Nina Larsson menar, är 330
              miljoner kronor till drift och underhåll av järnvägar. Inte en
              enda krona till investeringar under det budgetbeslutet!
            </seg>
            <seg n="22c79a0b">
              Vi kan konstatera att Banverkets kostnadsökningar under det senaste
              året enligt dem själva har varit 6 procent. 6 procent! I er budgetram
              har ni räknat upp det med 1 procent. Det fattas pengar, Nina Larsson!
              Hur kom-mer det här att se ut? Hur kommer ni att göra? Detta innebär
              alltså att järnvägsinvesteringarna får stå tillbaka ytterligare
              och ni som har råskällt på oss om att det har fattats pengar och
              om hur lite vi har satsat och att det har varit glädjekalkyler
              och luftslott och gud vet vad!
            </seg>
            <seg n="b29737a7">
              Nu vill jag veta hur Nina Larsson tänker lösa den här ekvationen
              som ni själva har försatt er i.
            </seg>
          </u>
          <note type="speaker" n="cd511aed">
            Anf. 191 NINA LARSSON (fp) replik:
          </note>
          <u who="nina_larsson_c91cec" xml:id="i-8902162ad697757c-9" n="8f63114c">
            <seg n="ba00d33e">
              Fru talman! Jag vet faktiskt inte vad Pia Nilsson pratar om.
              Möjligen är det det egna partiprogrammet eller någon propagandaskrift
              som hon har läst.
            </seg>
            <seg n="2695303b">
              Om man tittar tillbaka i budgeten hur utfallet har varit var
              det för 2004 för det som satsades på järnvägsinvesteringar 3 480
              miljoner kronor. På drift- och underhållssidan för järnvägen samma
              år, 2004, blev det 3 702 miljoner kronor.
            </seg>
            <seg n="767ccc23">
              Om vi sedan hoppar fram till förslaget för 2008, det vill säga
              detta år, kan vi se att järnvägsinvesteringar är budgeterade till
              7 151 miljoner kro-nor. Drift och underhåll för järnväg 2008 är
              det som är föreslaget alltså 4 732 miljoner kronor. Utfallet kan
              vi inte se förrän om ett tag.
            </seg>
            <seg n="261714e9">
              Jag tycker nog, fru talman, att dessa siffror talar för sig själva.
              Men det här handlar fortfarande om att vi måste ha ett transportslagsövergripande
              synsätt! Det handlar om att i vissa fall kommer järnvägen att
              väga över; i vissa andra fall kommer vägen att väga över. Det
              är beroende på situation och på vilka kriterier man lägger in
              i arbetet när man ska göra prioriteringarna.
            </seg>
            <seg n="dbcb81ca">
              Vi arbetar hårt och har så gjort under rätt lång tid. Pia Nilsson
              raljerade också över att propositionen blev något framskjuten,
              även om det inte alls är i paritet med vad de själva gjorde för
              några år sedan.
            </seg>
            <seg n="fee9d48a">
              I höst kommer en infrastrukturproposition. Jag är rätt övertygad
              om att vi kommer att vara klart nöjda med den satsningen.
            </seg>
          </u>
          <note n="d61a7da2">
            Överläggningen var härmed avslutad.
          </note>
          <note n="9700d82f">
            9 § Post och grundläggande betaltjänster
          </note>
          <note n="fe45f016">
            Föredrogs
          </note>
          <note type="speaker" n="03a213b8">
            Anf. 192 INGEMAR VÄNERLÖV (kd):
          </note>
          <u who="ingemar_vanerlov_889291" xml:id="i-85ceb804a0bb9d82-0" n="f57a91bb">
            <seg n="1a8b256b">
              Fru talman! I föreliggande betänkande Post och grundläggande
              betaltjänster behandlas sådana frågor som framgår av rubriken.
              Det rör sig om 16 motionsyrkanden från allmänna motionstiden 2007
              och fem reservationer från s, v och mp samt ett särskilt yttrande
              från s.
            </seg>
            <seg n="38f7b360">
              Fru talman! För att om möjligt kunna bibringa lite av postal
              atmosfär till debattörerna har jag roat mig med att göra några
              nedslag i Postens historia.
            </seg>
            <seg n="e8d62fce">
              Efter förslag av rikskanslern Axel Oxenstierna beslutar riksrådet
              1636 anta en förordning om postbåden postbuden vilket innebär
              att ett postväsen byggt på ett stafettsystem ska inrättas i rikets
              alla provinser. Postlinjer skapas genom att man på varje två eller
              tre mil landsväg tillsätter en postbonde med skyldighet att vidarebefordra
              posten. Tio år senare ville man snabba upp postgången, och då
              ålades postbönderna att framföra posten ridande.
            </seg>
            <seg n="4e6710bb">
              På 1700-talet hände det inte mycket med Postens utveckling, men
              det gjorde det däremot på 1800-talet.
            </seg>
            <seg n="936fe67d">
              Den första järnvägslinjen byggs i Sverige 1852 på sträckan KöpingHult.
              1858 bestäms att järnväg som upplåtits till allmän trafik ska
              begagnas för postbefordran. 1862 inrättas de två första postkupéerna
              på sträckan HelsingforsGöteborg.
            </seg>
            <seg n="14dcebb8">
              Riksdagen beslutar 1860 att systemet med postbönder som då fungerat
              i 224 år ska avvecklas. Posthemmanens antal är vid denna tid 740.
              1870 har de utmönstrats helt. I stället för posthemman började
              poststationer införas 1861. Till en början läggs poststationerna
              vid järnvägsstationerna, men senare öppnas stationer också på
              andra orter.
            </seg>
            <seg n="524045ac">
              År 1863 blev det möjligt för kvinnor att arbeta på Posten. Men
              bara ogifta kvinnor fick anställas, eftersom en gift kvinna var
              omyndig och så-ledes inte kunde ansvara för pengar.
            </seg>
            <seg n="4e57e0a1">
              År 1920 fick Sverige sin första flygpostlinje till utlandet.
              Den gick från Malmö via Köpenhamn och Warnemünde till Berlin.
            </seg>
            <seg n="9dc93550">
              Nya arbetstidslagar tvingar 1951 Posten att upphöra med söndagsöppethållande
              på postkontoren samtidigt som söndagsbrevbäringen slopas något
              som ledde till starka protester från kunder och i medier.
            </seg>
            <seg n="32239328">
              År 1968 införs postnummer vilket medför att sorteringen nu kan
              göras av personal med mindre kännedom om postanstalter och befordringsvägar
              än tidigare. En hel yrkesgrupp, överpostiljonerna och postiljonerna,
              blir överflödiga.
            </seg>
            <seg n="b54e8f52">
              År 2007 beslutade riksdagen att den grundläggande kassaservice
              som sedan 2002 tillhandahållits av Posten genom Svensk Kassaservices
              1 200 kassakontor vid utgången av 2008 ska ersättas av ett statligt
              åtagande att tillhandahålla grundläggande betaltjänster.
            </seg>
            <seg n="d930c0f1">
              Med detta, fru talman, har jag efter en 372-årig rapsodisk postresa
              landat i dagens verklighet vilken delvis kommer att beröras i
              den debatt som nu följer, varför jag nu lämnar över ärendet till
              debattörerna!
            </seg>
            <seg n="fb5dd1f4">
              (Applåder)
            </seg>
          </u>
          <note type="speaker" n="896e3ae1">
            Anf. 193 DÉSIRÉE LILJEVALL (s):
          </note>
          <u who="desiree_liljevall_585ef6" xml:id="i-7876d959dffc0483-0" n="fffa33d5">
            <seg n="ebb67426">
              Fru talman! Ett brev betyder så mycket. Det var rubriken på en
              känd reklamkampanj som Posten hade på 1980-talet. Det var ett
              mycket kortare historiskt perspektiv än det Ingemar Vänerlöv presenterade
              nyss!
            </seg>
            <seg n="539c6f5b">
              På 1980-talet fanns varken e-post eller sms. I dag är Internet
              och mobiltelefon självklara och centrala kanaler när människor
              ska kommunicera med varandra.
            </seg>
            <seg n="0dd3a2f2">
              Men det har skett flera förändringar i Postens värld under de
              senaste decennierna som påverkar oss som bor i Sverige. De traditionella
              postkontoren har lagts ned. Paket och andra försändelser hämtas
              i närmaste matbutik eller på bensinmacken. Svensk Kassaservice,
              som har skött Postens kassatjänster, håller på att läggas ned.
              Och för några veckor sedan meddelade svenska Posten att bolaget
              går samman med danska Posten.
            </seg>
            <seg n="e073e240">
              Massmedierna var på hugget direkt. Löpsedel efter löpsedel toppade
              med sammanslagningen. En av de största nättidningarna var extra
              snabb och visste precis vad de skulle trycka på för att få svenska
              folket engagerat i postfusionen. De lät läsarna svara på följande
              fråga: Vilken färg vill du ha på postlådorna, gula eller röda?
            </seg>
            <seg n="b6824457">
              Efter några timmar hade drygt 13 000 personer svarat på frågan,
              och inte helt oväntat tyckte det stora flertalet att den gula
              lådan är bäst. Egentligen tror jag inte att det är färgen på brevlådan
              som engagerar folk utan snarare vurmandet för Posten som helhet.
              Posten är helt enkelt en trygg och pålitlig partner som man är
              rädd om.
            </seg>
            <seg n="2f7886f4">
              Fru talman! Jag har inte för avsikt att gå närmare in på samgåendet
              mellan Posten AB och Post Danmark i mitt anförande. Regeringen
              förbereder en proposition och innan den har landat på riksdagens
              bord vill vi socialdemokrater avvakta ett ställningstagande.
            </seg>
            <seg n="91b5552e">
              Men, fru talman, jag vill redan nu hissa en liten varningens
              flagg. Samma dag som sammanslagningen blev offentlig sade näringsminister
              Maud Olofsson: Det finns i våra tankar att det vore fullt möjligt
              med en börsintroduktion.
            </seg>
            <seg n="e458dc09">
              Jag vill klart markera att sådana tankar inte finns hos oss socialdemokrater.
              Vi är emot en börsintroduktion och därmed en privatisering av
              svenska Posten. Det kan leda till att postservicen försämras,
              framför allt i glesbygd. Det kan också göra att vi riskerar det
              postpolitiska målet att alla invånare i Sverige ska ha tillgång
              till en posttjänst av god kvalitet. En sådan försämring vill vi
              socialdemokrater inte vara med om.
            </seg>
            <seg n="2c21bd86">
              Fru talman! Precis som man på svenska Posten själv påpekar har
              den traditionella brevverksamheten utmanats rejält av den elektroniska
              kommunikationen. Först har vi e-posten. Med några enkla klick
              åker hälsningar, meddelanden och affärskorrespondens ut i cyberrymden
              och hamnar på några sekunder i mottagarens mejlbox. Sedan är det
              blanketter som vi plockar ned från myndigheternas hemsidor, fyller
              i och skickar vidare med ett simpelt klick. Därtill har vi de
              elektroniska fakturorna som sakta men säkert äter upp pappersfakturornas
              marknad. De flesta av oss betalar våra räkningar via Internet
              i dag.
            </seg>
            <seg n="bebabc2d">
              Det skulle vara enkelt att säga: Jaja, Posten behövs inte längre.
              Nu är det nya tider som gäller, ut och i väg med den bara!
            </seg>
            <seg n="950fdb0f">
              Men så enkelt är det inte.
            </seg>
            <seg n="24ef7f29">
              Även om människors anspråk på Postens verksamheter har förändrats
              under senare år finns behoven av betal- och kassatjänster fortfarande
              kvar, särskilt i de områden som saknar snabb uppkoppling till
              Internet. Såväl kommuner och enskilda som företag i glesbygden
              är beroende av att det går att sätta in och ta ut pengar, betala
              räkningar och lämna in dagskassan på ett tillfredsställande sätt.
            </seg>
            <seg n="53549aa7">
              Vi anser att staten även i fortsättningen måste ta ansvar för
              att upprätthålla en väl fungerande betal- och kassaservice i hela
              landet. Staten måste också fortsätta att ta ansvar för att sköta
              en god postservice från norr till söder. Det ska inte ha någon
              betydelse om du bor i centrala Helsingfors eller på landsbygden
              utanför Kalmar. Du ska få ditt paket, ditt brev eller ditt vykort
              levererat till dig oavsett var du bor. Det har du som svensk medborgare
              rätt till.
            </seg>
            <seg n="da16f745">
              Det kanske är dags att damma av Postens gamla 80-talsslogan Ett
              brev betyder så mycket och bara göra några enkla förändringar:
              Ett brev är fortfarande hett. Lägg det i gula lådan och skicka
              brett.
            </seg>
            <seg n="8812a9f5">
              Fru talman! Vi står självfallet bakom alla reservationer, men
              för tids vinnande yrkar jag endast bifall till reservation 1.
            </seg>
            <seg n="fb5dd1f4">
              (Applåder)
            </seg>
          </u>
          <note type="speaker" n="1f07823f">
            Anf. 194 PETER PEDERSEN (v):
          </note>
          <u who="peter_pedersen_0f4dae" xml:id="i-63f3006d51ec1d08-0" n="5ef9c064" next="i-98343c1e8512b505-0"/>
          <note n="ce619fec">
            Fru talman! Även Vänsterpartiet står bakom reservation 1. Jag
            yrkar bifall till den och till reservation 4.
          </note>
          <u who="peter_pedersen_0f4dae" xml:id="i-98343c1e8512b505-0" n="5ef9c064" prev="i-63f3006d51ec1d08-0">
            <seg n="f844a3c6">
              När det gäller reservation 1 har Désirée på ett förtjänstfullt
              sätt gått igenom kritiken. Jag vill bara kort säga att vi också
              avvisar tankarna på en bolagisering av Postens verksamhet i det
              nya stora företaget.
            </seg>
            <seg n="839333ab">
              Det jag tänker uppehålla mig vid är det nya synsättet på våra
              betaltjänster som nu ska upphandlas. Det står ganska mycket om
              det här i betänkandet. I stället för via Posten och dess företag
              Svensk Kassaservice ska man nu ha ett statligt åtagande för att
              tillhandahålla grundläggande betaltjänster. Statens ansvar skulle
              enligt regeringen begränsas till de orter på landsbygden där det
              inte är kommersiellt motiverat att tillhandahålla sådana tjänster
              och där det inte finns jämförbara alternativ. I dessa fall föreslås
              att tjänsterna ska upphandlas av PTS.
            </seg>
            <seg n="8657394f">
              Sedan har en sådan upphandling skett, vilket också står ganska
              detaljerat beskrivet i betänkandet. När man läser delar av kravspecifikationen
              på s. 21 blir man något orolig.
            </seg>
            <seg n="c1597ab2">
              Jag ser framför mig att det finns en uppenbar risk för att man
              kan bedöma att ungefär tre mil till närmaste bankkontor eller
              betalställe kan anses vara ett rimligt villkor. Vi tycker att
              det är oerhört viktigt, och vi tar upp det i vår reservation,
              att det, som man har sagt, ska vara rimliga priser. Det är alltid
              bra med rimliga priser även i de här sammanhangen. Men det är
              också fråga om att ha rimliga villkor. Då tänker jag på sådana
              saker som tillgänglighet, avstånd och möjlighet till betaltjänst.
            </seg>
            <seg n="7b21c4ac">
              Det får inte bli så att vi får en ordning som sätter ytterligare
              en spik i kistan. Man tar bort tingsrätten, man tar bort polismyndigheten,
              man tar bort Försäkringskassan, man tar bort skattemyndigheten
              och man tar bort Svensk Kassaservice. Ändå förväntar man sig att
              människor ska jubla och applådera ute på den landsbygd som vi
              alla applåderar i olika sammanhang. Totalt sett får det här förödande
              konsekvenser. Människor uppfattar till slut att de för att få
              sjukvård eller för att utföra vanlig vardagsverksamhet, som att
              till exempel betala över disk om de inte har tillgång till dator,
              i framtiden ska behöva ta sig i väg eventuellt flera mil.
            </seg>
            <seg n="eb2a1281">
              Med de enorma överskott som vi har pratat om i den svenska ekonomin
              borde vi kunna ha en bättre service på det här området i dag och
              en mer utvecklad service än vi hade för 10, 20 eller 40 år sedan.
              Det går bakåt på vissa områden. Och hela tiden är det avreglerings-
              och bolagiseringstänkandet som ligger bakom.
            </seg>
            <seg n="a37c9080">
              Vi konstaterar också att Nordea nu kommer att ta över, jag tror
              att det var 70 kontor från Svensk Kassaservice. Ett stort antal
              kontor kommer då att läggas ned. Vi vill fortfarande hävda att
              vi som riksdag har det yttersta ansvaret för att avsätta de pengar
              som krävs för att de människor som måste lämna sina arbeten och
              gå över till annan sysselsättning får en rimlig omställningsmöjlighet
              och inte bara hänvisas till att Posten nog har avsatt tillräckligt
              med pengar under årens lopp.
            </seg>
            <seg n="fba1b7c6">
              Ni har dessutom dragit ned från 400 miljoner till 280 miljoner.
              I årets tilläggsbudget försvinner ytterligare 25 miljoner. Jag
              vill än en gång poängtera från talarstolen att det är oerhört
              viktigt att inte minst alla de kvinnor som jobbar i den här sektorn
              faktiskt får en rimlig möjlighet att få ett annat arbete och bra
              villkor i omställningsarbetet och inte lämnas åt sitt öde.
            </seg>
            <seg n="17440df9">
              Med det, fru talman, nöjer jag mig den här gången. Jag yrkar
              bifall till reservation 1 och reservation 4.
            </seg>
          </u>
          <note type="speaker" n="7593e284">
            Anf. 195 LISBETH GRÖNFELDT BERGMAN (m):
          </note>
          <u who="lisbeth_gronfeldt_bergman_9174b1" xml:id="i-34169db484b00503-0" n="1b0768ac">
            <seg n="7f57d211">
              Fru talman! För mindre än ett år sedan, närmare bestämt den 8
              juni 2007, debatterade vi här i kammaren en proposition, Statens
              ansvar för vissa betaltjänster , och motioner i ärendet.
            </seg>
            <seg n="f194433d">
              Förslaget i propositionen var att det politiska målet för de
              grundläggande betaltjänsterna ska vara att alla i samhället ska
              ha tillgång till grundläggande betaltjänster till rimliga priser.
              Det statliga åtagandet bör endast omfatta de orter och den landsbygd
              där behovet av grundläggande betaltjänster inte tillgodoses av
              marknaden. Vidare ska lagen om grundläggande kassaservice upphävas
              den 31 december 2008, och Posten AB får börja avvecklingen av
              kassaserviceverksamheten tidigast den 1 juli innevarande år. Dessutom
              ska statens åtagande när det gäller de här tjänsterna tillhandahållas
              genom upphandling, vilken PTS ska stå för. Länsstyrelserna har
              bevakningsansvar. Dessutom skulle en informations- och utbildningsinsats
              göras.
            </seg>
            <seg n="2ec03246">
              Oppositionen hade naturligtvis en lång rad reservationer. Men
              riksdagen har sedan dess beslutat i enlighet med förslagen i propositionen.
              PTS har upphandlat såväl tjänsterna i sig som informations- och
              utbildningsinsatser och annonskampanjer. Än så länge är de två
              tidigare sekretessbelagda, men de kommer att tillkännages mycket
              snart.
            </seg>
            <seg n="55df1634">
              Det har hänt en ny sak. En ny spännande avsiktsförklaring om
              samgående mellan svenska Posten och danska Posten har offentliggjorts.
              Och propositionen kommer inom kort mycket snart, har jag hört.
            </seg>
            <seg n="4653fd38">
              Men när det gäller oppositionens verklighetsbild har tydligen
              ingenting förändrats. Reservationerna är identiska med de från
              den 8 juni med ett undantag. Reservationen nr 1 från s, v och
              mp innehåller förutom gammal text att man är emot aviserad börsintroduktion
              något som eventuellt kan komma i fråga någon gång i framtiden
              men som inte alls är aktuellt. Enligt s, v och mp skulle det kunna
              leda till försämrad postservice för invånarna i Sverige. Bakåtsträvargänget
              visar upp en rädsla för framtiden och framtidens möjligheter.
            </seg>
            <seg n="21585394">
              Inför att det nya EU-direktivet om postmonopolens upphävande
              efter 2009 träder i kraft gör staten och svenska Posten nu en
              kraftsamling för att stå stark och kunna konkurrera inte bara
              på den svenska och nordiska utan hela den europeiska marknaden.
              Ett samgående med danska Posten innebär inte bara nya spännande
              ägarförhållanden. Det är ett ägande av dels staten, dels privat
              näringsliv och inte minst ett medarbetarägande. Det är något som
              kan betyda oerhört mycket för Posten i framtiden.
            </seg>
            <seg n="557393b8">
              Det betyder också starkare muskler, troligen en ny kultur och
              också bättre möjligheter att serva den svenska befolkningen med
              posttjänster. I stället för att bejaka en utveckling som innebär
              en bättre position för Posten och Sverige menar s, v och mp att
              en god tillgång till posttjänster äventyras.
            </seg>
            <seg n="475ccd1f">
              Bäst i klassen av alla bakåtsträvare är ändå Vänsterpartiet som
              i reservation 3 framhärdar i att allt var bättre förr. Man menar
              att det i stället för upphandling av kassatjänster är mer rationellt
              och effektivt att inom denna naturliga monopolmarknad, som man
              skriver, ge samhällsuppdraget kassaserviceverksamheten till en
              statlig myndighet eller ett statligt företag, helst naturligtvis
              Posten AB. De tycker dessutom att det vore bra med en samordning
              av betaltjänsterna med övrig postverksamhet. Kul idé, men väldigt
              gammal och fel. Det var ju så det var, och det blev förskräckligt
              dyrt och inte bra.
            </seg>
            <seg n="ebbdbf85">
              Inte ens Posten själv tyckte att lösningen var bra. Därför skilde
              man verksamheterna åt redan 2002 och lade betaltjänsterna i eget
              dotterbolag. Sedan dess har verksamheten stadigt krympt år för
              år på grund av att andra bättre tjänster tillkommit. Mellan åren
              2006 och 2007 krympte verksamheten med 28 procent.
            </seg>
            <seg n="cf903333">
              Och, något som är ganska fascinerande, Posten skriver med stora
              bokstäver så här i sin årsrapport för 2007: Välkommet riksdagsbeslut.
              Sedan fortsätter man: En viktig milstolpe under 2007 var det riksdagsbeslut
              som innebär att Postens uppdrag att tillhandahålla betalningsförmedling
              vid Svensk Kassaservice upphör den 31 december 2008. Posten AB
              välkomnar förändringen och går vidare med nya marknadslösningar.
              Nordea tar över verksamheten vid 70 kontor och tar hand om personalen,
              de 350 som var där. Fortsättning följer. Posten och nya företag
              är på väg in i framtiden.
            </seg>
            <seg n="431a9ca7">
              När det gäller reservation 2 sade jag redan för ett år sedan,
              fru talman, att staten tar sitt ansvar genom att se till att det
              politiska målet, grundläggande betaltjänster för alla till rimliga
              priser, blir tillgodosett genom marknadens försorg och där det
              inte uppfylls upphandla tjänsterna och dessutom se till att tillsynen
              fungerar.
            </seg>
            <seg n="1947abe8">
              I reservation 5 från Vänsterpartiet sägs att det är fullt rimligt
              att Sveriges riksdag och regering avsätter nödvändiga medel för
              att garantera en rimlig avvecklingskostnad. Men det är ju redan
              gjort. Posten har under flera år gjort avsättningar för avvecklingskostnader
              för att kunna erbjuda de anställda vid Svensk Kassaservice skäliga
              villkor. Man har räknat ut, och det står också i rapporten, att
              man har avsättningar på över 1 miljard oaktat de pengar som kommer
              in från Nordeaaffären den 1 juli 2008.
            </seg>
            <seg n="e302f95f">
              Förutom pensionslösningar, fru talman, har Posten ett omställningsprogram
              som innebär att de anställda uppbär lön under ett antal månader
              samtidigt med andra stödinsatser. Och som jag sade för knappt
              ett år sedan ställer detta naturligtvis krav på god personalpolitik.
              Men jag förutsätter att detta stora framåtskridande bolag använder
              sig klokt av avsatta resurser för att minimera negativa konsekvenser
              för de anställda. Dessutom ger faktiskt en genomläsning av Postens
              rapport tydliga bevis på detta.
            </seg>
            <seg n="6a76b692">
              Därmed, fru talman, menar jag att jag bemött reservationerna
              och yrkar således avslag på samtliga dessa och bifall till utskottets
              förslag.
            </seg>
          </u>
          <note type="speaker" n="40a74ae1">
            Anf. 196 DÉSIRÉE LILJEVALL (s) replik:
          </note>
          <u who="desiree_liljevall_585ef6" xml:id="i-7876d959dffc0483-1" n="fffa33d5">
            <seg n="c7c0b1ae">
              Fru talman! Den borgerliga regeringen har aviserat utförsäljning
              av sex statliga bolag. Bland dessa finns Vin &amp; Sprit och Telia
              Sonera. Inte någonstans i det sammanhanget har Posten nämnts.
              Plötsligt smyger re-geringen in det statligt ägda bolaget Posten
              AB som ytterligare ett försäljningsobjekt.
            </seg>
            <seg n="51b95bfe">
              Hur ställer sig Lisbeth Grönfeldt Bergman till en börsintroduktion
              och därmed en privatisering av svenska Posten?
            </seg>
          </u>
          <note type="speaker" n="13eea1b2">
            Anf. 197 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-34169db484b00503-1" n="1b0768ac">
            <seg n="03d67c8d">
              Fru talman! Precis som jag sade är det ett samgående som är aktuellt.
              Propositionen kommer i dagarna. Det är ett samgående mellan svenska
              Posten och danska Posten. Redan där förändras ägarstrukturen.
              Vi vet ju att det är ett delägande i den danska posten av privat
              näringsliv men också ett medarbetarägande. Det kommer också att
              erbjudas de svenska medarbetarna vid Posten.
            </seg>
            <seg n="a4cfcb42">
              Vad som sedan kommer i en förlängning i en framtid vet vi ingenting
              om. Det är ett gigantiskt projekt att få detta i hamn och att
              också kunna erbjuda medarbetare vid svenska Posten delägarskap.
            </seg>
            <seg n="f60ab6b1">
              Om det blir någon framtida börsintroducering vet vi ingenting
              om. Visst, man kan naturligtvis ha vägarna öppna, men någon smygprivatisering
              är det absolut inte fråga om aldrig i livet.
            </seg>
          </u>
          <note type="speaker" n="3b780f8a">
            Anf. 198 DÉSIRÉE LILJEVALL (s) replik:
          </note>
          <u who="desiree_liljevall_585ef6" xml:id="i-7876d959dffc0483-2" n="fffa33d5">
            <seg n="49cbc506">
              Fru talman! Ska jag tolka Lisbeth Grönfeldt Bergmans svävande
              svar som att ni faktiskt på allvar funderar på att privatisera
              Posten? Det är i så fall ett viktigt besked till svenska folket
              som följer regeringens försäljningsiver med oro.
            </seg>
            <seg n="8a0db1fd">
              Fru talman! Vi socialdemokrater är emot en privatisering av svenska
              Posten.
            </seg>
          </u>
          <note type="speaker" n="1533fe45">
            Anf. 199 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-34169db484b00503-2" n="1b0768ac">
            <seg n="1b8e6d6f">
              Fru talman! Det är ganska lustigt när jag nu hör att det redan
              var färdigskrivet att jag hade ett svävande svar.
            </seg>
            <seg n="8f3c685d">
              Jag tycker att jag var ganska tydlig med att det inte är fråga
              om någon börsintroducering. Det handlar om en sammanslagning av
              en helstatlig post och en delstatlig post. Det handlar om att
              kunna få bättre muskler för att kunna klara konkurrensen på en
              avreglerad postmarknad i Europa när det nya EU-direktivet träder
              i kraft. Det är detta som är huvudsaken och det viktiga, och det
              är det som vi har framför oss. Det kommer att vara en lång, lång
              resa att få ihop de här två kulturerna och att också erbjuda medarbetare
              delägarskap.
            </seg>
          </u>
          <note type="speaker" n="c2132660">
            Anf. 200 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-7" n="5ef9c064">
            <seg n="d1c995de">
              Fru talman! Jag ska inte recensera huruvida andra debattörer
              har färdigskrivna repliker. Jag har det i alla fall inte.
            </seg>
            <seg n="c1d43ba7">
              Kritiken faller ganska platt till marken, eftersom det är först
              den 31 december 2008 som lagen om grundläggande kassaservice upphävs.
              Jag tycker att det är rimligt att man åtminstone fram till dess
              kan få fortsätta att framföra kritik.
            </seg>
            <seg n="de1984f3">
              Jag vill också poängtera att jag inte kan se i stjärnorna, så
              att säga. Jag skrev våra motioner under den allmänna motionstiden.
              Att det sedan skulle hända saker under tidens gång hade jag väldigt
              svårt att förutse när jag skrev motioner under den allmänna motionstiden.
              Hade jag vetat vad som skulle ske hade jag kunnat formulera mig
              ännu tydligare på några punkter. Med facit i hand är det alltid
              lätt att vara efterklok.
            </seg>
            <seg n="24489b9b">
              Jag tycker att ni ser något lättsinnigt på det här problemet.
              Ni har något slags ideologisk blindhet, ungefär som ni brukar
              anklagar mig för. Ni tycker att om vi bara avreglerar, upphandlar
              och grejar kommer allt att bli lysande och jättebra. Sedan hänvisar
              ni till att Posten tycker att det är bra att bli av med den här
              verksamheten. Ja, det kan möjligtvis bero på att de under hela
              perioden, som de hävdat, inte har fått kostnadstäckning. Den ersättning
              som staten har betalat ut till Posten och Svensk Kassaservice
              har inte täckt de kostnader man haft. Då har vi i andra sammanhang
              sagt att vi tycker att det är rimligt att bankvärlden är med och
              betalar den transaktionsmöjligheten, för det är de som har haft
              mest nytta av att den tjänsten har funnits. De har kunnat lägga
              ned en massa bankkontor och vetat att Svensk Kassaservice finns.
            </seg>
            <seg n="75860e6e">
              Ska jag tolka det som att det går någon sorts magisk gräns vid
              tremilsgränsen med upphandling? I andra fall brukar vi bråka om
              hur långt man kan få gå till postlådan för att det ska vara rimligt.
              Vad är en rimlig sträcka för att man ska kunna betala över disk
              någonstans? Är det bra ur klimatsynpunkt om man tänker att om
              det är 25 kilometer får man nog hanka sig dit? Kan det inte skapa
              problem för till exempel funktionshindrade, äldre människor och
              andra som av någon anledning inte sköter sina betaltjänster via
              datorn?
            </seg>
          </u>
          <note type="speaker" n="0ae0b1af">
            Anf. 201 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-34169db484b00503-3" n="1b0768ac">
            <seg n="aa5d57f9">
              Fru talman! Jag förstår Peter Pedersens svårigheter att förutse
              saker och ting som ska hända. Men reservationerna var kanske möjligen
              skrivna nu.
            </seg>
            <seg n="33b3292b">
              När det gäller PTS kravspecifikation kan man läsa hela. Det första
              kravet är att orten ska finnas med på Svensk Kassaservices lista
              över de 153 orter som den 14 september 2007 hade Svensk Kassaservicekontor
              och saknade bankkontor alternativt vara en ort som bildar en naturlig
              knutpunkt för ett större antal boende med mer än 30 kilometer
              till närmaste bankkontor. Man ska inte ta bort servicen där den
              redan fanns och där det saknades bankkontor. Den kravspecifikation
              som PTS har gjort kommer inte att försvåra för människor att få
              den service man behöver med betalningarna.
            </seg>
          </u>
          <note type="speaker" n="8ab01e47">
            Anf. 202 PETER PEDERSEN (v) replik:
          </note>
          <u who="peter_pedersen_0f4dae" xml:id="i-e0da77e5e4c2c3f7-8" n="5ef9c064">
            <seg n="06ff22fb">
              Fru talman! På s. 19 står det att man gör upphandling dels på
              20 orter där Svensk Kassaservice avvecklar kontor och där bank
              saknas, dels på 20 orter och 47 områden i landsbygd där service
              i dag i huvudsak tillhandahålls via postens lantbrevbärare. Totalt
              blir det 87 orter och landområden.
            </seg>
            <seg n="f9da3add">
              Om det med facit i hand när man har utvärderat detta vilket jag
              hoppas att man gör visar sig att det i de områden där man bedömer
              att upphandling av denna tjänst är nödvändig får orimliga avstånd
              som får negativa konsekvenser, kan man då tänka sig att man tar
              en vända till och tänker att det är en viktig samhällsservice
              att man även i mindre tätbefolkade delar av landet ska kunna utöva
              normala vardagssysslor och viktiga tjänster utan att man ska behöva
              frakta sig långa sträckor och att det är negativt om vi menar
              allvar med att man ska kunna leva och verka även på mindre orter
              i vårt land?
            </seg>
          </u>
          <note type="speaker" n="c1aaf8eb">
            Anf. 203 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-34169db484b00503-4" n="1b0768ac">
            <seg n="fa2d417e">
              Fru talman! Tanken är att det ska göras en utvärdering. Ser man
              att det finns orimligheter måste man naturligtvis göra om det.
              Dessutom har posten fortfarande kvar sin lantbrevbärarservice
              som kan ta sådana här uppdrag. Den möjligheten finns fortfarande
              kvar.
            </seg>
            <seg n="6e7ab91f">
              Som jag sade får länsstyrelserna ett tillsynsansvar. Dessutom
              får Länsstyrelsen i Örebro län ett övergripande ansvar att se
              till detta.
            </seg>
            <seg n="63685810">
              Självfallet ska utvärderingen vara till för att se att det inte
              blir orimliga konsekvenser av detta. Tanken är att alla ska få
              tillgång till denna service till rimliga priser, och som jag ser
              det även här, på rimliga villkor.
            </seg>
          </u>
          <note type="speaker" n="99afa430">
            Anf. 204 SVEN BERGSTRÖM (c):
          </note>
          <u who="sven_bergstrom_93e816" xml:id="i-e41664e56faa85d0-0" n="eb9b9461">
            <seg n="60164c80">
              Fru talman! För att vi ska kunna ha en positiv utveckling i hela
              landet krävs det att det finns en grundläggande service, inbegripet
              postservice, i alla delar av landet och på likvärdiga villkor.
              Postens tjänster och behoven hos människor av dessa har förändrats
              under senare år. Trots det finns det fortfarande ett stort behov
              av postservice. Vi anser att det är en mycket viktig princip att
              alla människor ska ha tillgång till väl fungerande postservice
              oavsett var i landet de bor. Såväl enskilda som företag och kommuner
              i glesbygden är beroende av att postservicen fungerar på ett bra
              sätt. Vi känner dock en oro inför framtiden. Staten måste därför
              även i fortsättningen ta ansvar för att upprätthålla en god postservice
              i hela landet.
            </seg>
            <seg n="e5e3971e">
              Fru talman! Jag har inte tagit fel manus. Den där inledningen
              är den socialdemokratiska reservationen. Med det vill jag illustrera
              att jag tycker att oppositionen slår in öppna dörrar när man skriver
              på detta sätt. Det är i praktiken så att det finns en bred politisk
              enighet om vikten av en god postservice i hela landet. Men när
              det inte finns någon oenighet i sak kan man skriva reservationer
              i alla fall. Det blir näst intill patetiskt.
            </seg>
            <seg n="f5f57fa8">
              Detta betänkande, fru talman, handlar om viktiga serviceområden
              som många har skrivit motioner om. Tillgång till god postservice
              i hela landet är viktigt, precis som Socialdemokraterna, Miljöpartiet
              och Vänstern skriver. För den skull måste det inte se ut som nu,
              utan det måste anpassas till framtiden och till människors nya
              levnadsmönster, precis som flera talare har varit inne på. Grundläggande
              betaltjänster måste inte skötas av staten, men staten har ett
              ansvar för att det fungerar. Det är inte nödvändigtvis fel eller
              sämre om någon annan än staten har hand om det. Tvärtom kan det
              i många fall ge bättre service.
            </seg>
            <seg n="b57a69a5">
              Vi människor får nya behov, vardagsrutiner och beteendemönster.
              Våra myndigheter och serviceorgan måste följa med i detta. Samtidigt
              ska det tas och måste det tas hänsyn till att utvecklingen sker
              olika fort hos oss människor. Så har det alltid varit och kommer
              säkert att vara i framtiden också.
            </seg>
            <seg n="cf401141">
              Hur kan vi i detta sammanhang se till att de flesta är nöjda
              med den service som posten tillhandahåller och de tjänster som
              erbjuds för betalning och kassatjänster? När det gäller posthanteringen
              måste det finnas en fungerande dialog mellan kunden och den som
              utför tjänsten. Det innebär inte att alla ska ha exakt samma lösning
              av var posten ska hämtas till exempel. För hushåll på landsbygden
              kan placeringen av postlådan vara där det är enklast och mest
              praktiskt för den enskilde samtidigt som det också ska vara smidigt
              för brevbäraren. För äldre och handikappade personer är närheten
              oftast mycket viktig. För pendlande familjer kan avståndet spela
              något mindre roll. Säkerheten och att den dagliga rutinen fungerar
              kan vara av större betydelse.
            </seg>
            <seg n="2d31e29e">
              Om kommunikationen lokalt inte funkar mellan kunden och Posten
              har PTS inrättat ett råd centralt dit man som privatperson kan
              vända sig för att få sitt ärende prövat igen.
            </seg>
            <seg n="663e1b65">
              När det gäller kassaservicen sker en förändring helt enkelt för
              att det är allt färre som nyttjar dessa tjänster. Det är helt
              enkelt inte försvarbart för samhället att ha separata kassaservicekontor
              längre. Däremot är det angeläget att man tillsammans med matvaruaffärer
              och banker kan tillhandahålla posttjänster och kassaservicetjänster.
              Det ger ofta en bättre service då affärer håller öppet betydligt
              längre än vad postkontoren har gjort. Det är naturligtvis till
              nytta för enskilda företag som annars är hänvisade till mycket
              snäva öppettider.
            </seg>
            <seg n="fb4cccc5">
              Slutligen, fru talman, när det gäller den avsiktsförklaring som
              flera talare har varit inne på och som undertecknades den 1 april
              2008 om ett samgående mellan Posten AB och Post Danmark är det
              angeläget att klargöra att kravet på en samhällsomfattande posttjänst
              och de övergri-pande målen för denna posttjänst fastställs genom
              postlagen. Där regle-ras Postens samhällsuppdrag, det vill säga
              rollen som tillhandahållare av en samhällsomfattande posttjänst,
              och i det tillstånd om bedrivande av postverksamhet som Post-
              och telestyrelsen, PTS, har utfärdat.
            </seg>
            <seg n="612211c5">
              Tillgången till en posttjänst av god kvalitet i hela landet stadfästs
              följaktligen genom det befintliga regelverket och är åtskilt från
              statens ansvar som ägare av Posten.
            </seg>
            <seg n="e4b59966">
              Regeringen har som bekant aviserat en proposition, vilket Lisbeth
              var inne på. Den kommer inom kort att överlämnas till riksdagen
              för hantering.
            </seg>
          </u>
          <note n="cd40e9f3">
            Med detta yrkar jag bifall till förslaget i betänkandet och avslag
            på samtliga reservationer.
          </note>
          <note type="speaker" n="9e6a0fc7">
            Anf. 205 DÉSIRÉE LILJEVALL (s) replik:
          </note>
          <u who="desiree_liljevall_585ef6" xml:id="i-7876d959dffc0483-3" n="fffa33d5">
            <seg n="e639a113">
              Fru talman! Lisbeth Grönfeldt Bergman förnekar att det finns
              planer på att börsintroducera Posten. Innebär det att man inte
              ska fästa något avseende alls vid näringsminister Maud Olofssons
              uttalande? Tycker inte Sven Bergström att det känns lite konstigt
              att hans borgerliga kolleger tycker att näringsministerns uttalanden
              är betydelselösa? Hur ser Sven Bergström själv på en börsintroduktion?
            </seg>
          </u>
          <note type="speaker" n="6455c64b">
            Anf. 206 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-e41664e56faa85d0-1" n="eb9b9461">
            <seg n="375aeb0a">
              Fru talman! Visst kan vi riksdagsledamöter spekulera om det ena
              och det andra, men säkrast är att gå till hävderna och kolla i
              den remiss som regeringen skickade ut den 1 april. Jag kan för
              säkerhets skull läsa högt för Désirée Liljevall.
            </seg>
            <seg n="134c326d">
              Där skriver man så här på s. 11: Exempelvis kan det bli aktuellt
              med nya strukturaffärer, nyemissioner eller en börsnotering av
              bolaget. En börsnotering kan i framtiden bland annat innebära
              en fördel genom att tillgången till en marknadsvärdering av bolaget
              underlättar deltagande i ytterligare strukturaffärer.
            </seg>
            <seg n="d8a8be53">
              Man skriver också att det inte är aktuellt just nu.
            </seg>
            <seg n="7804bb09">
              Jag tycker att det är en ganska klok hållning att inte stänga
              dörrar, utan hålla dörrar öppna. Det är inte något självändamål
              och det är inte aktuellt i dag. Det tror jag att Désirée Liljevall
              vet, men hon vill gärna spekulera.
            </seg>
            <seg n="63486865">
              Låt mig påminna om att även den socialdemokratiska regeringen
              blev alltmer orienterad mot marknaden under sina år vid regeringsmakten.
              Det var ju den socialdemokratiska regeringen som gav svenska folket
              möjlighet att teckna aktier i Telia på den tiden Björn Rosengren
              var minister. Det är alltså inte något nytt tänkande.
            </seg>
            <seg n="4796c3f2">
              Det är möjligen en utveckling av marknadstänkandet som den nya
              regeringen tillhandahåller. Därför tror jag att det är klokt att
              hålla en del dörrar öppna för framtida strukturaffärer. Men frågan
              är inte alls aktuell i dag.
            </seg>
          </u>
          <note type="speaker" n="f73d0552">
            Anf. 207 DÉSIRÉE LILJEVALL (s) replik:
          </note>
          <u who="desiree_liljevall_585ef6" xml:id="i-7876d959dffc0483-4" n="fffa33d5">
            <seg n="86316610">
              Fru talman! Inte heller Sven Bergström ger något klart besked
              om hur han ser på en privatisering av Posten. Vi socialdemokrater
              slår fast: Vi vill inte ha någon börsintroduktion och privatisering
              av Posten.
            </seg>
          </u>
          <note type="speaker" n="acac18c7">
            Anf. 208 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-e41664e56faa85d0-2" n="eb9b9461">
            <seg n="8eb4dcef">
              Fru talman! Genom åren har jag lyssnat på många socialdemokratiska
              och tvärsäkra proklamationer från talarstolen i riksdagen. Här
              hade vi en till av Désirée Liljevall. Det ger effekt och det är
              möjligen retoriskt elegant, men det är inte särskilt effektfullt
              på det sättet att det ger några klara politiska besked.
            </seg>
            <seg n="e35f3ded">
              Vi kan naturligtvis som riksdagsledamöter tycka både det ena
              och det andra, men jag läste högt för Désirée Liljevall och kammaren
              vad som står i den remiss som regeringen har skickat ut. Där säger
              man väldigt tydligt att det inte är aktuellt, men man vill ändå
              hålla en dörr öppen för framtiden. Det kan vara klokt att göra
              strukturaffärer i framtiden även på postområdet i syfte att tillhandahålla
              en fullgod postservice över hela landet. Ett starkt bolag med
              starka muskler har möjligen större möjligheter att göra det än
              ett bolag där man snävar åt och stänger dörrar.
            </seg>
          </u>
          <note n="d61a7da2">
            Överläggningen var härmed avslutad.
          </note>
          <note n="694954fa">
            10 § Bordläggning
          </note>
          <note n="970f6f9d">
            Anmäldes och bordlades
          </note>
          <note n="7deeada5">
            11 § Anmälan om interpellationer
          </note>
          <note n="28081aa0">
            Anmäldes att följande interpellationer framställts
          </note>
          <note n="e9015b3f">
            den 24 april
          </note>
          <note n="3734dc51">
            Karin Svensson Smith
          </note>
          <note n="55ef5e50">
            Monica Green
          </note>
          <note n="55ef5e50">
            Monica Green
          </note>
          <note n="b94d3a6c">
            Maria Stenberg
          </note>
          <note n="b1483fa4">
            Fredrik Olovsson
          </note>
          <note n="b94d3a6c">
            Maria Stenberg
          </note>
          <note n="b94d3a6c">
            Maria Stenberg
          </note>
          <note n="02477bc1">
            Mona Sahlin
          </note>
          <note n="befdeeb0">
            Interpellationerna redovisas i bilaga som fogats till riksdagens
            snabbprotokoll tisdagen den 6 maj.
          </note>
          <note n="604bbe11">
            12 § Anmälan om skriftliga svar på frågor
          </note>
          <note n="05d3eb55">
            Anmäldes att skriftliga svar på följande frågor inkommit
          </note>
          <note n="e9015b3f">
            den 24 april
          </note>
          <note n="45de5f16">
            Désirée Pethrus Engström
          </note>
          <note n="9708b938">
            Allan Widman
          </note>
          <note n="400782c3">
            Hans Linde
          </note>
          <note n="bf1efbc7">
            Olof Lavesson
          </note>
          <note n="400782c3">
            Hans Linde
          </note>
          <note n="9df4f2c9">
            Amineh Kakabaveh
          </note>
          <note n="2583a7c1">
            Kalle Larsson
          </note>
          <note n="0f205de8">
            Svaren redovisas i bilaga som fogats till riksdagens snabbprotokoll
            tisdagen den 6 maj.
          </note>
          <note n="6fa7a4a0">
            13 § Kammaren åtskildes kl. 20.12.
          </note>
          <note n="40a520bb">
            Förhandlingarna leddes
          </note>
          <note n="3a5ff309">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
