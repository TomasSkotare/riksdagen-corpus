<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--88</head>
          <docDate when="2007-04-03">2007-04-03</docDate>
        </div>
      </front>
      <body>
        <div>
          <note n="84c8598c">
            ﻿
          </note>
          <note n="1307036c">
            Riksdagens protokoll
          </note>
          <note n="84d5bbf7">
            2007/08:88
          </note>
          <note type="date" n="131431d4">
            Torsdagen den 3 april
          </note>
          <note n="5e991417">
            Kl. 12:00 - 19:06
          </note>
          <note n="a9aecb5b">
            1 § Justering av protokoll
          </note>
          <note n="81a6fca0">
            Justerades protokollen för den 27 och 28 mars.
          </note>
          <note n="71e97d7f">
            2 § Anmälan om fördröjda svar på interpellationer
          </note>
          <note n="b29718e2">
            Till riksdagen hade inkommit följande skrivelser:
          </note>
          <note n="9bf56c60">
            Interpellation 2007/08:500
          </note>
          <note n="98425c7f">
            Interpellation 2007/08:500 Fennoskankabeln
          </note>
          <note n="007dac33">
            Interpellationen kommer att besvaras tisdagen den 22 april 2008.
          </note>
          <note n="133cc6b8">
            Skälet till dröjsmålet är sedan tidigare inbokade engagemang
            och tjänsteresa.
          </note>
          <note n="12b7fca2">
            Fredrik Ahlén
          </note>
          <note n="3b0e8414">
            Interpellation 2007/08:510
          </note>
          <note n="7d5130ea">
            Interpellation 2007/08:510 Fler aktörer inom arbetsförmedling
            för att bryta utanförskapet
          </note>
          <note n="007dac33">
            Interpellationen kommer att besvaras tisdagen den 22 april 2008.
          </note>
          <note n="4bf73f48">
            Skälet till dröjsmålet är tjänsteresa.
          </note>
          <note n="d1218803">
            Karin Renman
          </note>
          <note n="ff42b606">
            Interpellation 2007/08:511
          </note>
          <note n="5f8c9bf9">
            Interpellation 2007/08:511 Finansiering av infrastruktur
          </note>
          <note n="7c9c37de">
            Interpellationen kommer att besvaras fredagen den 9 maj 2008.
          </note>
          <note n="340a1dc8">
            Skälet till dröjsmålet är sedan tidigare inbokade engagemang.
          </note>
          <note n="12b7fca2">
            Fredrik Ahlén
          </note>
          <note n="0e0347f1">
            3 § Hänvisning av ärenden till utskott
          </note>
          <note n="b92c70f3">
            Föredrogs och hänvisades
          </note>
          <note n="7b351241">
            4 § Sjöfart
          </note>
          <note n="3aa5c792">
            Föredrogs
          </note>
          <note type="speaker" n="3434b60f">
            Anf. 1 PER LODENIUS (c):
          </note>
          <note n="99f42780">
            Fru talman! Vi inleder nu debatten om trafikutskottets betänkande
            nr 8 med rubriken Sjöfart.
          </note>
          <u who="per_lodenius_6e6519" xml:id="i-7e84b0f6b7e67ed4-0" n="b039224d" prev="i-d2d25e7e4ec2ba9c-0">
            <seg n="91162a6f">
              Som så kallad äkta rospigg så kanske det förväntas att jag ska
              kunna allt om sjön, båtar och sjöfart, med tanke på bland annat
              Roslagens fantastiska skärgård. Men jag ska erkänna att jag har
              aldrig ens ägt en eka.
            </seg>
            <seg n="b1cee80c">
              Jag har ändå fått förtroendet att inleda denna debatt som ska
              behandla de motioner gällande sjöfart som lämnades in under den
              allmänna motionstiden 2007.
            </seg>
            <seg n="a07f7ed4">
              Sjöfarten har en viktig roll i det svenska transportsystemet.
              Omkring 90 procent av all export och import, räknat i transporterad
              vikt, går på lastfartyg eller färjor i något skede i transportkedjan.
            </seg>
            <seg n="9e6d5a5a">
              Sveriges geografiska läge och stora beroende av utrikeshandeln
              innebär följaktligen att sjöfarten spelar en mycket viktig roll
              för vårt land.
            </seg>
            <seg n="8ed280f6">
              Flera faktorer talar också för en fortsatt ökning av godsvolymerna
              till sjöss, exempelvis EU-utvidgningen och utvecklingen av handeln
              i Östersjöområdet.
            </seg>
            <seg n="c1315e14">
              Motionerna rör bland annat sjöfartens finansiering, M/S Estonias
              förlisning och frågor om fritidsbåtar och äldre skärgårdsbåtar.
              Även sjöfarten på Vänern och Mälaren berörs.
            </seg>
            <seg n="67a68433">
              Vad gäller sjöfarten på Vänern och Mälaren utgår utskottet från
              att regeringen noggrant följer utvecklingen och återkommer i frågan
              i den till hösten aviserade infrastrukturpropositionen.
            </seg>
            <seg n="f9ae2ade">
              I övrigt vad gäller sådana motioner som lämnats in under allmänna
              motionstiden som gäller sjöfartens infrastruktur, hamnfrågor och
              liknande behandlas dessa i samband med den aviserade infrastrukturpropositionen
              i höst och kommer därmed att omföras till nästa riksmöte.
            </seg>
            <seg n="90376c16">
              Med denna korta introduktion, fru talman, vill jag lämna över
              betänkandet till trafikutskottets ledamöter och riksdagen för
              debatt.
            </seg>
          </u>
          <note n="b9d3a9f4">
            I detta betänkande om sjöfart som är uppe till debatt behandlas
            33 motionsyrkanden om sjöfartsfrågor i sammanlagt 26 motioner.
          </note>
          <note type="speaker" n="3c2661e6">
            Anf. 2 CLAES-GÖRAN BRANDIN (s):
          </note>
          <u who="claes-goran_brandin_96753d" xml:id="i-7f65b27eb5c79ae4-0" n="7e6b8ae8">
            <seg n="bb1360cc">
              Fru talman! Vi socialdemokrater har tre reservationer. Jag yrkar
              bifall till reservationerna nr 3 och 6.
            </seg>
            <seg n="63e92e39">
              Sjöfartsfrågorna har stor betydelse för utformningen av det svenska
              transportsystemet. Som framgår av betänkandet sker 90 procent
              av all export och import någon gång via båttransport. Sveriges
              långa kust och många hamnar gör att transporter via sjöfart är
              det effektivaste och mest ekonomiska alternativet. Men det finns
              en stor outnyttjad potential till sjöss som ger möjligheter att
              flytta över transporter från vägarna till sjön. Den kustnära sjöfarten
              måste få större möjligheter att utvecklas på ett miljövänligt
              sätt.
            </seg>
            <seg n="ad9b30ac">
              På senare år har utvecklingen mot allt effektivare och renare
              motorer och bunkeroljor vänt tillbaka, och de har blivit smutsigare
              igen. Vi kan läsa i betänkandet att det finns exempel på färjetrafik
              som bytt från bunkerolja med en svavelhalt under ½ viktprocent
              till en bunkerolja med en svavelhalt på nästan 1,5 viktprocent
              som alltså släpper ut mer svavel än den förra.
            </seg>
            <seg n="8455e32b">
              Även antalet fartyg med giltiga NOx-certifikat har minskat markant,
              det vill säga fartyg som visar att de släpper ut mindre kväve.
              Det här är naturligtvis en helt oacceptabel utveckling när vi
              nu står inför utmaningen att vända klimatförsämringarna. Räcker
              verkligen de åtgärder som Sjöfartsverket satt i gång och det arbete
              som pågår i internationella sjöfartsorgan?
            </seg>
            <seg n="f087a657">
              Fru talman! Vissa svenska rederier går i bräschen när det gäller
              att använda sig av bunkerolja med miljöklass 1 och katalysator
              för avgasreningen. Men de stöter på patrull när de kommer till
              hamnar i Europa där det saknas tillgång till miljöklassad bunkerolja.
              I stället tvingas dessa rederier investera i dubbla tankar, en
              för miljöklassad bunkerolja och en annan för den sämre bunkeroljan.
            </seg>
            <seg n="3715b93e">
              Sammantaget gör detta att utvecklingen med fler fartyg med katalysatorer
              går mycket trögt och att sjöfarten fortsätter att släppa ut miljöfarliga
              luftföroreningar. Därför är det viktigt att regeringen driver
              frågan om miljöklassad bunkerolja ännu mer aktivt inom EU.
            </seg>
            <seg n="acf4ad61">
              Flera åtgärder har satts in för att komma åt de negativa effekterna
              av svavelhaltiga utsläpp från fartyg som trafikerar Sveriges vatten.
              Alla berörda myndigheter är indragna i det här arbetet. De arbetar
              med att ta fram planer och strategier för att minska användandet
              av svavel i marina bränslen. Internationellt samarbete pågår på
              motsvarande sätt både inom EU och i FN:s sjöfartsorganisation
              IMO. Arbetet i EU har till exempel resulterat i skärpta gränsvärden
              för svavel i marina bränslen för fartyg i hamn och för färjor.
            </seg>
            <seg n="872c3da0">
              Jag är oroad över om alla dessa insatser verkligen också kommer
              att ge resultat så att försurningen som svaveloxiderna bidrar
              till minskar på allvar. Särskilt viktigt är det här i Östersjön,
              som IMO klassar som PSSA-område, det vill säga ett hav som är
              särskilt känsligt och viktigt att skydda från miljöfarliga utsläpp.
              Vårt politiska ansvar för att skydda dessa vatten väger speciellt
              tungt.
            </seg>
            <seg n="fa02eaa0">
              Tyvärr har vi inte samma positiva utveckling när det gäller kväveutsläppen
              från sjöfarten. Kväveutsläppen bidrar till övergödning och algblomning
              i våra hav. Men nästan inga regler styr hur stora utsläpp av kväveoxider
              som är tillåtna. Resultatet av detta är att fartygens utsläpp
              av kväve har ökat dramatiskt när man jämför med motsvarande utsläpp
              från vägtrafiken.
            </seg>
            <seg n="21b7d912">
              Det räcker inte med de frivilliga initiativen till kväverening
              som det finns exempel på bland de svenska rederierna. Nej, det
              behövs bindande regler för att förhindra sjöfart utan kväverening
              från att trafikera Östersjön. Dessutom behövs uttalade krav på
              fartygen att de använder det miljövänligaste bränslet. Konkurrens
              med dåligt bränsle kan aldrig accepteras. Här tycker jag inte
              att regeringen gör tillräckligt.
            </seg>
            <seg n="bbdcbf38">
              Sverige är ett av världens båttätaste länder, och många utländska
              turister söker sig till våra vackra kuster och skärgårdar. Därför
              är det tragiskt att se så många olyckor med fritidsbåtar varje
              år. Ofta finns det alkohol med i bilden. Utvecklingen är långt
              ifrån det trafiksäkerhetsmål vi satt upp här i riksdagen, och
              vi bör göra mer för att vända utvecklingen. Därför är det exempelvis
              bra att Kustbevakningen och tullen nu får ta utandningsprov.
            </seg>
            <seg n="d88cd10c">
              Svenska Sjöräddningssällskapet, polisen, Kustbevakningen och
              tullen återkommer till behovet av ett nationellt register för
              fritidsbåtar. Ett register skulle underlätta för polisen och tullen
              i deras övervakningsarbete. När det sker olyckor är ett registreringsnummer
              som syns tydligt på båtens utsida ett enkelt sätt att slå fast
              vem båtägaren är. Detsamma gäller det ökande antalet båtstölder.
              Det är betydligt krångligare att hävda att båten är min om man
              måste ändra registreringsnumret på båten. Finland har redan ett
              nationellt fritidsbåtsregister, och det fungerar utmärkt. Finansieringen
              av registret ska ske genom att båtägaren betalar en registreringsavgift.
            </seg>
            <seg n="0de01328">
              För mig är majoritetens passiva hållning i den här frågan obegriplig.
              Motionen är mycket knapphändigt kommenterad i den här frågan.
              Varför kan vi inte ge polisen och tullen de möjligheter de vill
              ha och behöver för att få kontroll över fritidsbåtarna?
            </seg>
            <seg n="30b1966d">
              Fru talman! Jag vill också säga några ord om behovet av förarbevis
              för alla som har en fritidsbåt modell större. Precis som fordonen
              på våra vägar får motorfordon till sjöss allt kraftfullare motorer
              och kan gå i mycket höga hastigheter. Därför lyftes frågan om
              att införa båtkörkort för den här typen av båtar upp i den transportpolitiska
              propositionen för ett par år sedan.
            </seg>
            <seg n="e75fe378">
              Nu bereder regeringen frågan om att kräva båtkörkort. Åtminstone
              står det så i betänkandet. Jag hoppas att regeringen fullföljer
              det beslut som tidigare har fattats av riksdagen.
            </seg>
            <seg n="38939fc8">
              Avslutningsvis vill jag fråga majoritetens företrädare: Vad händer
              med frågan om att införa tonnageskatt? Ni gillade tanken under
              hela er oppositionstid, och den varade ju rätt länge. Vad gör
              ni nu när ni har möjligheter att införa det?
            </seg>
          </u>
          <note n="e4ceec9b">
            Fru talman! Jag yrkar avslag på förslaget i betänkandet och bifall
            till reservationerna.
          </note>
          <note type="speaker" n="4b4a085e">
            Anf. 3 PETER PEDERSEN (v):
          </note>
          <u who="peter_pedersen_420991" xml:id="i-c2921f9112373d9c-0" n="f76f8855">
            <seg n="3f9d3663">
              Fru talman! Innan jag anför viss kritik vill jag tydligt markera
              att vi i Vänsterpartiet i grunden är mycket positiva till sjöfarten
              som ett transportslag som vi kommer att ha väldigt stor nytta
              av i framtiden för att kunna leva upp till uppställda mål när
              det gäller till exempel klimatområdet.
            </seg>
            <seg n="ae96af3c">
              Då kan vi dock inte ha en ordning som den som konstateras på
              s. 35 i utskottsbetänkandet, nämligen att sjöfarten alltmer framstår
              som det transportslag där minst åtgärder görs för att minska utsläppen
              till luft. Det är oacceptabelt. Där måste alltså kraftfulla åtgärder
              vidtas för att minska den belastning som trots allt sjöfarten
              innebär för luft och för vattnet inte minst för Östersjön.
            </seg>
            <seg n="6dff59f5">
              Vänsterpartiet står bakom sju motioner av åtta i detta betänkande,
              men för tids vinning nöjer jag mig med att enbart yrka bifall
              till reservation 2.
            </seg>
            <seg n="81662f41">
              Den första kritiken jag har är hur sjöfarten finansieras. Vi
              har tidigare anfört, och vi anför fortfarande, åsikten att sjöfarten
              ska betraktas som alla andra transportslag. Jag har väldigt svårt
              att förstå varför just sjöfarten ska finansieras via avgifter
              till skillnad från andra transportslag. Vi upprepar alltså kravet
              på att Sjöfartsverkets finansiering bör överföras till statsbudgeten.
              Hur detta ska gå till konkret ska man utreda.
            </seg>
            <seg n="481a3928">
              Vänsterpartiet ser med oro på den utveckling som sker inom och
              på Östersjön. Vi har ett alltmer nedsmutsat hav, ett dött hav,
              som inte kan användas för bad, rekreation och så vidare. Det krävs
              kraftfulla åtgärder för att komma till rätta med problemen innan
              det är alldeles för sent. Vi har redan kommit alldeles för långt
              i en negativ spiral när det gäller Östersjön.
            </seg>
            <seg n="03e98df5">
              Vi tycker att det är bra att Östersjön nu betraktas som ett särskilt
              känsligt havsområde, men vi vill att man inom organisationen IMO
              driver tuffare krav vad gäller den så kallade PSSA-klassningen.
              Man ska till exempel kunna ställa tuffare krav på fartygens utformning,
              konstruktion, utrustning och bemanning. Vi vet att vi inte kan
              införa dessa regler på egen hand, men man skulle ändå kunna hoppas
              att även majoriteten kan ställa upp på att vi inom denna organisation
              driver hårdare och tuffare krav. Att inte ha dubbelskrov kan innebära
              katastrofer, till exempel när man fraktar vissa kemikalier, olja
              och så vidare.
            </seg>
            <seg n="1f5e4eab">
              När det gäller kväveoxider och svaveloxider tycker vi att man
              kan ställa mycket tuffare krav. Vi tycker att man ska gå vidare
              nationellt och internationellt och kräva miljödifferentierade
              farlighetsavgifter och hamnavgifter och att det ska gälla alla
              som anlöper en hamn, inte bara dem som vill anlöpa hamnen, betala
              avgiften och följa regler. Det ska gälla alla.
            </seg>
            <seg n="2a613656">
              Utsläpp av olja till havs är också en sak som tyvärr fortsätter.
              Jag är övertygad om att det måste till mycket kraftfullare sanktioner
              för att det här ska upphöra, till exempel att man gör rent barlast
              och skickar ut i havet. Om man kan spåras ska det också kosta
              betydligt mer än vad det gör i dag att smutsa ned vår gemensamma
              miljö.
            </seg>
            <seg n="4ef390ab">
              Vi har samma synpunkter som Socialdemokraterna och Miljöpartiet
              när det gäller register för fritidsbåtar. Det är väldigt svårt
              att se de negativa sidorna med en sådan registrering. Vi kan se
              de fördelar som har nämnts, nämligen att man ökar sjösäkerheten,
              man kan komma till rätta med fartsyndare, dem som inte är nyktra
              på sjön och så vidare. Om båten blir stulen kan man hitta fram.
              Svaret från majoriteten är minst sagt väldigt kortfattat. Jag
              skulle gärna vilja att ni utvecklade kritiken varför är det dåligt
              att ha en registrering av just det här fordonsslaget? Jag har
              inte uppfattat att den kritiken finns i övrigt, att någon skulle
              tycka att man inte behöver registrera bilar eller motorcyklar.
              Varför har ni kommit fram till slutsatsen att just båtar inte
              ska registreras? Vi pratar ju inte om små ekor som man ror fram
              på sjön sommartid, utan tycker ni att det ska finnas någon begränsning
              kan man ju då titta vidare på var gränsen ska gå. Har man båtar
              som är värda ett par hundratusen kronor, kanske över miljonen,
              finns det väl en viss vits med att man kan följa upp vad som händer.
              Vad är era huvudsakliga argument om att inte registrera just de
              fordon som förs fram på sjöar och hav?
            </seg>
            <seg n="2c057796">
              Jag tycker också att det är rimligt att man har förarbevis på
              fritidsbåtar. Även här kan man förstås diskutera gränsdragningsproblem,
              och det är i så fall mer intressant än att säga totalt nej. Vad
              är problemet med att man inför ett förarbevis för stora, tunga,
              snabbgående båtar som bevisligen kräver sin man eller kvinna för
              att kunna framföras på ett korrekt sätt? Varför kan vi inte ställa
              ökade krav utifrån en förarbevisdiskussion? När man ska framföra
              bil och släpvagn finns det en massa restriktioner, man ska gå
              utbildning och så vidare. Jag tycker att det är en inkonsekvens
              här i att man ser så olika på hur man tar sig fram i livet.
            </seg>
            <seg n="cb1f987b">
              Fru talman! När det slutligen gäller avfallsfrågorna är det också
              en märklig ordning. I princip är det förbjudet att släppa ut avfall.
              Man kan inte drälla omkring i naturen och släppa ut avfall hur
              som helst, för då är man ingen bra medborgare utan ska sättas
              åt.
            </seg>
            <seg n="86a31318">
              Till havs är principen ungefär densamma. Man ska inte smutsa
              ned där. Men det finns tyvärr nationella undantag. Jag ska inte
              trötta utskottet med att läsa upp beskrivningarna på s. 5253,
              men om man avser att släppa ut toalettavfall får man göra det
              om man finfördelar det tillräckligt mycket och är ett visst antal
              nautiska mil från närmaste land.
            </seg>
            <seg n="aa3a0d84">
              Problemet är bara att om man skiter i vattnet så sprider det
              sig så småningom. Om man badar i badkaret och håller sig på kanten
              och smutsar ned vill ju ingen gå i och bada där i slutändan.
            </seg>
            <seg n="f2080488">
              Min fråga är: Tror man då att det här finfördelade avfallet bara
              stannar där och sjunker till botten eller finns det en viss spridningseffekt?
              Om vi ska vara trovärdiga i vår kamp för ett renare hav och renare
              sjöar vore det kanske lämpligt att ytterligare skärpa kraven på
              det här. Man ska helt enkelt ta hand om sitt avfall som man lämnar
              ifrån sig till sjöss och ta det in till land och lämna på lämplig
              plats, ungefär som vi gör i alla andra avseenden. Varför ska det
              som sker ute till havs eller till sjöss vara något slags frizon
              och utgöra undantag från ganska självklara regler även på det
              här området?
            </seg>
            <seg n="97dd730e">
              Jag hoppas att någon från majoriteten kan utveckla svaren lite
              mer än de kortfattade svaren åtminstone vad gäller förarbevis
              och fritidsbåtsregister.
            </seg>
          </u>
          <note type="speaker" n="1a652d86">
            Anf. 4 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-33d23d9adbd1c7ed-0" n="986a207c">
            <seg n="7014688e">
              Fru talman! För Miljöpartiets räkning vill jag yrka bifall till
              reservation nr 1 och reservation nr 4. Miljöpartiet står givetvis
              bakom alla de reservationer som vi har ställt upp på i betänkandet.
            </seg>
            <seg n="d130beed">
              Reservation nr 1 handlar om sjöfartens roll i förhållande till
              andra transportslag. Det är två saker som motiverar den här reservationen.
              Den ena handlar om den klimatomställning alla samhällen måste
              genomgå. När vi pratar om klimatomställning av transporterna vet
              vi att det är ett område som kanske är besvärligare än andra områden
              i samhället därför att beroendet av olja är så stort. Över 96
              procent av alla transporter som härrör från Sverige går på olja.
            </seg>
            <seg n="2a005b3a">
              Varför då plädera för sjöfart? Bunkeroljan är ju uppenbarligen
              av fossilt ursprung. Jo, därför att sjöfarten till sin karaktär
              är mycket energieffektiv om man inte tvingar den till höga hastigheter.
              Den är ett alternativ till lastbilstransporterna vars ökning vi
              har hört om på nyheterna de senaste dagarna. Det handlar dels
              om Miljömålsrådets fördjupade redovisning, dels om Ingemar Skogös
              uttalande om att miljöbilarna tyvärr inte har lett till att koldioxiden
              från vägtrafiken har minskat. Den har tvärtom ökat. Sjöfarten
              är ett bra alternativ såtillvida att man med lite energi kan utföra
              mycket godstransporter.
            </seg>
            <seg n="c24ccdce">
              Sjöfarten har också en fördel jämfört med järnvägen såtillvida
              att infrastrukturen redan finns där. Missförstå mig nu inte, Miljöpartiet
              är givetvis förespråkare för stora järnvägsinvesteringar, men
              det tar tid, det är dyrt och vi kan ändå inte transportera mer
              än en viss del på landbacken. Att använda de hamnar vi har och
              den långa kusten mer effektivt är förmodligen det klokaste vi
              kan göra för att klimatanpassa godstransporterna.
            </seg>
            <seg n="14011236">
              Men då fordras det rättvisa villkor mellan de olika transportslagen.
              Det krävs att staten tar ansvar för alla investeringar, så även
              i sjöfarten. Då skulle den sluss som behövs i Södertälje byggas
              så att Mälaren kan ta in mer djupgående båtar. Då skulle också
              alla som använder sig av transporterna betala för användningen
              av desamma. Det är faktiskt bara handelssjöfarten som gör det
              nu genom att finansiera Sjöfartsverkets verksamhet.
            </seg>
            <seg n="544fc82a">
              Låt mig gå över till PSSA. Det är en reservation som Vänsterpartiet
              yrkar bifall till, men vi står också bakom den. Den är mycket
              angelägen om vi ska kunna rädda Östersjön. Det kraftigt ökande
              antalet oljetransporter, framför allt från öst, är ett stort hot.
              Det är bara fråga om när och var en oljeolycka ska ske i Östersjön.
              Det finns sätt att förebygga eller minska risken för detta genom
              att man har klokare farleder, bättre trafikledning och dubbelskrov
              som beskrivs i reservationen. Det finns också många fler åtgärder
              som är viktiga för att till exempel skydda Hoburgs bank och andra
              ställen där det är risk för att fartyg går på grund.
            </seg>
            <seg n="7c088c16">
              Ett klokt sätt som den fackliga organisationen Seko sjöfolk har
              påpekat vid flera tillfällen är att göra som Förenade Arabemiraten.
              Vi brukar knappast framhålla dem som ett gott exempel i något
              annat avseende. För att rädda Röda havet har man förbjudit angöring
              av fartyg som saknar ITF-avtal med sin besättning. Varför har
              man gjort det? Ja, det är knappast för att man värnar om sjömännens
              väl och ve, men man har upptäckt att det finns ett väldigt starkt
              samband mellan att ha en bra relation till sin personal och att
              uppföra sig bra när det gäller miljön. Och det är tvärtom också.
              De som inte har avtal med sin besättning är inte särskilt pålitliga
              när det gäller att förebygga olyckor eller när det gäller säkerhet
              i något avseende.
            </seg>
            <seg n="3c83e4a1">
              Det är en klok åtgärd som jag tycker att hamnarna runt omkring
              Östersjön borde ta efter och se till att fartyg bara får angöra
              hamn om de har bra avtal med sin besättning.
            </seg>
            <seg n="d090e0e3">
              Reservation nr 4 handlar om farledsavgifterna. Det är egentligen
              mer aktuellt nu än när vi diskuterade det ursprungligen i trafikutskottet.
              Sedan dess har Klimatberedningen kommit med sitt slutbetänkande.
              Där föreslår man att det ska finnas en koldioxidkomponent i farledsavgifterna.
              I dag gör det inte det, utan man koncentrerar sig på kväveoxider
              och svavel. Farledsavgifterna är ett ganska klokt och modernt
              ekonomiskt styrmedel för att premiera dem som sköter sig och låta
              dem som sköter sig mindre bra delvis betala för den förorening
              som de ger upphov till.
            </seg>
            <seg n="d0c40fc4">
              Vi tycker att den här differentieringen behöver bli kraftigare.
              Den behöver också följas upp genom att hamnarna i större utsträckning
              miljödifferentierar avgifterna. Det är inte meningen att vi ska
              ta över hamnens uppgift här, för hamnarna är och ska förbli kommunala.
              Men vi tycker att miljön är tillräckligt värd att skydda för att
              vi ska kunna stå bakom att man inför en lagstiftning om att alla
              kommuner borde miljödifferentiera sina hamnavgifter. Då är det
              lämpligt att kommunerna också ser till att koldioxid blir en komponent.
            </seg>
            <seg n="a6400f59">
              Det här är särskilt intressant i de delar Sverige som jag kommer
              ifrån. I Trelleborgs hamn och andra hamnar ser vi väldigt tydligt
              att fartygstrafiken tyvärr är en väldigt negativ komponent i luftmiljön
              för invånarna. Jag tror att trelleborgarna är mest exponerade
              för svavel av alla kommuninvånare i Sverige. Det är onödigt eftersom
              det finns tekniskt mycket enkla åtgärder för att minska belastningen.
              Det kan ske antingen med katalytisk avgasrening eller med andra
              tekniker. Man kan också ha lägre svavelhalt i oljan. Detta är
              i dag inte tillräckligt ekonomiskt intressant för sjöfarten. Jag
              tycker att de borde göra det i alla fall. Vi har ett ansvar för
              miljömålen, och då borde vi också se till att de här avgifterna
              är bättre differentierade.
            </seg>
            <seg n="a4486637">
              Slutligen har vi en utredning om strategiska hamnar. Det är väldigt
              viktigt att man följer upp den och låter miljön bli styrande för
              de avtal och överenskommelser staten gör med dessa strategiska
              hamnar som Bengt-Ove Birgersson har pekat ut i sin utredning.
            </seg>
          </u>
          <note type="speaker" n="48e46ec4">
            Anf. 5 LISBETH GRÖNFELDT BERGMAN (m):
          </note>
          <u who="lisbeth_gronfeldt_bergman_9b3922" xml:id="i-19319b52d5cd869f-0" n="c17adf02" next="i-aa91a28272e212a0-0">
            <seg n="1802d3e4">
              Fru talman! Att sjöfarten är av stor betydelse för Sverige tycks
              vi alla vara överens om. Den är naturligtvis av grundläggande
              betydelse för transporter av gods, för näringslivsutveckling,
              för jobb och välfärd. Den är också mycket betydelsefull för transporter
              av människor, för rekreation och för turism.
            </seg>
            <seg n="47f04258">
              Vi vet att sjöfarten står inför väldigt många stora utmaningar.
              Det handlar dels om att öka kapaciteten och möjliggöra att mer
              gods förs över från landsväg till sjöväg, dels om att trots ökningen
              komma till rätta med dess negativa miljöpåverkan genom utsläpp
              till både luft och vatten. Renare bränslen, bättre maskiner och
              ny teknik kommer att krävas.
            </seg>
            <seg n="3a5d0b86">
              Det handlar också om förbättrad sjösäkerhet och även om att råda
              bot på den allt större personalbristen genom ökad rekrytering
              till de olika sjöfartsutbildningarna, och gärna fler flickor också.
            </seg>
            <seg n="d28761d0">
              Ca 90 procent av Sveriges utrikeshandel transporteras sjövägen,
              men insjöfarten minskar i Sverige. Det är tvärtemot vad som sker
              i många andra EU-länder. Det finns en stor potential att ta till
              vara när det gäller avlastning av överansträngd infrastruktur
              på land genom att utveckla närsjöfart och sjöfart på inre vattenvägar.
            </seg>
            <seg n="d893e386">
              Men detta betänkande berör inte endast handelssjöfart. Det allmänna
              båtlivet har blivit alltmer omfattande, och fritidsbåtstrafiken
              har ökat starkt. Uppskattningsvis två miljoner svenskar njuter
              av segling, motorbåtsåkande, rodd och paddling i de svenska skärgårdarna,
              på sjöar och kanaler. Båtturismen är också enorm. Det ser inte
              minst jag på västkusten där norrmän nästan invaderar oss från
              juni och fram till augusti när tyskarna tar över. Utmed alla våra
              kuster kommer besökare från ett stort antal länder i ökande grad,
              nu även från våra östra grannländer. Vi ska vara glada för de
              här invasionerna. Det är bra för sysselsättningen och bra för
              företagandet.
            </seg>
          </u>
          <note n="8911297f">
            Fru talman! Tre av reservationerna till detta betänkande rör
            företrädesvis fritidsbåtar, nämligen nr 6, 7 och 8. Jag tänker
            behandla dem nu och lämna över sjöfartens utmaningar och reservation
            1, 2, 3, 4 och 5 till Annelie Enochson.
          </note>
          <u who="lisbeth_gronfeldt_bergman_9b3922" xml:id="i-aa91a28272e212a0-0" n="c17adf02" prev="i-19319b52d5cd869f-0">
            <seg n="49155291">
              När det gäller det eviga kravet på båtregister skulle jag kunna
              säga att frågan är under beredning, och nöja mig med det.
            </seg>
            <seg n="b4bde264">
              Men jag vill återigen säga det jag sade i förra årets sjöfartsdebatt.
              Obligatorielägg båtförsäkring och låt försäkringsbolagen hålla
              register, och då ett register som endast polis och kustbevakning
              får tillgång till. Det får effekt.
            </seg>
            <seg n="a1e77966">
              Båtkörkort eller förarbevis för fritidsbåt, kommer det? Ja, ett
              beredningsarbete pågår, precis som har påpekats tidigare och som
              står i utskottets handling. Jag kan i dag inte exakt säga vilket
              utfallet kommer att bli, men något tillkännagivande verkar i dagsläget
              totalt onödigt. Jag kan säga så här mycket att jag emellertid
              förväntar mig att kommande lagstiftningsförslag vad avser båtkörkort
              eller förarbevis för fritidsbåt kommer att vara enkelt, tydligt,
              lättolkat och lätt att efterleva och att det kommer att få acceptans
              från båtfolket, att det inte kommer att vara onödigt kostsamt
              för varken båtägare eller verk och att det helst kommer att vara
              samordnat med våra nordliga och sydliga grannländer, som ju ofta
              har medborgare som besöker våra skärgårdar och farvatten. Det
              ska vara tydliga regler som tar sikte på minskning av olyckor,
              och då särskilt olyckor där fart är orsaken. Det ger effekt.
            </seg>
            <seg n="f36a1983">
              Fru talman! Det är självfallet angeläget att Östersjön liksom
              andra vattenområden hålls så fria från avfall som möjligt. Detta
              är vi nog också alla helt överens om. Båtmiljörådets tolvpunktsprogram
              innefattar ju också ett mål för toalettavfall som går ut på att
              toalettutsläppen ska minskas. Detta ska åstadkommas genom fler
              landtoaletter, komplettering av toalettinstallationer i båtarna
              samt genom förbättrad och väl utnyttjad mottagningsservice. Självfallet
              ska det arbete som nu har inletts också följas upp.
            </seg>
            <seg n="9cb4fdb4">
              Utsläpp av toalettavfall från handelsfartyg är förbjudet inom
              Sveriges territorialvatten, men inte utanför detta. Flera färjerederier
              lämnar dock i land toalettavfall frivilligt. Som ett resultat
              av Helcoms aktionsplan kommer Östersjöstaterna 2009 att ansöka
              hos IMO om skärpta regler för fartygs utsläpp av toalettavfall
              i Östersjön. Målet är att helt förbjuda utsläpp. Helcom kommer
              att rikta in sig på fartyg med stora utsläpp av toalettavfall
              på grund av att många personer finns ombord såsom passagerarfärjor
              och kryssningsfartyg.
            </seg>
            <seg n="e0ea06e4">
              Man ska också komma ihåg att vissa kategorier, exempelvis lastfartyg,
              inte har tillräcklig tank- och pumpkapacitet och skulle behöva
              genomföra konstruktionsändringar för att kunna behålla avfallet
              ombord den tid som krävs innan de kommer i hamn och kan lämna
              av det. Dock är antalet personer i regel inte så stort på de här
              fartygen, och effekten på miljön blir därför inte heller lika
              stor. Men det här är ändå något som Östersjöstaterna vill gå vidare
              med i ett andra steg.
            </seg>
            <seg n="0f244c1a">
              För fritidsbåtar finns, som det står i betänkandet, inga bestämmelser
              som gäller själva utsläppen av toalettavfall, men däremot finns
              krav på viss utrustning av båten. Fritidsbåtar och vattenskotrar
              ska vara konstruerade på ett sådant sätt att oavsiktliga utsläpp
              av förorenande ämnen förhindras. Fritidsbåtar som är utrustade
              med toalett ska ha antingen sanitetstank eller anordningar som
              gör att en sanitetstank kan installeras.
            </seg>
            <seg n="bec81cd1">
              Då efterlevnaden av ett förbud mot toalettavfall från fritidsbåtar
              är i stort sett omöjligt att kontrollera blir en sådan lagstiftning
              ett kraftfullt slag i tomma luften. Då är det betydligt mer verkningsfullt
              att satsa på utbyggnad av mottagningsservice i fritidsbåtshamnarna
              och fler landtoaletter.
            </seg>
          </u>
          <note n="20c23dac">
            Ja, efter detta som var lite blandat stort och smått, fru talman,
            yrkar jag avslag på samtliga reservationer och bifall till förslaget
            i utskottets betänkande.
          </note>
          <note type="speaker" n="d4f56750">
            Anf. 6 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-7f65b27eb5c79ae4-1" n="7e6b8ae8">
            <seg n="30f4c716">
              Fru talman! Ni byter ju plats i alliansen! Nu är det du, Lisbeth,
              som tar registerfrågor. Förra gången vi hade debatt var det Annelie
              Enochson. Ni kan väl meddela sådant i förväg, så vi vet hur vi
              ska hantera det. När det gäller båtregistret sade Annelie Enochson
              att man vill avvakta utredningen. Nu säger du likadant. Det måste
              vara en väldigt lång och svår utredning som har satts i gång,
              som tar så lång tid! Man kan jämföra det här med de stora, enorma
              skattesänkningar som ni har gjort för de välbesuttna i samhället
              på i storleksordningen 70 miljarder. Då behövs det inga stora
              utredningar för att genomföra det, men det behövs det för att
              genomföra ett båtregister, som flera organisationer kräver i det
              här landet för att man ska kunna hantera de här frågorna på ett
              bra sätt.
            </seg>
            <seg n="f05b83f5">
              Du tar själv upp det här när det gäller utsläppen. Jag kan hålla
              med dig om att det kan vara svårt att kontrollera detta, men om
              det fanns en siffra eller ett registreringsnummer på båtarna skulle
              man i alla fall förenkla den biten. När alla andra ser att sådant
              här sker kan man då förenkla att tala om att båten si och så gjorde
              de här utsläppen.
            </seg>
            <seg n="c26a23f3">
              Varför ska det vara så svårt att få ett register i Sverige när
              det är så enkelt att genomföra detta i Finland? Det finns bara
              positiva saker att säga om detta i Finland. Men i Sverige ska
              detta vara så svårt att genomföra.
            </seg>
          </u>
          <note type="speaker" n="f9472474">
            Anf. 7 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9b3922" xml:id="i-5b4ca1e4db7aa859-0" n="c17adf02">
            <seg n="6bb5c5d5">
              Fru talman! Nu är det ju så att vi har en alliansregering, och
              vi kanske byter frågor, som Claes-Göran Brandin tycker, men vi
              har samma uppfattning i grunden, så det har ingen större betydelse
              vem av oss som är här och talar.
            </seg>
            <seg n="883ce82a">
              Ett båtregister är naturligtvis otroligt bra att ha, men varför
              ha ett statligt offentligt båtregister när försäkringsbolagen
              kan ordna det? Att göra båtförsäkring obligatorisk tycker jag
              är betydligt bättre än att ha ett offentligt register. Det ger
              inte någon effekt, men att alla är försäkrade ute på havet är
              betydligt bättre.
            </seg>
            <seg n="2df3deab">
              När det gäller avfallet blir jag nästan lite full i skratt. Är
              det någon som tror att polis eller kustbevakning skulle ut och
              jaga fritidsbåtar som skulle råka hälla ut lite toalettavfall
              i sjön? Hur skulle de dessutom märka det? Det är rent praktiskt
              omöjligt.
            </seg>
          </u>
          <note type="speaker" n="a60118c0">
            Anf. 8 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-7f65b27eb5c79ae4-2" n="7e6b8ae8">
            <seg n="b64a3538">
              Fru talman! Jag tror inte att de ska behöva jaga dem, och det
              sade jag heller inte. Jag sade: Om det här inträffar till havs
              så kanske det är lättare att identifiera de här båtarna om man
              ändå är ute för att jaga andra och ge sig på andra.
            </seg>
            <seg n="3e950a58">
              Det måste hända någonting med båtregistret. Men om detta ska
              ligga på försäkringsbolagen och en obligatorisk försäkring ska
              vara kopplad till det här är ändå det viktigaste i det här något
              annat. Att hantera det på det viset må vara okej, men det viktigaste
              är ju ändå att man får de här båtarna registrerade för deras skull
              som är ute och jagar de båtar som inte ska finnas på våra hav.
            </seg>
            <seg n="f0c04e9c">
              Jag har roat mig med att se programmen om Kustbevakningen på
              Kanal 5 några gånger, och de här människorna är ju helt fantastiska.
              De säger ju själva detta: Tänk om vi hade haft det här! Det hade
              varit mycket enklare att ta dem som smiter iväg då, med enorma
              motorer och som kanske också kör för fort ute i lederna. Då kan
              man bötfälla dem i efterhand.
            </seg>
            <seg n="e7527d02">
              Det kan inte vara svårare än att jag har en bil som är registrerad
              eller någonting annat register som jag finns i. Varför ska man
              hålla undan båtarna, som bara ökar ute på våra hav?
            </seg>
            <seg n="abfc4677">
              Sedan vill jag bara fråga än en gång om det jag tog upp inledningsvis:
              Var står ni nu någonstans i alliansen när det gäller tonnageskatten?
              Kommer tonnageskatten eller inte? Jag håller med om det Tysklind
              och Karin Svensson Smith skrev i en debattartikel om kilometerskatten.
              Men tonnageskatten är ju det absolut enklaste beträffande gehör
              för handelsflottan. Det är det absolut viktigaste vi kan göra
              nu. Men jag vet att ni inte får igenom det i Finansen. Sedan kan
              ni skylla på utredningar och sådant.
            </seg>
          </u>
          <note type="speaker" n="7a69b207">
            Anf. 9 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9b3922" xml:id="i-5b4ca1e4db7aa859-1" n="c17adf02">
            <seg n="f9416932">
              Fru talman! Claes-Göran Brandin har ju redan svarat på frågan
              om tonnageskatten tror han. Men det är nog inte riktigt på det
              sättet. I den här frågan pågår livliga förhandlingar, och jag
              är alldeles övertygad om att vi kommer att se resultat innan detta
              år är slut. Den exakta utformningen där kan jag inte säga något
              om, men jag är övertygad om det.
            </seg>
            <seg n="f531a593">
              Dessutom har vi ju faktiskt också gått med på ett tillkännagivande
              från riksdagen här, så vi jobbar på det, Claes-Göran Brandin.
            </seg>
          </u>
          <note type="speaker" n="8064767c">
            Anf. 10 PETER PEDERSEN (v) replik:
          </note>
          <u who="peter_pedersen_420991" xml:id="i-c2921f9112373d9c-1" n="f76f8855">
            <seg n="0b46c367">
              Fru talman! Jag vill ta upp två saker. Det ena handlar om register
              för fritidsbåtar. Om jag uppfattat Lisbeth Grönfeldt Bergman rätt
              finns det en öppenhet från alliansens sida för att i framtiden
              införa ett register men att det ska skötas av försäkringsbolagen.
              Ska de gälla över hela fältet, alla fordon? Ska vi inte ha något
              fordonsregister för vägtrafiken utan överlåta på försäkringsbolagen
              att ordna det? Gäller det i så fall även trafikförsäkringspremier
              och sådant? Är det vad vi kan se framför oss? Om inte, varför
              ska vi då ha ett annat system för, i detta fall, de fordon som
              framförs till sjöss? Varför är det viktigt att ha en registreringsskylt
              på bilen men inte på båten, som har ungefär samma värde?
            </seg>
            <seg n="1f51b81d">
              I reservation 6 från s, v och mp skriver vi: Närmare om hur registret
              ska utformas bör lösas i nära samråd med berörda intressenter,
              främst båtfolket men även försäkringsbranschen. Vi tycker att
              det är viktigt att man får det mervärdet, alltså att man som båtägare
              inte ser detta som en pålaga utan som något i grunden positivt
              för mig som båttrafikant. Jag vill gärna att ni utvecklar svaret.
              Varför ges endast det korta svaret att det pågår en utredning
              och en beredning? Varför är det så komplicerat att komma fram
              till någonting? Kan det bero på att det i grunden finns en ovilja
              mot detta, eller beror det på att ni inte är överens inom alliansen?
            </seg>
            <seg n="d3d3ca9e">
              Jag nöjer mig med det så länge och återkommer till avfallet i
              nästa replik.
            </seg>
          </u>
          <note type="speaker" n="6707a26d">
            Anf. 11 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9b3922" xml:id="i-5b4ca1e4db7aa859-2" n="c17adf02">
            <seg n="bf170311">
              Fru talman! Detta register verkar vara en av huvuduppgifterna
              när det gäller fritidsbåtar.
            </seg>
            <seg n="3b7e1e09">
              Man får inte överdriva likheterna mellan trafik till sjöss och
              trafik på land. Det finns betydande skillnader. När det gäller
              att skapa någon form av register för att polisen och Kustbevakningen
              ska kunna få fram identiteten på de båtägare som beter sig illa
              tror jag personligen att det är det bästa systemet i stället för
              att ha ett offentligt system som vem som helst kan gå in i.
            </seg>
            <seg n="a1536a1e">
              Vi har båt i familjen. Jag är göteborgare, och om hela familjen,
              inklusive hund, befinner sig på Kosteröarna är det enkelt att
              slå upp oss i båtregistret och se att där finns ingen hemma; det
              är bara att gå in och hämta grejerna. Det finns betydande nackdelar
              med offentliga båtregister. Det är inte riktigt samma sak vad
              gäller bilregister.
            </seg>
          </u>
          <note type="speaker" n="86b732a9">
            Anf. 12 PETER PEDERSEN (v) replik:
          </note>
          <u who="peter_pedersen_420991" xml:id="i-c2921f9112373d9c-2" n="f76f8855">
            <seg n="f192c01f">
              Fru talman! Jag har lite svårt att se den kopplingen. I så fall
              kan man säga att det är en fördel också när det gäller bilen.
              Om den står hemma vid huset och man är på semester på andra sidan
              jordklotet kan det ha viss förebyggande effekt. Jag förstår inte
              att det skulle finnas en principiell skillnad mellan bil och båt
              med samma värde. Jag fortsätter dock att tills vidare hoppas att
              det händer någonting på området.
            </seg>
            <seg n="6001b9f5">
              När det gäller avfallsfrågan säger Lisbeth Grönfeldt Bergman
              mycket riktigt, utifrån betänkandetexten, att det inte finns några
              speciella bestämmelser vad gäller utsläpp av toalettavfall men
              att fritidsbåtar och vattenskotrar ska vara konstruerade på ett
              sådant sätt att oavsiktliga utsläpp av förorenade ämnen förhindras.
              Problemet är att det inte handlar om oavsiktliga utsläpp utan
              om avsiktliga utsläpp. Om man exempelvis inte har någon sanitetstank
              är det svårt att förvara avfallet där.
            </seg>
            <seg n="e5081a3f">
              Därför tycker jag att det är något märkligt att man förminskar
              problemet. Här försöker vi att med hjälp av olika regler komma
              åt problemet så att människor som bor nära havet eller vid sjöar
              inte ska släppa ut avfall rakt ut i havet eller sjön. I stället
              måste det renas av en rad kända skäl. Men om man inte befinner
              sig i sin stuga vid havet eller sjön utan åker ut med en båt är
              det mer legitimt att göra mindre toalettutsläpp. Ungefär så sade
              Lisbeth.
            </seg>
            <seg n="cd3151c7">
              Samtidigt har vi hört att vi invaderas av turister jag använde
              dock inte det uttrycket i form av tyskar och andra, vilket i grunden
              är positivt. Om vi talar om hundratusentals människor som kommer
              och besöker våra kuster och de är välkomna hit kan vi inte hävda
              att det är fråga om en liten miljöbelastning ifall vi i princip
              har noll koll på vad som försiggår i fråga om avfallet. Vi vill
              ju inte ha ut det i våra hav och sjöar om vi ska kunna förhindra
              försurning, nedsmutsning och så vidare. Det kan väl inte vara
              en liten fråga. Jag har svårt att förstå den argumentationen.
            </seg>
          </u>
          <note type="speaker" n="9f5c2c2c">
            Anf. 13 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9b3922" xml:id="i-5b4ca1e4db7aa859-3" n="c17adf02">
            <seg n="15868a3d">
              Fru talman! Nej, det är ingen liten fråga, men att lagstifta
              mot toalettavfallsutsläpp från fritidsbåtar tror jag inte på.
              Efterlevnaden av den är i så fall viktig och kontrollen nästan
              omöjlig att göra. De flesta båtägare tar ansvar för avfallet.
              De har sanitetstank och tömmer i land. Självfallet finns också
              de som inte gör det, och mycket små båtar omfattas inte av detta.
              De har inga som helst möjligheter till det.
            </seg>
            <seg n="19930eb9">
              Men om vi införde en lag mot detta skulle den i så fall behöva
              införas i hela EU så att den gällde även när danskarna och tyskarna
              kommer hit, eller åtminstone i Norden när norrmännen kommer hit.
              Annars har den inte särskilt stor effekt. Lagstiftning är inte
              alltid den rätta vägen att gå. Jag tror i stället att vi når bättre
              resultat genom att inpränta gott sjömanskap och ansvar hos människor.
              Vi ska också försöka göra det lättare att bli av med olika typer
              av avfall i land samt underlätta för besök i land. Det tror jag
              är den mest framkomliga vägen.
            </seg>
            <seg n="8841c67e">
              I första hand måste vi dock ge oss på de stora passagerarfartygen
              och färjorna. Det kommer att ge den största effekten.
            </seg>
          </u>
          <note type="speaker" n="62f6790a">
            Anf. 14 ANNELIE ENOCHSON (kd):
          </note>
          <u who="annelie_enochson_bd68fa" xml:id="i-96f2c15d49785ffa-0" n="d471d6d0">
            <seg n="d2c5589c">
              Fru talman! Sverige är som nation beroende av en väl fungerande
              sjöfart. Eftersom vi är ett land som har en av Europas längsta
              kuststräckor innebär det att sjöfarten spelar en viktig roll för
              all transport till oss. Sjöfarten svarar för ca 90 procent av
              all utrikeshandelstransport. Den svenska sjöfartssektorn sysselsätter
              ca 220 000 personer.
            </seg>
            <seg n="d9e5b40f">
              Det går bra för sjöfarten som näring, och i mars månad fanns
              order på 65 stycken nya fartyg från våra svenska redare. Ett av
              de största problemen för sjöfarten i dag är den ökande bristen
              på personal, inte minst tekniker. Samtidigt innebär den ökande
              handeln, som följer med den ökande globaliseringen, också ökande
              transporter. Detta i sin tur påverkar vårt klimat och vår miljö
              negativt. Därför är det viktigt att arbetet med att minska miljöpåverkan
              inom sjötransporterna fortsätter oförtrutet.
            </seg>
            <seg n="ae292542">
              Det pågår ett antal utredningar som berör sjöfarten eller delar
              av den. En av dem är den pågående utredning som syftar till att
              bilda en ny transportinspektionsmyndighet den 1 januari 2009.
              Senast den 2 maj ska utredningen redovisa behovet av eventuella
              författningsändringar och komma med förslag till ändringar. Vilka
              delar av Sjöfartsverket som föreslås bli överförda till den nya
              myndigheten kommer då att redovisas.
            </seg>
            <seg n="cff37b34">
              Utöver inrättandet av trafikinspektionsmyndigheten pågår en översyn
              av Sjöfartsverkets övriga verksamhet. Den 2 maj kommer Lotsutredningen
              att presentera sitt slutbetänkande. Den utredningen kommer tillsammans
              med Hamnstrategiutredningen och andra utredningar att bilda underlag
              för den infrastrukturproposition som kommer i höst. I Regeringskansliet
              pågår också ett arbete med att ta fram ett handlingsprogram för
              svensk sjöfartsnäring.
            </seg>
            <seg n="35beb577">
              Under hösten 2008 kommer EU-kommissionen att presentera en framtida
              sjöfartspolitik för EU som sträcker sig över perioden 20082018.
              Kommissionen förbereder också ett fjärde sjösäkerhetspaket med
              fokus på sjöfartens arbetsvillkor.
            </seg>
            <seg n="b982478b">
              Fru talman! Jag vill kort beröra vikten av sjöfarten på våra
              inre vattenvägar, i Vänern och Mälaren. Utskottet anser att både
              Mälarsjöfarten och Vänersjöfarten har stor betydelse och potential.
              Väneröverenskommelsen, som syftade till att främja näringslivets
              utveckling och öka tillväxten, har haft effekt. Utskottet ser
              därför positivt på Lotsutredningens förslag om en motsvarande
              överenskommelse för sjöfarten i Mälaren.
            </seg>
            <seg n="d93bcd67">
              I Sverige finns ett Shortsea Promotion Center, SPC, som drivs
              av Sjöfartsforum. Sjöfartsverket ger ett bidrag per år för den
              del av Sjöfartsforums arbete som rör SPC:s aktiviteter. SPC deltar
              i studier och seminarier som rör närsjöfarten. De arbetar också
              för en mer effektiv intermodal godshantering.
            </seg>
            <seg n="791e89e4">
              Jag vill nu kommentera några reservationer som oppositionen lämnat
              i betänkandet. I den första reservationen begärs en utredning
              om att överföra finansieringen av Sjöfartsverkets verksamhet till
              statsbudgeten.
            </seg>
            <seg n="dc43b1da">
              Utskottet konstaterar att det pågår ett omfattande transportpolitiskt
              utvecklingsarbete där frågor om de olika transportslagens kostnadsansvar
              behandlas, även utformningen av farledsavgifterna. Vi vill avvakta
              detta arbete och är inte beredda att ta några initiativ vad gäller
              sjöfartens finansiering i dagsläget.
            </seg>
            <seg n="65de3a2a">
              Med detta sagt vill vi också påtala att Sjöfartsverket sedan
              den 1 april i år ytterligare ökat miljöincitamenten i farledsavgifterna.
              De fartyg som lastar både personbilar och gods och har de bästa
              möjliga reduktionsnivåerna kommer att befrias från fartygsdelen
              av avgiften och bara debiteras för godsavgiften. Godsavgiften
              är liksom tidigare inte miljödifferentierad utan debiteras per
              lastat eller lossat gods. Fartyg som inte tar gods eller personbilar
              blir däremot helt avgiftsbefriade om de uppfyller de högsta kraven.
            </seg>
            <seg n="2ed1948c">
              Den andra reservation som jag vill kommentera är reservation
              2 i betänkandet. Den berör den känsliga havsmiljön i Östersjön
              och transporterna på den. Reservanterna tar upp angelägna frågor
              om att säkerställa Östersjön som ett rent och säkert hav. Det
              kan konstateras att det sker en snabb ökning av antalet fartyg
              i Östersjön och att en del av dessa fortfarande är undermåliga.
              Sjöfartsverket arbetar med att ta fram nya trafikregler och navigeringsåtgärder.
              Frågan om alkolås har tagits upp inom ramen för IMO, där tyvärr
              några medlemsländer motsätter sig ett sådant krav.
            </seg>
            <seg n="ef159b30">
              Östersjöstaterna antog år 2007 inom ramen för Helcom en aktionsplan
              för att rädda Östersjön. Planen innebär bland annat att man utökar
              omfattningen av no special fee -principen, det vill säga att ingen
              avgift ska tas ut vid mottagande av avfall och att parterna ska
              se till att samtliga hamnar lever upp till detta system.
            </seg>
            <seg n="a1b266cf">
              När det gäller sjösäkerheten vill utskottet peka på den verksamhet
              som bedrivs inom Lighthouse, kompetenscentret i Göteborg för sjöfartsrelaterad
              forskning och utbildning. Målet är att skapa en säkrare och kvalitetsmässigt
              bättre sjöfart och snabbt föra ut resultaten från forskningen
              i utbildningen och verkligheten. Bakom Lighthouse står Chalmers
              tekniska högskola, Göteborgs universitet och Sveriges Redarförening.
              Lighthouse stöds också av Sjöfartsverket och Vinnova.
            </seg>
            <seg n="210ea48e">
              Det är viktigt att påpeka att handelssjöfarten är en global näring
              och att reglerna i första hand bör vara internationella för att
              ett effektivt genomslag ska kunna uppnås.
            </seg>
            <seg n="d441f08f">
              Fru talman! Två reservationer i betänkandet tar upp utsläpp av
              kväve och svaveloxider samt miljödifferentierade hamnavgifter.
              Reservanterna har här i kammaren redogjort för innehållet.
            </seg>
            <seg n="8a487f3d">
              Enligt utskottet bör Sverige vara aktivt för att flytta fram
              positionerna inom främst IMO när det gäller att komma till rätta
              med sjöfartens negativa miljöpåverkan genom luftföroreningar.
            </seg>
            <seg n="a4b4984a">
              Utskottet vill också erinra om att frågan om bunkeroljans svavelhalt
              drivs aktivt av Sverige.
            </seg>
            <seg n="45ba3027">
              Sverige verkar också för att man även internationellt ska öka
              användningen av miljödifferentierade farledsavgifter. Jag har
              redan nämnt vad som hänt sedan den 1 april i år i Sverige.
            </seg>
            <seg n="a79e2c02">
              De viktigaste tekniska metoderna som används för att minska utsläppen
              av kväveoxider är katalysatorer ombord på fartyg och andra rökgasreningsåtgärder.
              Användningen av sådana tekniska metoder har stor potential.
            </seg>
            <seg n="d52de10c">
              Det är också viktigt att fartygen följer de uppsatta gränsvärden
              som vi kommer fram till. För att utveckla ett system för att mäta
              luftföroreningar från flygplan i samband med sjötrafikövervakning
              har Vinnova tillsammans med Sjöfartsverket och Kustbevakningen
              delfinansierat ett utvecklingsprojekt, som går under namnet Identification
              of Gross Polluting Ships using airborne, shipborne and stationary
              measurements och genomförs av Chalmers tekniska högskola. Med
              hjälp av denna teknik kan man på distans mäta fartygens utsläpp
              av svavel- och kväveoxider samt koldioxid. Målet är att skapa
              en mer effektiv och riktad lagföring av fartyg som bryter mot
              gällande utsläppsregler.
            </seg>
            <seg n="12e19c5d">
              Vad gäller hamnföretagens bidrag till att minska negativ miljöpåverkan
              från hamnverksamheten bedrivs ett sådant arbete aktivt och på
              bred front. Nämnas kan utbyte av maskinparken till en mer miljövänlig
              och bränslesnål sådan, tillämpningen av ecodriving med mera.
            </seg>
            <seg n="45701e78">
              Anslutning av fartyg i hamn till kommunala eldistributionsnät
              förbättrar luftkvaliteten i större hamnar. En förutsättning för
              att öka användningen av landström är att man standardiserar anslutningsutrustningen
              internationellt. Det gäller både för svenska fartyg i andra stater
              och för utländska fartyg som anlöper svenska hamnar. Sverige föreslog
              i oktober 2006 att IMO skulle ta fram regler som underlättar för
              handelssjöfarten att utnyttja landström till fartyg. Förslaget
              utreds för närvarande i IMO.
            </seg>
            <seg n="ab4f147b">
              Sjöfartsnäringen är i dag miljömedveten och vill förändra och
              påverka vår miljö till det bättre. Ett exempel på landansluten
              el är att fartygen ligger vid kaj, som Stena Line och Göteborgs
              hamn har haft det under flera år.
            </seg>
            <seg n="b308b2bd">
              Till sist vill jag också kommentera reservationen om utsläpp
              av olja. Man vill att Sverige aktivt ska driva på i internationella
              forum för att minska risken för olja och andra ämnen samt att
              sanktionerna för oljeutsläpp höjs kraftigt.
            </seg>
            <seg n="a789274b">
              Utskottet anser att utsläpp av olja innebär ett stort hot mot
              den marina miljön och förorsakar avsevärda kostnader. När det
              gäller utsläpp av olja till följd av fartygshaverier kan konstateras
              att det alltjämt finns fartyg som brister i sjöduglighet och säkerhet.
              Fartygshaverierna svarar emellertid för en bråkdel av alla oljeutsläpp
              till havs. Det bedrivs ett arbete inom IMO och EU för att alla
              fartyg med enkelskrov ska mönstras ut och ersättas med fartyg
              med dubbelskrov. Detta är ett prioriterat arbete för Sverige.
            </seg>
            <seg n="ffea20cf">
              Den största delen av oljeutsläppen från sjöfarten är resultaten
              av att oljerester avsiktligt pumpas ut från maskinrum eller släpps
              ut som oljeförorenat barlastvatten under resans gång. Utskottet
              vill påminna om den skärpning av sanktionssystemet som trädde
              i kraft den 1 januari 2007 och rör vissa nya straffrättsliga regler
              mot föroreningar från fartyg.
            </seg>
            <seg n="70039cd4">
              Utskottet vill också erinra om att i budgeten för år 2008 har
              angetts att målet är att utsläpp av olja och kemikalier från fartyg
              ska minimeras och vara försumbara till år 2010.
            </seg>
            <seg n="fc5c0c84">
              Med detta vill majoriteten avslå alla motioner i betänkandet
              eller anse dem besvarade.
            </seg>
          </u>
          <note type="speaker" n="fc5fc45b">
            Anf. 15 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-33d23d9adbd1c7ed-1" n="986a207c">
            <seg n="e2dae45c">
              Fru talman! Sjöfarten är en fråga som har engagerat Kristdemokraterna
              i trafikutskottet vid ett antal tillfällen. Det har hänt några
              gånger att jag gjort gemensam sak med Johnny Gylling, din företrädare
              här. Det som motiverade och engagerade många av oss i trafikutskottet,
              inte bara i våra två partier, var att vi ville hitta rättvisa
              mellan transportslagen. Det fanns tidigare en vitbok som hette
              Fair and efficient pricing in transport . Den syftade på att man
              skulle ha samma villkor.
            </seg>
            <seg n="e7b5b4a1">
              Jag förstår att Annelie inte vill uttala sig definitivt när det
              gäller hur det ska ut, eftersom saker och ting är under utredning.
              Men man kan ändå indikera vartåt det lutar. Det har dina företrädare
              gjort många gånger. Vad har Kristdemokraterna för uppfattning?
              Är det så att sjöfarten ska behandlas på samma sätt som järnvägen
              och vägarna? Staten står då för de samhällsmotiverade och samhällsekonomiskt
              lönsamma investeringarna, och användarna betalar vad det kostar
              att använda infrastrukturen. Är det Kristdemokraternas uppfattning?
              Det kan man svara på även om frågan utreds.
            </seg>
            <seg n="5dad600c">
              Jag har en fråga till. Den handlar om PSSA-åtgärderna. Det är
              väl ingen här som står och säger: Jag vill att miljön ska bli
              sämre! Jag skulle vilja se den politiska representant som begick
              det självmordet i talarstolen. Det gör man nog inte.
            </seg>
            <seg n="440bc0fb">
              Men det påtalas i vårt betänkande att det finns rederier som
              har bytt svavelhalt från 0,5 till 1,5. Det som händer på riktigt
              går åt fel håll. När du pratade, Annelie, redogjorde du bara för
              morötterna; man sänker avgiften för dem som beter sig bra. Motiverar
              inte den faktiska utvecklingen att man höjer avgifterna för dem
              som beter sig illa? Det lönar sig uppenbarligen att köra med bunkolja
              med högre svavelhalt. Tycker Annelie Enochson att det är en bra
              idé?
            </seg>
          </u>
          <note type="speaker" n="b6d2d6e3">
            Anf. 16 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-96f2c15d49785ffa-1" n="d471d6d0">
            <seg n="690407a5">
              Fru talman! När det gäller den första frågan tycker jag att exemplet
              med miljödifferentierade farledsavgifter är väldigt positivt.
              Man går vidare i den utvecklingen.
            </seg>
            <seg n="d02067ff">
              Jag tänker ändå svara som så att vi utreder frågan. Jag kan inte
              ge mer besked till Karin Svensson Smith om huruvida de ska bära
              sin egen kostnad. Vi tittar på det. Det är en fråga som ingår
              i denna utredning. Jag vill inte förekomma den.
            </seg>
            <seg n="92c13851">
              När det gäller PSSA och 0,51 procent svavel är det absolut inte
              bra. Det är ingen som tycker det, precis som Karin Svensson Smith
              säger. Men jag sade att jag tror att sjöfarten är miljömedveten.
              Det kan man tycka går stick i stäv. Det kanske det gör. Det är
              också en näring som är inriktad på att få vinst. Man tar då det
              som är billigast.
            </seg>
            <seg n="8a470b78">
              Jag anser att det är väldigt tråkigt att det är så samtidigt
              som jag vet, som du också sade i ditt anförande, att infrastrukturen
              ligger där redan. Man är medveten om att det är där man har sin
              näring. Man vill ha en sjöfart som är bra, att man kan fortsätta
              att köra, och man vill inte smutsa ned.
            </seg>
            <seg n="31e9ca9c">
              Jag får bekräfta det som står i vårt betänkande. Tyvärr är det
              så, och det är en utveckling som vi inte tycker är positiv. Vi
              hoppas att den utvecklingen kommer att vända.
            </seg>
          </u>
          <note type="speaker" n="29da584d">
            Anf. 17 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-33d23d9adbd1c7ed-2" n="986a207c">
            <seg n="255897f3">
              Fru talman! Vi kan stå här och hoppas att saker och ting ska
              hända. Men är inte vårt uppdrag som lagstiftare och beslutsfattare
              i Sveriges riksdag att vidta åtgärder så att saker och ting som
              vi vill ska hända faktiskt också händer?
            </seg>
            <seg n="904f085d">
              Sjöfartsverket har ju själv i sin redovisning påtalat att farledsavgifterna
              och handelssjöfarten får finansiera delar av fritidsbåtarna. Ska
              det vara rättvisa mellan transportslagen och det ska tillämpas
              på landbacken borde Sveriges åkeriföretag betala delar av motorsporten.
              Det är faktiskt helt analogt. Jag tror inte att Annelie Enochson
              tycker att de ska betala för delar av privatbilismen.
            </seg>
            <seg n="e041886c">
              Jag efterlyser inte konkret exakt hur det ska vara men huruvida
              man tycker att det är en bra ordning eller inte, om det ska vara
              samma villkor när det gäller väg, järnväg och sjöfart. Det skulle
              ändå Kristdemokraterna principiellt kunna uttala sig om.
            </seg>
            <seg n="f0aa83a5">
              Låt oss säga att vi flyttar över det som gäller svavelhalten
              på vägen, att det vore fritt att välja ett motorbränsle som plötsligt
              försurar mycket mer och förstör luftkvaliteten i städerna. Ska
              man då bara beklaga den utvecklingen? Jag är alldeles säker på
              att vi i Sveriges riksdag över partigränserna skulle vara överens
              om att det inte är okej och att man sätter lagar, regler och avgifter
              för att få bort det som är farligt för människors hälsa.
            </seg>
            <seg n="4dd02ccd">
              Här noterar vi, precis som det står i betänkandet på s.34, att
              det finns rederier som har bytt från 0,5 viktprocent svavel till
              1,5 viktprocent svavel i det område som vi har gått till IMO och
              fått erkänt som särskilt föroreningskänsligt. Är det då inte väldigt
              dåligt av oss om inte vi kan sätta avgifterna på en sådan nivå
              att det inte lönar sig för sjöfarten att förstöra miljön?
            </seg>
          </u>
          <note type="speaker" n="6f02c756">
            Anf. 18 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-96f2c15d49785ffa-2" n="d471d6d0">
            <seg n="f6d9e97b">
              Fru talman! När det gäller farledsavgifter och finansieringar
              till att börja med är det en förhandling som pågår just nu. När
              man är i ett förhandlingsläge vill man inte förekomma den förhandlingen.
              Så mitt svar kvarstår att vi utreder det, och vi kommer i det
              förhandlingsläget att diskutera var vi står.
            </seg>
            <seg n="b4c9f154">
              När det gäller svaveloxiden och att den ökar har vi sagt, och
              det säger vi i vårt ställningstagande, att man måste ta det till
              IMO. Det är hos dem vi försöker förankra allt när det gäller sjöfartens
              negativa miljöpåverkan. Jag tror att det är en viktig utgångspunkt
              att försöka få med IMO i de här frågorna.
            </seg>
            <seg n="44625175">
              Vi pratar i andra sammanhang, till exempel när det gäller tonnageskatt,
              om att det är viktigt att vi får regler som gäller för oss alla.
              Det här är en sådan sak som är viktig att den gäller för alla
              båtar.
            </seg>
            <seg n="bacd29c9">
              Jag tror att vårt arbete i IMO kommer att fortsätta. Där är det
              en viktig fråga.
            </seg>
          </u>
          <note type="speaker" n="7b01f4e6">
            Anf. 19 PETER PEDERSEN (v) replik:
          </note>
          <u who="peter_pedersen_420991" xml:id="i-c2921f9112373d9c-3" n="f76f8855">
            <seg n="68b8742f">
              Fru talman! Det är väl på något vis majoritetens rättighet att
              ständigt hänvisa till att saker utreds och är under beredning,
              och oppositionen är otålig. Det märks att det inte har så stor
              betydelse på vilken sida man sitter. De som drev på hårt och tyckte
              att den tidigare regeringen var sölig och inte vidtog åtgärder
              hänvisar nu hela tiden till att beredning pågår. Jag hoppas att
              ni kommer fram till något, för det är ganska många saker som utreds
              här.
            </seg>
            <seg n="7d7de9d8">
              Vänstern driver frågan om PSSA hårt. Vi vill ha tuffare åtgärder,
              att vi inom FN:s sjöfartsorganisation vi kanske ska förtydliga
              för protokollet att IMO är FN:s sjöfartsorganisation borde kunna
              driva krav exempelvis på hur man utformar ett fartyg och tekniska
              krav vad gäller kväverening, som är fullt möjlig upp till 90 procents
              rening. Jag har lusläst i svaret. Jag hittar inget som helst svar
              på den synpunkten.
            </seg>
            <seg n="d4ecda3f">
              Vi säger inte att vi ensidigt ska införa det här pang på. Vi
              tycker att Sverige i IMO ska driva den frågan. Det finns inget
              svar på det över huvud taget i utskottstexten. I stället säger
              man i allmänna ordalag att utskottet delar regeringens uppfattning
              som den uttrycks i budgetpropositionen att sjösäkerheten måste
              stärkas. Att öka sjösäkerheten är särskilt angeläget när det gäller
              sjöfarten som utförs inom den PSSA-klassade Östersjön.
            </seg>
            <seg n="0077cc91">
              Om man nu menar allvar med den synpunkten och det ställningstagandet,
              om man dessutom konstaterar att det finns uppenbara problem med
              sjöfart, inte minst på Östersjön, varför kan man inte säga: Ja,
              vi avser att försöka komma fram till ytterligare tuffare krav
              inom FN:s sjöfartsorganisation?
            </seg>
            <seg n="58f2cca1">
              Man bara konstaterar på slutet att man tror att det man vill
              blir tillgodosett. Hur ska vi kunna lita på det när ni inte bemöter
              förslaget i sak utan bara negligerar den ståndpunkten? Jag kunde
              förstå det om vi krävde: Gör så här! Men det säger vi inte, utan
              vi säger: Driv frågan inom de organisationer som finns!
            </seg>
          </u>
          <note type="speaker" n="a6bda7b8">
            Anf. 20 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-96f2c15d49785ffa-3" n="d471d6d0">
            <seg n="197dea99">
              Fru talman! Du sade när det gäller utredningar att det är vår
              förmån som majoritet. Det är spännande just nu med allt som är
              på gång, för det är många utredningar på gång. Och det är mycket
              som ligger ute på remiss inom det område som vi diskuterar i dag.
              Framöver får vi se var det hamnar. Än så länge har vi inte satt
              ned fötterna. Det pågår ett arbete, bland annat med sjöfartens
              finansiering som du tog upp.
            </seg>
            <seg n="140e6a36">
              När det gäller PSSA och Östersjön är vi medvetna om det. Det
              finns ingen här i kammaren som inte är medveten om det känsliga
              hav som Östersjön är, att det är ett hav som är väl värt att bevara
              och att vi måste vara rädda om det.
            </seg>
            <seg n="b0e94191">
              Vi har varit drivande som land att byta ut enkelskrov mot dubbelskrov.
              Det är oerhört viktigt. Jag tror att man ska bedriva en verksamhet
              inom IMO. Det är ju det vi säger här. Det är en utveckling som
              Peter Pedersen har varit med om att driva på under sin tid när
              han kunde påverka regeringen kanske mer aktivt än nu. Jag tror
              att det är viktigt att fortsätta det arbetet.
            </seg>
            <seg n="a1300387">
              Vi har ett gott öra nere i IMO. Vi sitter där som medlemmar.
              De lyssnar på oss, och vi är en sjöfartsnation av rang. Så jag
              tror att det är bra att vi inte springer före utan att vi försöker
              få med oss dem. Om vi gör avsteg är det risk att vi inte får med
              oss de övriga. Vi har lyft upp frågan om alkolås som jag tror
              är en viktig fråga också. Vi får försöka att övertyga de medlemsstater
              som inte är med på båten om att det är viktigt.
            </seg>
          </u>
          <note type="speaker" n="687ad8fc">
            Anf. 21 PETER PEDERSEN (v) replik:
          </note>
          <u who="peter_pedersen_420991" xml:id="i-c2921f9112373d9c-4" n="f76f8855">
            <seg n="ba0934fe">
              Fru talman! Jag blir något konfunderad. Jag får fortfarande inte
              klart för mig riktigt vad som är problemet. Om det nu är som Annelie
              Enochson säger, att vi är överens om att vi inom IMO ska driva
              frågan och tuffa till kraven vad gäller PSSA-klassning, varför
              står det inte så i utskottssvaret i så fall? Varför lämnar man
              bara den frågan obesvarad? Man kunde åtminstone ha skrivit in
              att det arbetet pågår och att Sverige försöker inom IMO att driva
              på kraven ytterligare för en ytterligare säkerhet på Östersjön,
              till exempel genom att man ska kunna införa nyare och tuffare
              krav på PSSA-klassning.
            </seg>
            <seg n="e9e2670d">
              Jag utgår från det som står i betänkandetexten. Jag hittar ingenting
              om att det pågår ett sådant arbete. Man får i stället som bemötande
              av kritiken: Vi kan inte gå före. Vi kan inte vidta åtgärder.
            </seg>
            <seg n="a865c20a">
              Det finns ingenstans där vi kräver det i texterna. Vi säger just:
              Driv hårt arbete inom FN:s sjöfartsorganisation! Kan jag tolka
              det som att det pågår fast det inte står i betänkandet? Eller
              hur ska jag tolka Annelies svar?
            </seg>
          </u>
          <note type="speaker" n="655d394b">
            Anf. 22 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-96f2c15d49785ffa-4" n="d471d6d0">
            <seg n="c4bb1ee8">
              Fru talman! Du ska nog tolka det som att vi har varit duktiga
              och påverkat inom IMO. Vi fortsätter att vara en röst som man
              lyssnar på tack vare att vi har en kontinuitet i detta. Vi fortsätter
              att driva frågorna inom IMO: om PSSA, att byta ut enkelskroven,
              om alkolås och så vidare. Vi fortsätter det arbetet. Det är det
              som står i texten. Det är det arbete vi fortsätter att göra.
            </seg>
          </u>
          <note type="speaker" n="4c17ee5f">
            Anf. 23 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-7f65b27eb5c79ae4-3" n="7e6b8ae8">
            <seg n="638d453a">
              Fru talman! Annelie tog upp att utsläppen av olja från handelsflottan
              ska beivras hårdare. Det tycker jag är jättebra. Annelie, tänk
              vilken tur att handelsflottan har ett register och att det finns
              ett namn på dessa båtar så att vi kan få tag på dem!
            </seg>
            <seg n="1a06e772">
              Du sade också att det är 65 nybeställda svenska båtar av svenska
              redare.
            </seg>
            <seg n="3806eb59">
              Tänk om vi skulle få alla de här båtarna med svensk flagg i aktern!
              Det är inte på det viset. Det beror på att vi inte har infört
              tonnageskatten. Det säger redarna själva. Det säger redarföreningen.
            </seg>
            <seg n="5b6087f4">
              Brittisk sjöfart växer via tonnageskatten. De införde den år
              2000. Man ökar från 7,2 miljoner ton dödvikt till nästan 18 miljoner
              ton. Under samma period har antalet brittiskregistrerade handelsfartyg
              ökat från 379 till 629.
            </seg>
            <seg n="480d4689">
              Annelie Enochson tog också upp att det finns problem på teknikersidan
              och även på manskapssidan med att få utbildat folk till våra båtar.
              Man kan säga att tack vare detta har engelsmännen ett antal blivande
              befäl under utbildning som har ökat från 450 år 2000 till 650
              år 2006. Här är effekterna av att införa tonnageskatten. Därför
              tycker jag verkligen att vi borde göra det.
            </seg>
            <seg n="38d11b5f">
              Lisbeth pratade om register. Men jag hoppas innerligt väl att
              Annelie inte står kvar vid det hon sade förra året. På de flesta
              båtar finns det ett registreringsnummer. Det får man när man köper
              båten. Det är dolt på ett ställe så att det inte kan avlägsnas.
              Jag hoppas att du inte står kvar vid den uppfattningen, i alla
              fall.
            </seg>
          </u>
          <note type="speaker" n="1ee68bc2">
            Anf. 24 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-96f2c15d49785ffa-5" n="d471d6d0">
            <seg n="d86d225b">
              Fru talman! Tonnageskatten är Claes-Görans favoritfråga, och
              även min. Jag tycker att det är en bra fråga. Vi har ett tillkännagivande
              från riksdagen till regeringen. Men nu är det så att tonnageskatten
              bereds. Det är det svar jag tänker ge Claes-Göran Brandin, även
              om han flinar. Frågan bereds i Finansdepartementet och Näringsdepartementet.
              Det är en fråga som man tittar på och funderar vidare på. Den
              ligger alltså under beredning. Mer kan jag inte säga om den frågan.
            </seg>
            <seg n="46015d1b">
              Claes-Göran Brandin tog upp det här med utbildad personal och
              exemplet England. Han sade att tack vare att man har tonnageskatt
              har man mer utbildad personal. Jag får inte riktigt det att gå
              ihop. Vad sjöfarten i dag ropar efter är utbildad personal trots
              att vi inte har tonnageskatten.
            </seg>
            <seg n="bc91108a">
              Den sista frågan gäller båtar och register. Jag står kvar vid
              min åsikt. Jag tycker att det som Lisbeth Grönfeldt Bergman sade
              är bra. Jag har kvar den åsikten, och där är vi i alliansen överens.
            </seg>
          </u>
          <note type="speaker" n="00b909c5">
            Anf. 25 CLAES-GÖRAN BRANDIN (s) replik:
          </note>
          <u who="claes-goran_brandin_96753d" xml:id="i-7f65b27eb5c79ae4-4" n="7e6b8ae8">
            <seg n="849bddac">
              Fru talman! Annelie Enochson får ursäkta, men jag förstod inte
              riktigt hur du fick ihop det där med befälen. Vad jag säger och
              vad jag läser innantill om brittisk sjöfart är att man har fått
              en tilltro till brittisk sjöfart. Man har fått en tilltro till
              att det finns en brittisk flagga i aktern på båten. Det är det
              som gör att man också har fått fler befäl och tekniker att utbilda
              sig till de här befattningarna för att kunna segla med de brittiska
              fartygen. Det är det man har fått. Det är det som statistiken
              visar, och ingenting annat.
            </seg>
            <seg n="ce41ed40">
              Jag vet att vi har brist på tekniker här i Sverige. Jag tror
              att det finns en vilsenhet i dag eftersom det inte händer någonting.
              Man sätter exempelvis inte ned foten. Annelie Enochson säger:
              Det här bereds nu, och jag säger inget mer.
            </seg>
            <seg n="d61d00e5">
              Ja, det bereds i Regeringskansliet och Finansdepartementet på
              grund av att finansministern inte vill ha det. Jag har hört borgerliga
              politiker tala klartext om detta. Det kanske inte Annelie ska
              göra i den här kammaren, men så är det. Man skyllde på utredningen
              ett tag. Det är klart att man kunde rätta till det som man tyckte
              var fel i den utredningen. Svårare var det väl inte.
            </seg>
            <seg n="15008855">
              Det viktiga är att svensk sjöfart nu får tonnageskatten så att
              man också kan konkurrera på lika villkor. Människor som utbildar
              sig till sjömansyrket kan då få en tilltro och kan få anställning
              på fartyg med svensk flagga. Det är det man vill. Gå och intervjua
              människor som går på skolorna så får du se att det är på det viset.
            </seg>
            <seg n="70c667c1">
              Jag ska inte kommentera båtregistret mer.
            </seg>
          </u>
          <note type="speaker" n="9366d24f">
            Anf. 26 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-96f2c15d49785ffa-6" n="d471d6d0">
            <seg n="e8069037">
              Fru talman! Det är bra att det finns en tilltro till brittisk
              sjöfart. Jag tror också att vi har en tilltro till svensk sjöfart.
              Vi ligger i topp när det gäller personalpolitik och bra miljö.
              Det var väl Karin Svensson Smith som tog upp exemplet Saudiarabien
              och att bra personalpolitik också ger bra miljö. Jag tror att
              det är riktigt. Vi vet ju att svenska arbetsgivare är populära.
              Många vill jobba för svenska redare, och vi har svårt att rekrytera
              utbildad personal trots att vi har så duktiga redare och så god
              personalpolitik. Vi önskar att det snart kan ordnas.
            </seg>
            <seg n="f53177cc">
              Vi är många som vill ha tonnageskatt och många som ser fram emot
              beredningsarbetet och det som pågår. Vi får avvakta ett tag till,
              Claes-Göran, och se vad som händer. Men beredningsarbete pågår,
              och det sker mycket mellan finans och näring.
            </seg>
          </u>
          <note n="7fa8d345">
            Överläggningen var härmed avslutad.
          </note>
          <note n="c806a86e">
            5 § Förlängning av Sveriges deltagande i Internationella valutafondens
            (IMF:s) Nya lånearrangemang (NAB)
          </note>
          <note n="3aa5c792">
            Föredrogs
          </note>
          <note type="speaker" n="eed5d3d7">
            Anf. 27 ULLA ANDERSSON (v):
          </note>
          <u who="ulla_andersson_78e8c0" xml:id="i-51d93f4035d5288b-0" n="1710c65e">
            <seg n="e127ba4d">
              Fru talman! Jag kan tycka att i en så viktig debatt som den om
              IMF borde samtliga partier vara intresserade av att delta. IMF:s
              verksamhet berör människor runt om i hela världen och är en verksamhet
              som diskuteras av många olika organisationer och människor dagligen
              eftersom dess aktivitet så väsentligt påverkar livsvillkor i andra
              länder.
            </seg>
            <seg n="babaf44f">
              I den här kammaren diskuterar vi sällan IMF eller Världsbanken.
              Vi vet inte riktigt hur den svenska stolen agerar i IMF. Där finns
              inga offentliga protokoll. Det står inte hur man har resonerat
              vi kan åtminstone inte se det. De underlag som man har till mötena
              är inte heller offentliga.
            </seg>
            <seg n="842a52b3">
              Detta är ett demokratiskt problem. Det finns ingen möjlighet
              för andra att veta hur Sverige arbetar i IMF förutom genom de
              utfrågningar finansutskottet och utrikesutskottet har inför mötena
              med de ansvariga ministrarna. Men det ger kanske inte heller alltid
              den bästa bilden av vad som kommer att sägas, vilka problem som
              finns och hur andra länder agerar. Det brukar inte riktigt ingå
              i våra underlag.
            </seg>
            <seg n="700d3f04">
              I vår grundlag står det att all makt ska utgå från folket. Det
              är en viktig princip som alla politiska partier brukar uttrycka
              i många samhällsdebatter. Borde inte vi då också när vi agerar
              i andra länder låta den principen vara gällande i de länderna?
              Det kan tyckas vara en självklarhet, men så är tyvärr inte fallet.
            </seg>
            <seg n="3424a206">
              I dag sätter IMF upp långtgående detaljerade makroekonomiska
              villkor, så kallade konditionalitetsvillkor, för de länder som
              de lånar ut pengar till och/eller som beviljas bistånd. Det är
              allt från politiska krav som privatiseringar och avregleringar
              till andra långtgående krav. Det har till och med hänt att man
              har kört över parlamentariska beslut. Pengar som beviljas till
              bistånd för att nå FN:s millenniemål får inte ens användas för
              ändamålet enligt IMF:s krav.
            </seg>
            <seg n="44833986">
              Innan jag går vidare ska jag göra det tydligt, eftersom det säkert
              kommer att sägas mot mig i debatten, att man kan visst kan ställa
              krav om man lånar ut pengar. Men frågan är vilka krav man ska
              ställa. Ska man ställa politiska krav eller låta de folkvalda
              i de länder det berör fatta politiska beslut?
            </seg>
            <seg n="80c64f95">
              Låt mig ge några exempel. Det är exempel som vi i finans- och
              utrikesutskotten kanske borde ha med i våra underlag när vi möter
              ansvariga ministrar. Inför IMF:s vårmöte 2007 släpptes en rapport
              som ger IMF:s politik i Afrika söder om Sahara mellan 1995 och
              2005 svidande kritik. I rapporten har man tittat på de villkor
              som IMF har satt upp för makroekonomisk stabilitet. I nästan alla
              fall kan man säga att IMF har utgått från att biståndet ska bli
              lägre än vad de rika länderna har utlovat. Därmed har de ekonomiska
              planerna blivit mer pessimistiska än nödvändigt. Om biståndet
              ändå ökade ställde IMF krav på att länderna bara fick använda
              28 procent av ökningen till sociala avgifter. Det här är ett exempel.
            </seg>
            <seg n="ca5b6929">
              Ett annat exempel är från 2005 när IMF avbröt utbetalningarna
              till Nicaragua på grund av den statsbudget som parlamentet antagit.
              Man tvingade dessutom Nicaragua att frysa utgifterna till utbildning
              trots att de behövde höjas för att nå millenniemålen, det vill
              säga att alla barn ska ha rätt till skolgång senast år 2015.
            </seg>
            <seg n="7ab2332b">
              Ytterligare ett exempel är att i elva länder har IMF ställt krav
              på tak för löner inom offentlig sektor, vilket har lett till att
              välfärdssatsningar har uteblivit och att korruptionen i dessa
              länder kan antas öka.
            </seg>
            <seg n="e271d786">
              I andra länder, som till exempel Bolivia och Uganda, Guinea Bissau,
              Rwanda, Tanzania, Niger och Mali, har man ställt krav på privatiseringar
              och avregleringar av vattentillgångar och avlopp. Man har också
              i en del av dessa länder ställt krav på en kraftig höjning av
              avgifter och privatisering av skötsel och distribution av vatten.
            </seg>
            <seg n="1f781b76">
              Andra krav som vi har fått ta del av är att man rent av har krävt
              att riksdag och regering ska flyttas till en annan stad i ett
              land. Man har till och med ställt krav på vilka datasystem som
              ska användas.
            </seg>
            <seg n="df2ab9dc">
              Därutöver har vi krav på att man ska ta bort tullar från industriproduktion,
              trots att vi själva och alla andra västländer faktiskt har skyddat
              vår egen industriproduktion innan vi har tagit bort våra tullar.
              Egentligen har vi inte ens tagit bort dem än i dag om vi tänker
              på EU, men det är för att ge vår egen industriproduktion en möjlighet
              att konkurrera på lika villkor.
            </seg>
            <seg n="9e6cf275">
              Vi menar att det här är ett brott mot de demokratiska rättigheterna
              och att de här besluten borde få fattas av de nationella parlamenten,
              vilket också Parisdeklarationen faktiskt kräver. Det är en deklaration
              som vi har förstått att både IMF och Världsbanken säger sig stödja.
            </seg>
            <seg n="6af62990">
              Vänsterpartiet vill se en annan ordning. Men det är det inte
              bara vi som vill utan också Forum Syd, Diakonia och NGO:er runt
              om i världen, liksom ekonomer. Joseph Stiglitz, tidigare chefsekonom
              på Världsbanken, har gett ut en bok med svidande kritik av de
              krav Världsbanken och IMF har ställt och de konsekvenser detta
              har lett till, hur det har slagit sönder den inhemska ekonomin
              och hur det har försämrat hälsa och tillstånd i de här länderna.
            </seg>
            <seg n="9fd6da11">
              En annan utredning, som IMF själv har beställt, och som leddes
              av Brasiliens före detta finansminister, visar på att IMF:s krav
              i många fall har utgjort ett problem för fattigdomsbekämpning
              och tillväxt, utbildning och hälsovård.
            </seg>
            <seg n="e27ff42a">
              Ännu en rapport, från IMF:s egen utvärderingsenhet som har undersökt
              den makroekonomiska stabiliteten i Afrika, visar att man har bromsat
              användningen av biståndsmedel. Just länderna i Afrika söder om
              Sahara är också de länder som halkar efter i den ekonomiska utvecklingen
              och som har svårast att nå de av FN fastställda millenniemålen.
            </seg>
            <seg n="d362400d">
              En del av IMF:s ekonomiska problem i dag handlar om att utlåningen
              minskar, vilket i sig är glädjande. Men den minskande utlåningen
              beror faktiskt också på just de krav IMF har ställt. Många länder
              har valt att betala tillbaka lånen snabbare än planerat för att
              bli fria från de här kraven. Det är länder i så skilda världsdelar
              som Latinamerika och Asien. Här i Europa är det Östeuropa.
            </seg>
            <seg n="5cee9153">
              Förutom att de krav som ställs bryter mot demokratiska rättigheter
              kan vi också se att den ekonomiska politik som krävts av IMF och
              Världsbanken många gånger har misslyckats. Det finns till och
              med jämförande studier av länder som har följt rekommendationerna
              och länder som inte har gjort det. När man har tittat på den färdiga
              studien har man kunnat se att rekommendationerna har lett till
              ett sämre resultat. Men det är inte grunden i vår kritik. Man
              kan tycka att olika ekonomiska modeller är mer eller mindre bra,
              men den ekonomiska modell som faktiskt väljs borde få fastställas
              av de parlament som finns i de länderna.
            </seg>
            <seg n="1458eede">
              Hur har det sett ut bakåt i tiden? Har IMF alltid arbetat så
              här? Nej, man har gått långt ifrån den ursprungstanke som fanns
              för IMF. På 80-talet använde sig IMF av två ekonomiska krav i
              genomsnitt. På 90-talet hade det blivit 17 ekonomiska krav. Trots
              att såväl IMF som Världsbanken lovat att minska kraven kvarstår
              de och har snarare ökat i förhållande till andra krav. I de länder
              som Eurodad, det europeiska nätverket för skuldavskrivning och
              utveckling, undersökt är genomsnittet 67 krav för att få låna
              pengar. Rekordet som vi känner till är 197 ekonomiska krav.
            </seg>
            <seg n="cff85b4f">
              Kritiken mot dessa krav har varit omfattande, som jag sade tidigare.
              I november krävde Forum Syd, Diakonia och Svenska kyrkan i ett
              brev till finansministern bland annat att de krav som ställs inte
              kör över demokratiskt fattade beslut i mottagarländerna. Även
              Storbritannien och Norge har krävt en utfasning av den makroekonomiska
              konditionaliteten, alltså de ekonomiska långtgående kraven. Det
              italienska utrikesutskottet tillstyrkte nyligen en motion som
              bland annat innebär att även Italien ska stödja Storbritanniens
              och Norges position i Världsbanken. Norge har också minskat sina
              inbetalningar.
            </seg>
            <seg n="979e6360">
              Diakonia, som har gett ut en rapport som heter Dragkampen om
              biståndet , som jag kan rekommendera alla att läsa, skriver så
              här: Samtidigt ställer Världsbanken, Internationella Valutafonden,
              IMF alltså, och andra givare detaljerade villkor, så kallad konditionalitet,
              för hur den ekonomiska politiken i utvecklingsländerna ska utformas
              i samband med skuldavskrivningar, nya lån och bistånd. Dessa villkor
              åsidosätter det demokratiska beslutsfattandet i mottagarländerna
              och försvagar på så sätt parlamentens roll och målsättningen att
              fattigdomsstrategier ska tas fram i brett demokratiskt deltagande.
            </seg>
            <seg n="d8d3a8c2">
              Diakonia anser att Sverige bör arbeta för att Världsbankens och
              Internationella Valutafondens, IMF:s, ekonomiska policyvillkor
              upphör i enlighet med Parisdeklarationens målsättning att stärka
              utvecklingsländers ägarskap och politik. Vidare anser Diakonia
              att Sverige också i större utsträckning bör arbeta för att stärka
              parlamenten och det civila samhällets deltagande i utarbetandet
              av fattigdomsstrategierna för att stärka demokratiutvecklingen
              och ta till vara lokala erfarenheter och kunskaper om fattigdomsbekämpning.
            </seg>
            <seg n="711c7e1e">
              Jag tycker att det här är tungt vägande skäl för finansutskottets
              ledamöter att faktiskt börja fundera över vad det är som sker
              och varför man inte i Sveriges namn ifrågasätter det som sker
              i IMF och Världsbanken.
            </seg>
            <seg n="ae8f015e">
              Till sist hoppas jag ytterligare en gång på en ändring av den
              ordning som vi hittills har haft i riksdagen, där vi inte diskuterat
              eller mötts inför utfrågningarna om IMF och Världsbanken i offentlighetens
              ljus, att vi inte kunnat bjuda in frivilligorganisationer som
              är aktiva i de olika länderna till ett samtal innan det är dags
              för möten för att höra vilka frågor som diskuteras, vilka problem
              som finns och vilka lösningar som kan ges.
            </seg>
            <seg n="21150e1f">
              Jag vill också att de underlag vi får från Finansdepartementet
              och Utrikesdepartementet faktiskt ska innehålla en problembeskrivning
              och förslag som lyfts fram av olika länders företrädare i IMF
              och Världsbanken men också av de olika organisationer som är aktiva
              där. Det är väl ett minimum av demokrati som vi skulle kunna ställa
              krav på i den här riksdagen.
            </seg>
            <seg n="03199f53">
              Jag vill därmed yrka bifall till vår reservation som går ut på
              att vi så länge dessa långtgående krav används av IMF successivt
              ska minska våra åtaganden där. Vi menar att de demokratiska institutionerna
              ska ha rätten att fatta de politiska besluten och bestämma vilka
              villkor som ska gälla i respektive land.
            </seg>
          </u>
          <note type="speaker" n="915f9d3a">
            Anf. 28 LARS ELINDERSON (m):
          </note>
          <u who="lars_elinderson_fdedb4" xml:id="i-b8fe7ab6baa2e7a8-0" n="0b0a9238">
            <seg n="fe03d2e5">
              Fru talman! Jag vill börja med att yrka bifall till finansutskottet
              framställan i betänkande nr 17. Jag vill betona att det förslag
              som finansutskottet har lagt fram inte innebär en allmän fullmakt
              för IMF att bedriva kreditverksamhet i samma utsträckning och
              på samma sätt som man har gjort tidigare utan omfattar ett förslag
              som innebär en förlängning av Sveriges deltagande i ett speciellt
              lånearrangemang, NAB. Förslaget innebär i verkligheten att man
              utökar Valutafondens möjligheter att ge krediter för att minska
              risken för kris i det internationella valuta- och betalningssystemet.
            </seg>
            <seg n="0f03c8e5">
              Jag ska inleda med att hålla med om det Ulla Andersson sade när
              det gäller en stor del av den kritik som framfördes när det gäller
              både Valutafondens och Världsbankens arbetssätt. Jag vill också
              betona att jag har samma uppfattning när det gäller bristen på
              öppen diskussion om Valutafondens och Världsbankens arbetssätt
              och arbetsformer.
            </seg>
            <seg n="201d46bd">
              Vi hade en informations- och diskussionsstund i utskottet i går
              tillsammans med bland annat finansministern. Jag tror att Ulla
              kan hålla med mig om att även hans uppfattning stämmer ganska
              väl överens med det synsätt som Ulla här ger uttryck för när det
              gäller arbetsformerna. Jag är övertygad om att det synsättet gäller
              också behovet av en mer öppen diskussion.
            </seg>
            <seg n="69fb5f96">
              Det här betänkandet har ingenting med IMF:s direkta arbetsformer
              att göra. Det avser Sveriges möjligheter att medverka i ett projekt
              som ökar utrymmet för Valutafonden att ge krediter. Programmet
              är ett speciellt kreditarrangemang som IMF kan utnyttja om fonden
              behöver låna medel för att avvärja eller förebygga en kris i det
              internationella valuta- och betalningssystemet. Sverige måste,
              liksom övriga deltagare i projektet, ge besked till IMF om fortsatt
              deltagande eller ej senast den 16 maj i år.
            </seg>
            <seg n="9f2c1d95">
              För Sveriges del är det Riksbanken som deltar i projektet. För
              att Riksbanken ska kunna göra detta krävs enligt riksbankslagen
              ett medgivande av riksdagen.
            </seg>
            <seg n="7c1d1932">
              NAB startades 1998, och kreditavtalen mellan medlemsländerna
              och Valutafonden löper över fem år. Våren 1997 medgav riksdagen
              att Riksbanken deltog i det då nyskapade NAB, och riksdagen beslöt
              även under våren 2003 att medge att Riksbanken deltog i det nu
              aktuella avtalet.
            </seg>
            <seg n="1d8670aa">
              IMF står för riskerna och måste betala tillbaka medlen till NAB-deltagarna
              inom fem år. Det svenska åtagandet uppgår till 850 miljoner speciella
              dragningsrätter, motsvarande 8,6 miljarder kronor. Utskottet tillstyrker
              att Riksbanken för Sveriges del får delta i förlängningen av projektet.
            </seg>
            <seg n="37328319">
              Utskottet behandlar, som har framgått inte minst av Ullas anförande,
              också en motion från Vänsterpartiet med anledning av Riksbankens
              förslag. Jag menar att det är en större diskussion som Vänsterpartiet
              här lyfter upp som inte är direkt kopplad till det särskilda projektet.
              Om konsekvensen av den bristande öppenheten, och kritiken i övrigt
              som Vänsterpartiet riktar mot Världsbanken och Valutafonden, blir
              att man minskar kreditutrymmet i de fall Valutafonden behöver
              gå in för att stärka ekonomin och minska risken för kris i det
              internationella valuta- och betalningssystemet, skulle det vara
              en kontraproduktiv insats gentemot de länder som i dag utnyttjar
              möjligheten att få krislån.
            </seg>
            <seg n="bbec15af">
              Vänsterpartiet har ett felaktigt perspektiv på frågan. Jag kan
              hålla med om att det framstår som om den kreditberedning som Valutafonden
              och Riksbanken ibland ägnar sig åt kan vara skev och snäv, men
              man kan ändå göra en ganska klar jämförelse med det som vanliga
              banker gör i sin normala kredithantering, till exempel när Ulla
              behöver låna pengar för att finansiera ett husköp eller ett företag
              behöver låna pengar för att göra en investering. Man kanske i
              än högre utsträckning ska jämföra med Riksbankens uppgift att
              ge nödkrediter till banker som hamnar i kris och därigenom riskerar
              att orsaka problem i det finansiella systemet. Här rör det sig
              om enskilda länder.
            </seg>
            <seg n="66a000fe">
              Syftet med krediter är att finansiera specifika åtgärder, inte
              att subventionera konsumtion eller vissa verksamheter. En normal
              kredithantering i vilken bank som helst förutsätter alltid en
              bedömning av låntagarnas förmåga att återbetala lånet. I det här
              fallet när det gäller den här typen av krislån tar Valutafonden
              betydligt större risker och är självklart beredd att stå för betydligt
              större risker än en normal bank skulle göra. Det är också därför
              det är en offentlig finansiering och en offentlig insats för detta.
              Det innebär också att Valutafonden har rätt att ställa krav på
              åtgärder som syftar till att påverka låntagarnas beteende i vissa
              avseenden, just i syfte att stärka återbetalningsförmågan.
            </seg>
            <seg n="55c98865">
              Det jag känner till om de krav IMF ställer inom ramen för NAB
              är att de är normalt ganska rimliga. IMF kräver alltid ett fungerande
              betalningssystem i det land det är fråga om. Om det inte finns
              kräver IMF att landet medverkar i uppbyggnaden av ett fungerande
              betalningssystem. IMF kräver alltid att lånen används för att
              lösa de problem som krediten syftar till att lösa, inte till att
              subventionera verksamhet som inte har någon annan finansiering.
              Självklart inskränker alla sådana krav på låntagarnas möjligheter
              att använda lånen efter eget tycke. Men det är lika självklart
              att de kraven måste omfatta förändringar av den ekonomiska politiken.
              Syftet är att skapa ett visst mått av säkerhet att lånen kan återbetalas,
              på samma sätt som en normal bank ställer krav på enskilda låntagare.
            </seg>
            <seg n="5ae985d3">
              Man kan naturligtvis travestera uttrycket att den som är satt
              i skuld inte är fri. Detta påverkar självklart också länder, inte
              bara enskilda privatpersoner. Men detta har ingenting att göra
              med inskränkningar av låntagarnas demokratiska rättigheter att
              själva besluta om sin politiska inriktning. Man kan alltid avstå
              från att låna pengar om man kan lösa sina problem på annat sätt.
            </seg>
          </u>
          <note type="speaker" n="fa9a2180">
            Anf. 29 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-51d93f4035d5288b-1" n="1710c65e">
            <seg n="322bf330">
              Fru talman! Man får ta tillfället i akt när någon vill diskutera
              IMF. Det här är ett bra tillfälle. Även om jag inte är överens
              med allt som Lars Elinderson sade i talarstolen finns det ändå
              en liten plattform att bygga vidare från, till exempel att Lars
              Elinderson anser att de demokratiska bristerna är ett problem.
            </seg>
            <seg n="fd9bdcc6">
              Lars Elinderson säger att det ärende vi har framför oss inte
              har med IMF:s arbetsformer att göra. Vi menar att det har det.
              Det gör också andra. Det här är det tillfälle vi beslutar om att
              sätta in pengar för verksamheten. Det är också ett tillfälle för
              riksdagen den demokratiskt valda församlingen i det här landet
              att tala om hur pengarna ska användas. Så länge vi är tysta missar
              vi ett givet tillfälle till att uttrycka de önskemål och krav
              vi har på IMF och Världsbanken. Det är tråkigt och tragiskt. Det
              är också fel utifrån demokratiska principer.
            </seg>
            <seg n="cbb1c8eb">
              Finansministern var överens med mig vid förra utfrågningen om
              röstprincipen i IMF. Det känns bra. Däremot har finansministern
              inte varit överens när Vänsterpartiet har ställt frågorna med
              utgångspunkt i de krav som ställs utan har snarare gått till angrepp.
              Nu är han inte här för att bemöta detta. Ingen annan ledamot i
              finansutskottet har lyft upp problemen vid utfrågningarna. De
              andra partierna har suttit tysta. Det är tråkigt.
            </seg>
            <seg n="ae053578">
              Om det finns en någorlunda gemensam syn från moderathåll hoppas
              jag att även Moderaterna kommer att lyfta upp dessa frågor framöver.
              Det är också tråkigt att Kristdemokraterna är så tysta i frågan.
              De brukar annars vara aktiva. Här har både Svenska kyrkan och
              Diakonia ställt krav på IMF och Världsbanken som Kristdemokraterna
              borde lyssna på.
            </seg>
          </u>
          <note type="speaker" n="2dd9ec6c">
            Anf. 30 LARS ELINDERSON (m) replik:
          </note>
          <u who="lars_elinderson_fdedb4" xml:id="i-b8fe7ab6baa2e7a8-1" n="0b0a9238">
            <seg n="b492c31e">
              Fru talman! Utgångspunkten för diskussionen om IMF är att kreditgivning
              alltid ska utgå från den riskbedömning kreditgivaren gör. Ett
              alternativ är att ställa krav på att vi tar kreditrisken, det
              vill säga att vi frånhänder Världsbanken eller Valutafonden det
              ansvar det innebär att göra en bedömning av vilka risker långivaren
              tar och vilken återbetalningsförmåga låntagaren har. Om vi ställer
              krav på Valutafonden att släppa de krav som normalt ställs på
              låntagaren att återbetala måste vi också ta upp frågan om vi ska
              ta den risken i stället. Jag tror att det blir en omöjlig hantering.
            </seg>
            <seg n="9e0f5ff6">
              Däremot håller jag med om det demokratiska underskottet om vi
              använder det uttrycket i arbetet inför Valutafondens och Världsbankens
              möte.
            </seg>
            <seg n="cc444240">
              Det är en ganska allmänt spridd uppfattning att vi skulle må
              bra av en större öppenhet inför dessa möten. Jag tror inte att
              det är en kontroversiell fråga politiskt i detta hus.
            </seg>
            <seg n="70d01ed9">
              Formerna kan man självklart diskutera. Vi har tidigare ansett
              att diskussionerna i finansutskottet varit tillräckliga, men det
              är möjligt att man ska vidga detta forum till en bredare diskussion
              i ett annat sammanhang. Men att det ska vara en anledning att
              minska utrymmet för att ge krediter som behövs för att sanera
              länders ekonomiska situation är en missriktad åtgärd.
            </seg>
            <seg n="935565bb">
              När ni föreslår minskat utrymmet för krediter lämnar ni över
              till marknaden att lösa en del av de problem som vi med en riskbalanserad
              kreditgivning kan få praktiska och kontrollerbara lösningar på.
            </seg>
          </u>
          <note type="speaker" n="63b2eca0">
            Anf. 31 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-51d93f4035d5288b-2" n="1710c65e">
            <seg n="c973554d">
              Fru talman! Nu minskade plattformen; nu är vi överens om mindre,
              hör jag. Det här är en demokratisk fråga. Jag tycker att det är
              en lite konstig jämförelse att diskutera privat långivning för
              en villa när man kör över demokratiska parlament i andra länder
              eller när man ställer långtgående politiska krav från IMF på sådant
              som borde vara det nationella parlamentets beslutanderätt. Det
              är demokratiska principer vi diskuterar här, och jag tycker att
              jämförelsen haltar.
            </seg>
            <seg n="b1f61d5a">
              IMF ställer inte enbart krav på sin egen långivning utan även
              på hur det bistånd som man har beviljat från många olika länder
              ska och inte ska användas. Det är ett väsentligt problem. Om vi
              anslår biståndsmedel till att nå FN:s millenniemål och IMF säger
              att vi inte får använda medlen till det är det ett grundläggande
              och stort problem mycket större än vad Lars Elinderson vill säga.
            </seg>
            <seg n="8744f8f5">
              Att ni har tyckt att utfrågningarna i utskottet har varit tillräckliga
              får stå för er. Vi har inte tyckt det. Utskottsutfrågningarna
              tillkom efter en motion från Vänsterpartiet. Vi menade att det
              var en hantering som inte kunde fortsätta. Svaret blev att man
              skulle ha utfrågningar. Det skulle också komma en rapport kontinuerligt
              från regeringen om hur man agerade i IMF och Världsbanken. Den
              rapporten har kommit en gång, år 2005, sedan har vi inte sett
              mer av den. Det finns alltså mycket att göra kring öppenheten.
            </seg>
            <seg n="c6dfb383">
              Vi har här ett tillfälle att från denna folkvalda församling
              politiskt tala om hur vi vill att IMF och Världsbanken ska agera,
              hur de ska använda den makt de har och att de ska respektera de
              demokratiska rättigheterna i andra länder. Nu missar vi den möjligheten
              eftersom det enbart är Vänsterpartiet som värnar de demokratiska
              principerna som Parisdeklarationen tydligt har slagit fast och
              som man vill ska respekteras från andra länder och olika frivilligorganisationer.
            </seg>
          </u>
          <note type="speaker" n="53322e3b">
            Anf. 32 LARS ELINDERSON (m) replik:
          </note>
          <u who="lars_elinderson_fdedb4" xml:id="i-b8fe7ab6baa2e7a8-2" n="0b0a9238">
            <seg n="e110d8be">
              Fru talman! Har man ordning på sin ekonomi har man normalt inget
              problem att få kredit hos banken. Om Ulla eller jag ska köpa ett
              hus eller liknande föreställer jag mig att Ulla har god ordning
              på sin ekonomi och att banken har tilltro till hennes förmåga
              att betala tillbaka.
            </seg>
            <seg n="95be786a">
              Har man däremot inte ordning på sin ekonomi som företag eller
              länder i kris får man acceptera att det ställs stora krav för
              att man ska klara av sin återbetalning. Kreditberedningens syfte
              är att göra en bedömning av återbetalningsförmågan. Om pengarna
              använts på annat sätt än vad de är avsedda för, nämligen att restaurera
              och stabilisera ekonomin, minskar återbetalningsmöjligheten. Då
              finns inte förutsättningar att ge kredit.
            </seg>
            <seg n="7f1c8aae">
              Det ni föreslår i er reservation är att man minskar utrymmet
              för krediter, alltså minskar pengarna som kan ges för att restaurera
              en havererad ekonomi. Men ni föreslår också att man ska minska
              kraven på återbetalningsförmåga. I verkligheten är det fundamentet
              i det ansvar som vi har lagt på Världsbanken och Valutafonden.
              De ska ta riskerna, vi ställer pengar till förfogande. Vill vi
              ändra ordningen får vi diskutera det under andra former. Då är
              det inte kreditgivning, och då är det inte Världsbanken och Valutafonden
              som tar kreditrisken.
            </seg>
          </u>
          <note n="7fa8d345">
            Överläggningen var härmed avslutad.
          </note>
          <note n="d6401367">
            6 § Riksbankens förvaltning 2007
          </note>
          <note n="3aa5c792">
            Föredrogs
          </note>
          <note type="speaker" n="9406b37c">
            Anf. 33 ULLA ANDERSSON (v):
          </note>
          <u who="ulla_andersson_78e8c0" xml:id="i-51d93f4035d5288b-3" n="1710c65e">
            <seg n="6bf14923">
              Fru talman! Jag ska inte prata länge eftersom vi hade denna debatt
              även i fjol. Jag ska bara kort upprepa vad jag sade då. Det handlar
              om EMU och det tredje steget som vi i Sverige hade en folkomröstning
              om där det svenska folket röstade för att vi inte skulle gå med
              i EMU:s tredje steg. Sverige har inte begärt ett juridiskt undantag
              från det tredje steget utan har fått ett muntligt löfte om att
              få stå utanför.
            </seg>
            <seg n="89476300">
              Vi tror såklart inte att någon kommer att tvinga in oss i det
              tredje steget mot vår vilja. Det handlar inte om det utan om att
              svenska folket har röstat och att riksdagen då ska stå upp för
              det beslutet och kräva de undantag som svenska folket har sagt
              att de vill ha och att man ska göra det juridiskt och formellt
              så att det finns dokumenterat. Då har man från denna kammare slutfört
              sitt uppdrag.
            </seg>
            <seg n="8c6c7348">
              Det har man hittills inte gjort, och därför återkommer vi med
              detta krav varje år tills det sker. Vi får hoppas att det sker
              snart så att jag slipper stå i talarstolen och upprepa detta krav
              varje år. Vi anser att det handlar om respekt för folkets vilja
              och för allt det arbete som frivilliga, enskilda och organisationer
              lade ned inför den omröstningen. Det var en fråga med stor tyngd,
              och många människor deltog och gick till valurnorna. Då ska vi
              här i kammaren respektera det och kräva ett juridiskt undantag.
            </seg>
          </u>
          <note n="4928b206">
            Jag yrkar bifall till reservationen.
          </note>
          <note type="speaker" n="f97485fb">
            Anf. 34 SONIA KARLSSON (s):
          </note>
          <u who="sonia_karlsson_044282" xml:id="i-9f1564f4bfc956af-0" n="a56a8e28">
            <seg n="7521379a">
              Fru talman! I detta ärende behandlas Riksbankens förvaltning
              för 2007. Det är ett enigt utskott som föreslår att Riksbanken
              ska beviljas ansvarsfrihet, att balans- och resultaträkning fastställs
              och att riksdagen godkänner fullmäktiges förslag till disposition
              av Riksbankens resultat. Det innebär att Riksbanken levererar
              in 3,6 miljarder kronor till statsbudgeten.
            </seg>
            <seg n="901910c1">
              Jag konstaterade i förra årets debatt att årsredovisningen för
              2006 visade att trots den ökande användningen av kort fortsatte
              den utelöpande sedelmängden att öka. Jag hänvisade också till
              den debatt vi hade under 2002 då direktionen i ett förslag till
              vinstdisposition skisserade att motsvarande 10 miljarder kronor
              behövde fonderas för att täcka Riksbankens driftskostnader som
              vid det tillfället uppskattades till ca 800 miljoner kronor ungefär
              som de är i dag.
            </seg>
            <seg n="27278fea">
              Normalt är det seignoraget, det vill säga avkastningen på den
              utelöpande sedelmängden, som ska täcka driftskostnaderna. Detta
              ansågs dock av direktionen vara en osäker källa eftersom sedelmängden
              successivt skulle minska i färden mot det kontantlösa samhället.
              Seignoraget uppgick under 2006 till drygt 2 miljarder kronor.
            </seg>
            <seg n="efd0e959">
              Även i årsredovisningen för 2007 redovisas att sedelmängden ökar
              med 2 miljarder kronor. Det är en ökning med 2,8 procent jämfört
              med föregående år. Sedan januari 1999 har den utestående mängden
              sedlar och mynt ökat med drygt 28 miljarder kronor eller nästan
              33 procent.
            </seg>
            <seg n="4c1a2df8">
              För 2007 beräknas seignoraget uppgå till 4,4 miljarder kronor
              efter avdrag för bankens kostnader för sedlarna och mynten. Redan
              2006 års avkastning räckte mer än väl för att täcka driftskostnaderna,
              och avkastningen har nu förbättrats ännu mer.
            </seg>
            <seg n="5b8ac37f">
              I Riksbankens yttrande över utredningen om Riksbankens finansiella
              oberoende framhålls att även om sedelstocken under senare år varit
              relativt stabil kan en kraftig framtida minskning av allmänhetens
              efterfrågan inte uteslutas, varför Riksbanken anser att sedelmängden
              inte är ett fullvärdigt alternativ till eget kapital. Denna fråga
              kommer vi att få återkomma till när Riksbankens kapitalstruktur
              ska behandlas.
            </seg>
            <seg n="6d4b7da8">
              I samma yttrande framgår också att Riksbanken i fortsättningen
              ska redovisa seignoraget i Riksbankens årsredovisningar. Detta
              är mycket välkommet eftersom finansutskottet önskat en sådan redovisning
              under flera år. Utskottet utgår från att storleken på seignoraget
              löpande kommer att redovisas från och med årsredovisningen för
              2008.
            </seg>
            <seg n="8d259999">
              I utvärderingen av den svenska penningpolitiken 19952005 av professorerna
              Giavazzi och Mishkin underströks det att i en demokrati kan centralbankens
              självständighet endast säkerställas om den stöds av medborgarna
              och deras politiska företrädare, och för att kunna ställa centralbanken
              till svars för sin politik krävs en öppen dialog mellan banken,
              medborgarna och deras förtroendevalda.
            </seg>
            <seg n="e4f78a99">
              I finansutskottets betänkande Utvärderingen av penningpolitiken
              , som vi beslutade om i juni 2007, underströk utskottet vikten
              av att fullmäktige fyller sin kontrollerande funktion, och utskottet
              avsåg att fortlöpande föra en dialog med fullmäktige om dess arbete
              med att utveckla kontrollfunktionen. Det har också skett genom
              att utskottet har hållit interna utfrågningar med presidiet i
              riksbanksfullmäktige.
            </seg>
            <seg n="8f1d427e">
              Diskussionerna med presidiet har varit intressanta och klargörande
              och visat på att fullmäktige noga följer verksamheten.
            </seg>
            <seg n="07da4c91">
              En del som skulle kunna utvecklas är kontrollen av den löpande
              penningpolitiska beslutsprocessen, underlagen och metodvalen i
              den penningpolitiska processen. Men detta är ett område som närmare
              kommer att behandlas i betänkandet om utvärderingen av penningpolitiken.
            </seg>
            <seg n="05fd4502">
              I årsredovisningen redovisas Riksbankens uppdrag att främja ett
              säkert och effektivt betalningsväsen. Det handlar både om att
              förebygga kriser i betalningssystemet och om att hantera sådana
              om de ändå skulle uppstå. Vid utfrågningen av riksbankschefen,
              som finns redovisad i betänkandet, togs bland annat frågan om
              Riksrevisionens rapport om krisberedskapen i betalningssystemet
              samt Riksbankens betalningssystem RIX upp. Finansutskottet har
              i dag på morgonen haft möjlighet att ytterligare diskutera dessa
              frågor med riksbankschefen och Finansinspektionens generaldirektör,
              och finansutskottet har nu fått ytterligare information som komplement
              till Riksrevisionens rapport som ger en god grund när utskottet
              ska behandla rapporten.
            </seg>
          </u>
          <note n="5838b6b6">
            Fru talman! Jag yrkar bifall till finansutskottets förslag.
          </note>
          <note type="speaker" n="f3fb1753">
            Anf. 35 LARS ELINDERSON (m):
          </note>
          <note n="baecde78">
            Fru talman! I det här betänkandet behandlas utöver Riksbankens
            förvaltning för 2007 också tre motioner.
          </note>
          <u who="lars_elinderson_fdedb4" xml:id="i-dfa7e963e53cb7ae-0" n="0b0a9238" prev="i-3f131bdc6d045b0c-0">
            <seg n="ddfcc188">
              Jag ska begränsa mitt korta inlägg till just Riksbankens förvaltning.
              I den delen är utskottet enigt. Det kan tyckas onödigt med en
              debatt utan andra yrkanden än bifall till utskottets förslag.
              Men Riksbankens ställning som en självständig och oberoende institution
              är i sig så viktig att det har en principiell betydelse att företrädare
              för både majoriteten och oppositionen markerar sin enighet om
              Riksbankens roll och självständiga ställning. I det ingår också
              betydelsen av en blocköverskridande syn på Riksbankens förvaltning.
            </seg>
            <seg n="8347b7e4">
              Jag vill också passa på att understryka den stora enighet som
              vi tidigare har hört om här när det gäller Riksbankens arbetsformer.
              Vi har haft möjlighet att tillsammans med riksbanksfullmäktige
              och Riksbankens direktion diskutera den utvärdering av Riksbankens
              huvuduppgift som har gjorts, inklusive arbetsformerna. Det behandlades
              i samma anda och har dessutom lett till enhälliga bedömningar
              med riksbanksfullmäktige och direktionen om åtgärder för att ytterligare
              markera bankens självständighet och oberoende.
            </seg>
            <seg n="5dd73065">
              Återupptagna förhandlingar
            </seg>
            <seg n="18810168">
              Kristdemokraternas syn på äktenskapsbalken
            </seg>
          </u>
          <note n="1cc7b56b">
            Nyligen har utskottet dessutom behandlat förslag om ändringar
            i riksbankslagen vad gäller mandatperioderna för ledamöterna i
            Riksbankens direktion med mera.
          </note>
          <note n="450c7826">
            Jag yrkar således bifall till förslaget i finansutskottets betänkande
            nr 23, det vill säga att lägga Riksrevisionens styrelses redogörelse
            angående revisionsberättelsen över Riksbankens årsredovisning
            till handlingarna, att bevilja fullmäktige ansvarsfrihet, att
            bevilja ansvarsfrihet för Riksbankens direktion, att fastställa
            resultat- och balansräkning samt disposition av Riksbankens resultat
            för 2007.
          </note>
          <note n="7fa8d345">
            Överläggningen var härmed avslutad.
          </note>
          <note n="77e96372">
            Ajournering
          </note>
          <note n="0d076848">
            Kammaren beslutade kl. 13.54 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note n="78308c09">
            Förhandlingarna återupptogs kl. 14.00.
          </note>
          <note n="fcd91646">
            7 § Frågestund
          </note>
          <note n="73657c3d">
            Anf. 36 FÖRSTE VICE TALMANNEN:
          </note>
          <note n="c7a920f7">
            Jag ber att få hälsa alla och särskilt de deltagande statsråden
            välkomna till frågestunden. I dag deltar socialminister Göran
            Hägglund, statsrådet Cristina Husmark Pehrsson, statsrådet Åsa
            Torstensson, miljöminister Andreas Carlgren och arbetsmarknadsminister
            Sven Otto Littorin.
          </note>
          <note type="speaker" n="1fe3f6e0">
            Anf. 37 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f798eb1605342b27-0" n="6d41c20d">
            <seg n="f4632bf7">
              Herr talman! Jag riktar min fråga till socialminister Göran Hägglund.
            </seg>
            <seg n="e601e5b9">
              I söndagens samhällsprogram Agenda tog kristdemokraten Lennart
              Sacrédeus starkt avstånd från att riksdagen ska fatta beslut om
              att införa en könsneutral äktenskapsbalk.
            </seg>
            <seg n="e08b9ac7">
              Lennart Sacrédeus argument byggde på analysen att om det öppnas
              för äktenskap även mellan samkönade kommer det att leda till att
              det även öppnas för månggifte, barnäktenskap och relationer med
              djur.
            </seg>
            <seg n="49bd437b">
              Här i riksdagen finns det en överväldigande majoritet för en
              ändring av äktenskapsbalken. Det är bara Kristdemokraterna som
              är emot.
            </seg>
            <seg n="65f86ecf">
              Min fråga till socialministern är om han delar Lennart Sacrédeus
              argument och analys.
            </seg>
          </u>
          <note type="speaker" n="8c3c7def">
            Anf. 38 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-0" n="d8337a56">
            <seg n="8753eac2">
              Herr talman! Jag delar kanske inte fullt ut Raimo Pärssinens
              beskrivning av vad denna ledamot sade i detta program. Men låt
              det vara osagt.
            </seg>
            <seg n="464bd81a">
              Att använda de argument som användes i denna diskussion i en
              väldigt viktig sakfråga tror jag inte gagnar den debatt som fordras
              i den viktiga sakfrågan. Jag tror dessutom att detta upplevs som
              kränkande för många personer. Det är en argumentation som känns
              helt främmande för mig som person, som politiker och naturligtvis
              som partiledare för Kristdemokraterna.
            </seg>
            <seg n="815cde45">
              När det gäller själva sakfrågan har det pågått en utredning,
              som Raimo Pärssinen vet, som för närvarande bereds inom Regeringskansliet.
            </seg>
          </u>
          <note type="speaker" n="f4c0f1b9">
            Anf. 39 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f798eb1605342b27-1" n="6d41c20d">
            <seg n="27a86793">
              Herr talman! Jag tackar för svaret. Frågan avgörs här i kammaren
              den 16 april. Lyckas Kristdemokraterna blockera regeringen i denna
              fråga krävs det enbart fyra röster till med oss om vi ska kunna
              lösa det här.
            </seg>
            <seg n="1e71f55f">
              Men om ministern inte delar Lennart Sacrédeus analys att om man
              öppnar för detta kommer det att leda till ett moraliskt moras
              utan tar avstånd från den, vilket ministern antyder i svaret,
              blir frågan varför man vidhåller denna uppfattning och låter sig
              framstå som om man bygger på mycket bakåtsträvande värderingar
              när man säger nej till ett sådant naturligt steg som gäller en
              värderingsförskjutning i fråga om könsneutrala äktenskap.
            </seg>
          </u>
          <note type="speaker" n="45f2e124">
            Anf. 40 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-1" n="d8337a56">
            <seg n="7570be9f">
              Herr talman! Först och främst kan jag konstatera att Raimo Pärssinen
              inte har någon respekt för den normala beredningsgången som vi
              har när det gäller viktiga lagstiftningsärenden. Det normala är
              att det utförs utredningar, utredningar bereds, det sker en remissomgång,
              remisserna gås igenom, och så småningom gör regeringen en prövning
              av detta, och i de allra flesta fall blir det en proposition som
              överlämnas till riksdagen. Det är det normala när det gäller beredning
              av ärenden.
            </seg>
            <seg n="48b2ad31">
              Denna fråga ska naturligtvis inte beredas på ett annat sätt än
              vad vi gör i övrigt. Detta är en viktig fråga som förtjänar en
              grundlig behandling och ska inte hanteras på det sätt som Raimo
              Pärssinen här försöker göra gällande.
            </seg>
            <seg n="4f9d8e9d">
              Kristdemokraterna förbehåller sig naturligtvis rätten att göra
              sina egna ställningstaganden. Det som Raimo Pärssinen kallar för
              omodernt kan andra kalla för en ordning som är väl fungerande
              och som bör gälla också i framtiden. Den typen av argument tillhör
              inte de starkaste i en politisk sakdebatt.
            </seg>
          </u>
          <note n="3a6dccee">
            Äktenskapsbalken
          </note>
          <note type="speaker" n="5a368379">
            Anf. 41 LISELOTTE OLSSON (v):
          </note>
          <u who="liselotte_olsson_2a1f72" xml:id="i-3331f9944b6ccad5-0" n="c6257fef">
            <seg n="889fb964">
              Herr talman! Jag har också en fråga till Göran Hägglund, och
              den är inne på samma spår. Men jag ska vara lite mer kortfattad.
            </seg>
            <seg n="1be5ef04">
              Anser Göran Hägglund att all kärlek är lika mycket värd?
            </seg>
          </u>
          <note type="speaker" n="09fde17d">
            Anf. 42 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-2" n="d8337a56">
            <seg n="d88bbecd">
              Herr talman! Det är en fråga där jag inte kan hitta någon vägledning
              i vare sig partiprogram eller regeringsförklaring. Men för min
              personliga del är svaret naturligtvis ja.
            </seg>
          </u>
          <note type="speaker" n="9dd778db">
            Anf. 43 LISELOTTE OLSSON (v):
          </note>
          <u who="liselotte_olsson_2a1f72" xml:id="i-3331f9944b6ccad5-1" n="c6257fef">
            <seg n="1ed848a2">
              Herr talman! Tack för svaret. Det var klart och tydligt, och
              det var ungefär så som jag förväntade mig att ministern skulle
              svara som ordförande för ett kristdemokratiskt parti. Det är så
              som vi alla rent spontant svarar.
            </seg>
            <seg n="84ee21f5">
              Precis som vi hörde tidigare ska vi den 16 april här i riksdagen
              ha debatt och diskussion, och vi ska ta beslut om flera motioner
              som handlar om könsneutral äktenskapslagstiftning. Det är också
              ett normalt demokratiskt beteende och förfarande i parlamentet
              att vi ska behandla motioner som är skrivna och att vi ska fatta
              beslut här i kammaren.
            </seg>
            <seg n="348a0d14">
              Den största motionen är en motion som Vänsterpartiet, Socialdemokraterna
              och Miljöpartiet har gemensamt. Det finns även flera motioner
              från borgerliga ledamöter som handlar om att man vill att människor
              oavsett sexuell läggning ska få gifta sig och leva tillsammans
              på samma villkor.
            </seg>
            <seg n="11779da9">
              Riksdagen har alltså en chans att ta beslut om denna fråga den
              16 april. Detta är en fråga som har dragits i långbänk onödigt
              länge, tycker jag.
            </seg>
            <seg n="25ab5126">
              Eftersom det finns en majoritet för införande av en könsneutral
              äktenskapslagstiftning är min fråga om inte Göran Hägglund anser
              att det är dags för denna könsneutrala äktenskapslagstiftning,
              där vi som lagstiftare talar om att vi tycker att all kärlek är
              värd lika mycket respekt.
            </seg>
          </u>
          <note type="speaker" n="9e7b6c08">
            Anf. 44 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-3" n="d8337a56">
            <seg n="4e55457a">
              Herr talman! Jag tycker först och främst att det finns skäl att
              behandla den här frågan precis som vi behandlar alla andra. Lagstiftning
              är ingenting som man gör med vänster armbåge när det passar en.
              Lagstiftning är någonting som ska beredas ordentligt, och man
              ska ta in synpunkter och lyssna på remissinstanser och göra en
              avvägning.
            </seg>
            <seg n="d2aeabfb">
              Är det dessutom så som det är i detta fall, att det finns olika
              ingångar i sakfrågan mellan de olika partierna, behöver den här
              frågan få en särskild genomgång mellan de politiska partierna.
            </seg>
            <seg n="f8daf4f1">
              Befinner man sig själv i regeringsställning eller är ett stödparti
              till sittande regering som Vänsterpartiet, Socialdemokraterna
              och Miljöpartiet var under den förra mandatperioden behandlar
              man alla frågor på precis det sättet. De ska beredas, regeringen
              lägger fram förslag, och riksdagen tar ställning till dem. Det
              är på det sättet som detta går till.
            </seg>
            <seg n="270b3f82">
              Vår uppfattning är att det förstås inte ska finnas någon diskriminering
              mellan heterosexuella eller homosexuella par. Vi förordar äktenskapet
              för man och kvinna och partnerskap för samkönade, och det råder
              precis samma och lika juridiska rättigheter mellan dem som har
              ingått äktenskap som mellan dem som har ingått partnerskap.
            </seg>
            <seg n="15992a76">
              Prioriteringar i Motorways of the Sea
            </seg>
          </u>
          <note type="speaker" n="0fcb0534">
            Anf. 45 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-33d23d9adbd1c7ed-3" n="986a207c">
            <seg n="69254ced">
              Herr talman! Jag har en fråga till Åsa Torstensson. I den hamnstrategi
              som Bengt-Owe Birgersson lämnade till regeringen hösten 2007 pekas
              ett antal strategiskt viktiga hamnar ut för framtida godsnoder.
              Ystads hamn är inte en av dem. I stället pekas Trelleborgs hamn
              ut som viktig.
            </seg>
            <seg n="796aeaa0">
              Men i projektet Motorways of the Sea, som den förra regeringen
              lämnade in som ett led i det transeuropeiska nätverket, TEN, finns
              Ystad med som en av de fyra hamnar som man har utvecklat tidigare.
              Men det rimmar inte alls bra med Birgerssons utredning. Särskilt
              i relation till Ystads hamn har Trelleborgs hamn betydligt bättre
              järnvägsanslutning.
            </seg>
            <seg n="aea5aa8f">
              Den senaste utvecklingen visar också att rederierna och transportköparna
              prioriterar Trelleborg. Trots detta pågår fortfarande investeringar
              för att vidga kapaciteten i Ystads hamn.
            </seg>
            <seg n="610abeb6">
              Jag undrar om regeringen har för avsikt att ändra prioriteringen
              i Motorways of the Sea så att den står i överensstämmelse med
              de prioriteringar som finns i Hamnutredningen.
            </seg>
          </u>
          <note type="speaker" n="32a11cc2">
            Anf. 46 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-6f6ac0b493adb971-0" n="63c4671c">
            <seg n="6bbfaa00">
              Herr talman! Det är en bra fråga som Karin Svensson Smith lyfter
              fram. Jag tror att det är viktigt att vi nu också börjar diskutera
              sjöfarten och sjöfartens framtid ur flera aspekter, framför allt
              för att kunna överföra mer gods till sjöfarten. Därför har regeringen
              också varit aktiv i att samverka med andra stater för att hitta
              gemensamma motorvägar över sjön. Samtidigt har vi en intern utredning
              som tillsattes av den tidigare regeringen när det gäller att peka
              ut strategiska hamnar. Detta arbete pågår nu i regeringen, och
              det har ett samband när vi väljer att lägga fram en gemensam infrastrukturproposition
              där vi mycket tydligt pekar ut transportslagsövergripande arbete,
              där det är viktigt att alla olika transportslag samverkar. Det
              arbetet återkommer vi med under hösten.
            </seg>
          </u>
          <note type="speaker" n="29d47f9c">
            Anf. 47 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-33d23d9adbd1c7ed-4" n="986a207c">
            <seg n="6e5fbb7e">
              Herr talman! Jag fick inte svar på frågan om regeringen har för
              avsikt att ändra prioriteringarna när det gäller de EU-hamnar
              som man söker stöd för. Det skulle jag gärna vilja ha förtydligat,
              och det har ingenting med infrastrukturpropositionen att göra.
            </seg>
            <seg n="b9ea2017">
              Sydnytt och andra skånska medier har de senaste veckorna visat
              att lastbilstrafiken i Skåne har fördubblats sedan 1990. Utvecklingen
              visar att det kommer att bli väldigt mycket fler lastbilar, samtidigt
              som järnvägstrafiken med gods har minskat sin andel av transporterna.
              Vad vi kan se av Klimatberedningen och andra utredningar finns
              det egentligen bara ett riktigt verksamt medel för en förändring
              så att gods i större utsträckning går på spår och vatten, och
              det är kilometerskatten.
            </seg>
            <seg n="f8df9cfb">
              Med hänvisning till vad Göran Hägglund alldeles nyligen sade
              här i kammaren undrar jag: Tänker ni skicka ut Kilometerskatteutredningen
              på remiss? Det är ju en förutsättning för att regeringen ska kunna
              lägga fram ett förslag. Om ni inte skickar ut den på remiss kan
              ni heller inte återkomma med något förslag om kilometerskatt.
            </seg>
          </u>
          <note type="speaker" n="9e2623a4">
            Anf. 48 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-6f6ac0b493adb971-1" n="63c4671c">
            <seg n="64b5f6bf">
              Herr talman! Jag tror att jag var ganska tydlig när jag betonade
              vikten av att skapa ett tydligare samband mellan väg, järnväg
              och sjöfart och därmed koppla ihop landinfrastruktur med de hamnar
              som så småningom kommer att bli utpekade som strategiska. På det
              sättet åtar sig staten att skapa förutsättningar för en bra järnvägsinfrastruktur
              till exempel till de hamnar som kommer att pekas ut. Detta återkommer
              vi till i infrastrukturpropositionen.
            </seg>
            <seg n="83892acc">
              Likaså kommer Klimatberedningens underlag att gå ut på remiss.
              Därefter kommer regeringen att hantera underlaget.
            </seg>
            <seg n="0d9fa77c">
              Avdrag för omkostnader vid ideellt arbete
            </seg>
          </u>
          <note type="speaker" n="c01ac4a8">
            Anf. 49 MAGDALENA ANDERSSON (m):
          </note>
          <u who="magdalena_andersson_6043ac" xml:id="i-81b960eb11212c92-0" n="4e4b284e">
            <seg n="f79c43e1">
              Herr talman! Min fråga går till socialminister Göran Hägglund
              och handlar om de nya skattereglerna från förra året som innebär
              att personer som har fått inkomster i form av omkostnadsersättningar
              när de har ställt upp som ideellt arbetande, kontaktpersoner för
              funktionshindrade och andra, inte har möjlighet att göra avdrag
              för omkostnader som understiger 5 000 kronor.
            </seg>
            <seg n="8d23647a">
              Sveriges Kommuner och Landsting har noterat det här och sagt
              att det är bekymmersamt. De rekommenderar kommunerna att kompensera
              detta med höjda omkostnadsersättningar. Trots det finns det nu
              kontaktpersoner runt om i landet som uppmanar andra att hoppa
              av sina uppdrag. Om det är av politiska skäl eller inte vill jag
              inte ha någon uppfattning om. Jag tycker bara att det är väldigt
              bekymmersamt.
            </seg>
            <seg n="d0c72de4">
              Min fråga till socialministern är: Vad tänker ministern göra
              för att underlätta för människor som är intresserade och vill
              arbeta som medmänniskor och kontaktpersoner att kunna göra det
              i den ideella sektorn?
            </seg>
          </u>
          <note type="speaker" n="29fabdcb">
            Anf. 50 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-4" n="d8337a56">
            <seg n="36e079a0">
              Herr talman! Den grupp som Magdalena Andersson tar upp är en
              grupp som gör väldigt stora och betydelsefulla insatser runt om
              i vårt land. Det är en grupp som kom att förbises när de nya skattereglerna
              infördes som gör att man inte längre kan göra avdrag efter den
              första tusenlappen utan först måste ha kostnader på över 5 000
              kronor. Det leder naturligtvis till att personer med kontaktmannaskap
              kommer att förlora ekonomiskt på detta i förhållande till situationen
              dessförinnan.
            </seg>
            <seg n="5b9fd6e1">
              Nu är det glädjande nog så, som Magdalena Andersson sade, att
              SKL har rekommenderat kommunerna att höja ersättningen så att
              kontaktpersonerna går skadeslösa, att de alltså inte förlorar
              ekonomiskt på reglerna.
            </seg>
            <seg n="03c7e1c2">
              Jag tycker naturligtvis att de skatteförändringar som vi har
              gjort är kloka. Om kommunerna följer rekommendationen, så att
              kontaktpersonerna hålls skadeslösa, tycker jag naturligtvis att
              det är alldeles utmärkt.
            </seg>
          </u>
          <note type="speaker" n="4d1aad13">
            Anf. 51 MAGDALENA ANDERSSON (m):
          </note>
          <u who="magdalena_andersson_6043ac" xml:id="i-81b960eb11212c92-1" n="4e4b284e">
            <seg n="a6feeaf2">
              Herr talman! Tack för svaret. Jag instämmer i socialministerns
              uppfattning att det är viktigt att stödja människor som arbetar
              i den ideella sektorn. Kanske den dialog som regeringen med hjälp
              av Peter Örn har initierat med den ideella sektorn är ett steg
              på vägen för att få en bra överenskommelse mellan det offentliga
              och det ideella. Det är oändligt mycket viktigare än olika politiska
              motiv som gör att man hindrar människor från att ta medmänskliga
              uppdrag.
            </seg>
            <seg n="4b9f09bf">
              Jag tror att en överenskommelse mellan det ideella och det offentliga
              behövs. Jag välkomnar och ser fram emot det som kommer i september
              i år.
            </seg>
          </u>
          <note type="speaker" n="05a035cf">
            Anf. 52 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-5" n="d8337a56">
            <seg n="4640fae1">
              Herr talman! Det stämmer, som Magdalena Andersson säger, att
              i måndags offentliggjordes en överenskommelse mellan staten och
              ideella organisationer. Man har under en lång tid fört en dialog
              med, om jag nu minns rätt, 88 olika ideella organisationer som
              syftar till att få en överenskommelse om samarbetsformer för framtiden.
            </seg>
            <seg n="17d7c3af">
              Jag tror att det är väldigt betydelsefullt att från statsmakternas
              sida markera att man ser de stora insatser som görs av många människor,
              ofta i skymundan och som inte uppskattas efter förtjänst. Här
              handlar det naturligtvis om att se personerna men också om att
              de ska ha rimliga ekonomiska villkor i det betydelsefulla arbete
              som de utför. Här finns det all anledning att fortsätta och fördjupa
              dialogen så att det här arbetet kan bedrivas också fortsättningsvis.
            </seg>
            <seg n="6af02f67">
              Förslaget om en trestegsmodell för Försäkringskassan
            </seg>
          </u>
          <note type="speaker" n="8436cc5e">
            Anf. 53 ULF NILSSON (fp):
          </note>
          <u who="ulf_nilsson_b08371" xml:id="i-a69e408b3bbab6a1-0" n="27e96409">
            <seg n="eb843a1d">
              Herr talman! Jag skulle vilja ställa en fråga till socialförsäkringsministern.
              I dag ska Försäkringskassan tillämpa en sjustegsmodell när någon
              blir sjuk. I första och andra stegen prövas arbetsförmågan mot
              de vanliga arbetsuppgifterna. I tredje och fjärde stegen prövas
              de mot andra arbetsuppgifter på arbetsplatsen. I femte och sjätte
              stegen prövas förmågan mot hela arbetsmarknaden. Slutligen ska
              man också pröva förtidspensionering, eller sjukersättning som
              det heter.
            </seg>
            <seg n="c54a4734">
              Nu har regeringen ett förslag till riksdagen om att Försäkringskassan
              ska tillämpa en trestegsmodell. Det är många termer som far i
              luften här. Jag skulle helt enkelt vilja fråga socialförsäkringsministern
              om hon kort kan tala om vad den stora skillnaden blir jämfört
              med det gamla systemet.
            </seg>
          </u>
          <note type="speaker" n="d86d117d">
            Anf. 54 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-6f6ac0b493adb971-2" n="b6c86876">
            <seg n="3b5215c6">
              Herr talman! Tack för frågan! Jag kan bara hålla med frågeställaren
              Ulf Nilsson om att det är mycket diskussioner om de tre stegen
              i den proposition om som regeringen nu har lagt fram till riksdagen
              och som förhoppningsvis kommer att beslutas om i början på juni.
            </seg>
            <seg n="f039e270">
              Precis som frågeställaren säger handlar det under det första
              året om sju steg. För att komma vidare till steg nummer två måste
              man ha passerat steg nummer ett. När vi i dag tittar på var folk
              befinner sig när de fortfarande är sjukskrivna efter ett år ser
              vi att 70 procent är kvar i steg ett. Anledningen till det, som
              också Anna Hedborg skriver i sin utredning, är att man inte har
              satt tidsgränser. Därför har vi gjort de sju stegen till tre steg
              med tydliga tidsgränser och dessutom förstärkt arbetsrätten. Det
              innebär att dagens steg nummer fem, när man ska provas mot hela
              arbetsmarknaden, kan man först prövas för efter sex månader. I
              dag kan det ske redan efter tre veckor.
            </seg>
          </u>
          <note type="speaker" n="e8477dbf">
            Anf. 55 ULF NILSSON (fp):
          </note>
          <u who="ulf_nilsson_b08371" xml:id="i-a69e408b3bbab6a1-1" n="27e96409">
            <seg n="a5e292ce">
              Herr talman! Det är naturligtvis väldigt bra om vi kan arbeta
              för en snabbare rehabilitering. Jag hade tänkt ställa en fråga,
              men nu fick jag svar på den av socialförsäkringsministern. Jag
              har nämligen blivit kontaktad av många som när de hör den här
              debatten blir oroliga för att anställningstryggheten försämras
              med regeringens förslag. Jag tycker naturligtvis att det är viktigt
              att en sjuk människa inte får en försämrad anställningstrygghet.
            </seg>
            <seg n="991a7a15">
              Därför vill jag fråga ministern om hon anser att hon kan försäkra
              att några försämringar i anställningstryggheten inte är aktuella
              för sjukskrivna.
            </seg>
          </u>
          <note type="speaker" n="ca96bbe8">
            Anf. 56 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-6f6ac0b493adb971-3" n="b6c86876">
            <seg n="a6897fa8">
              Herr talman! Ja, det kan jag försäkra Ulf Nilsson om. Tvärtom
              inför vi i stället en möjlighet. Man ska inte kunna prövas mot
              hela arbetsmarknaden förrän efter sex månader. I dag kan det ske
              redan i steg fem, efter tre veckor.
            </seg>
            <seg n="adffaf9e">
              Om det visar sig att man inte kan gå tillbaka till sitt ordinarie
              arbete efter alla insatser som ska göras, kan man få söka arbete
              mellan tre och sex månader med sjukpenning, vilket man inte kan
              i dag, för då måste man vara uppsagd eller arbetslös. Dessutom
              kommer vi att införa en lag om ledighet mellan sex och tolv månader
              för att man ska kunna pröva det andra arbetet.
            </seg>
            <seg n="d474800c">
              Precis som Ulf Nilsson säger är förtidspension eller sjuk- och
              aktivitetsersättning i dag ett sakligt skäl för uppsägning. Därför
              vill vi försöka spara sjukersättningen till dem som verkligen
              behöver det och inte till dem som faktiskt har en arbetsförmåga.
            </seg>
            <seg n="7a294673">
              Situationen för personer med funktionsnedsättning
            </seg>
          </u>
          <note type="speaker" n="769cf277">
            Anf. 57 GUNHILD WALLIN (c):
          </note>
          <u who="gunnel_wallin_c702a0" xml:id="i-a96d48f165bcb2f9-0" n="bc4e565a">
            <seg n="e590d894">
              Herr talman! Jag har en fråga till socialminister Göran Hägglund.
              Det är åtta år sedan den nationella handlingsplanen för handikappolitiken
              antogs. Alla uppföljningar visar att det går mycket långsamt framåt
              på det här området. År 2010, som handlingsplanen gäller till,
              kommer vi inte att ha nått särskilt långt.
            </seg>
            <seg n="a844714f">
              I veckan presenterade Maria Larsson en ny promemoria om FN:s
              konvention om rättigheter för personer med funktionsnedsättning.
              Det visar sig att det inte behövs någon ny lagändring för att
              uppfylla de krav och åtaganden som finns i denna FN-konvention
              liksom i tidigare konventioner.
            </seg>
            <seg n="7c2129b7">
              Det är bra att ambitionerna tydliggörs, men det räcker inte med
              ytterligare pappersdokument. Därför är min fråga till socialministern:
              Vilka konkreta åtgärder avser regeringen att vidta för att få
              i gång ett aktivt arbete för att förbättra situationen för personer
              med funktionsnedsättning?
            </seg>
          </u>
          <note type="speaker" n="6d2aed01">
            Anf. 58 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-6" n="d8337a56">
            <seg n="117ca8a5">
              Herr talman! Den fråga som Gunhild Wallin tar upp är av största
              betydelse. Ansvaret ligger i regeringen på Maria Larsson.
            </seg>
            <seg n="6bc2a39e">
              Regeringen gör mycket och är i många sammanhang beroende av ett
              samarbete med andra. Som ett exempel kan nämnas arbetet med det
              som kallas enkelt avhjälpta hinder, där staten inte enkelt på
              sin nivå kan göra allt. Det fordras ett samarbete med privata
              aktörer, kommuner, landsting och så vidare för att kunna undanröja
              enkla hinder och därmed göra livet mycket lättare för personer
              som har funktionshinder. Det är ett exempel på sådant som regeringen
              gör på det här området.
            </seg>
            <seg n="50af80a6">
              Precis som Gunhild Wallin beskriver har väldigt mycket varit
              att göra stolta planer, men vi måste bli bättre på att följa upp
              och göra avstämningar under resans gång, så att det inte bara
              blir pappersprodukter.
            </seg>
          </u>
          <note type="speaker" n="17a3bed8">
            Anf. 59 GUNHILD WALLIN (c):
          </note>
          <u who="gunnel_wallin_c702a0" xml:id="i-a96d48f165bcb2f9-1" n="bc4e565a">
            <seg n="482280cf">
              Herr talman! Jag håller med statsrådet om betydelsen av uppföljningar
              och att man beskriver de konkreta åtgärderna.
            </seg>
            <seg n="7e7e6701">
              Funktionshinder ser olika ut, och många är dessutom dolda. Man
              tänker gärna på att till exempel ha svårt att ta sig in i en lokal,
              men det finns många dolda funktionshinder också, till exempel
              afasi, som jag själv känner till många som har. Det allra viktigaste
              är att vi får med handikapperspektivet i alla politikområden.
              Det saknar jag i många av de beslutsunderlag som vi här i riksdagen
              tar beslut efter.
            </seg>
            <seg n="4e5e5e07">
              Vi måste också alla hjälpas åt att påverka attityden i samhället,
              så att man får en acceptans för olika typer av funktionshinder
              och inrättar samhället så att det blir tillgängligare. Ytterst
              är det en fråga om demokrati att även de med funktionsnedsättning
              har möjlighet att bli delaktiga i samhället och kan vara med och
              ta ansvar och påverka, som de faktiskt vill.
            </seg>
          </u>
          <note type="speaker" n="748d17e9">
            Anf. 60 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-7" n="d8337a56">
            <seg n="afc4e8b5">
              Herr talman! Det som Gunhild Wallin tar upp är naturligtvis väldigt
              betydelsefullt. Finns det här tänkandet med redan från början
              blir det enklare och naturligtvis också billigare att göra rätt
              än när man till exempel bygger fel och sedan måste återställa.
              Naturligtvis är det oerhört betydelsefullt att vi har det här
              perspektivet klart för oss, både när regeringen lägger fram förslag
              och när riksdagen fattar beslut. Det gäller barn, där det känns
              extra angeläget. Det gäller personer i arbetsför ålder, och det
              ställer alldeles särskilda krav när det gäller äldre personer.
              Den som är pigg och alert kan ju snabbt drabbas av stora förändringar,
              och det ställer stora krav på kommunernas äldreomsorg och på landstingen
              att snabbt kunna ställa om och göra insatser.
            </seg>
            <seg n="fbc6da7f">
              Det handlar om att tänka rätt från början och om att vi som beslutsfattare
              hela tiden har det här perspektivet klart för oss.
            </seg>
            <seg n="82c55c7a">
              Ekonomiska styrmedel i miljöpolitiken
            </seg>
          </u>
          <note type="speaker" n="d3e93fc1">
            Anf. 61 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-15ae7edcc8bedccb-0" n="ad3aa343">
            <seg n="3d9a52a2">
              Herr talman! Jag vill ställa min fråga till miljöminister Andreas
              Carlgren.
            </seg>
            <seg n="d027a36c">
              Regeringen talar ofta om att det är viktigt att använda ekonomiska
              styrmedel i miljöpolitiken. Jag tycker att det är viktigt att
              det ska vara lätt för den enskilde att förstå varför dessa statssubventioner
              finns och att styrmedlen används på ett konsekvent sätt.
            </seg>
            <seg n="4a352a0e">
              I veckan har vi fått höra att man ska skjuta till medel till
              miljöbilspremien eftersom de pengarna har tagit slut. Jag tycker
              att det är jättebra. Men många har hört av sig till mig både tidigare
              och nu och undrat varför regeringen å ena sidan satsar ytterligare
              pengar på miljöbilspremien men å andra sidan inte har agerat på
              samma sätt när pengarna tog slut när det gäller konvertering från
              oljeeldning och direktverkande elvärme för hus. Där har pengarna
              också tagit slut, och man har inte tillfört ytterligare medel.
            </seg>
            <seg n="75444b84">
              Jag är tacksam om ministern vill utveckla detta och tala om hur
              man ser på att använda de ekonomiska styrmedlen konsekvent.
            </seg>
          </u>
          <note type="speaker" n="9112aca0">
            Anf. 62 Miljöminister ANDREAS CARLGREN (c):
          </note>
          <u who="unknown" xml:id="i-6f6ac0b493adb971-4" n="3af97557">
            <seg n="9fdbace7">
              Herr talman! Jag håller med Else-Marie Lindgren om att det är
              en viktig princip att om det inrättas en möjlighet för medborgarna
              ska medborgarna behandlas på lika villkor så länge denna rättighet
              gäller. Svaret på hennes fråga handlar helt enkelt om skillnaden
              mellan den förra regeringen och den nya regeringen.
            </seg>
            <seg n="0d595f32">
              Det stöd som fanns för att konvertera oljepannor infördes under
              den förra regeringen. Vi lade märke till att man då inte skrev
              reglerna så att medborgarna fick samma rätt. Å andra sidan såg
              vi till när miljöbilspremien infördes att det i förordningen står
              klart och tydligt att om man har köpt en miljöbil har man också
              rätt till miljöbilspremie.
            </seg>
          </u>
          <note type="speaker" n="eac375b4">
            Anf. 63 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-15ae7edcc8bedccb-1" n="ad3aa343">
            <seg n="06b1ef75">
              Herr talman! Tack för det svaret, ministern! Enligt uppgift får
              inte heller de som vill konvertera sina bilar till etanoldrift
              något stöd från staten. De finns ju inom samma bransch, inom bilbranschen.
              Jag undrar hur miljöministern ser på detta. Det är ju något som
              har hänt under den här regeringen.
            </seg>
          </u>
          <note type="speaker" n="670bf6f9">
            Anf. 64 Miljöminister ANDREAS CARLGREN (c):
          </note>
          <u who="unknown" xml:id="i-6f6ac0b493adb971-5" n="3af97557">
            <seg n="624bfb27">
              Herr talman! Vi anser att det är en ineffektiv metod för att
              hjälpa människor till ett mer miljövänligt körande. Det betyder
              att man ska bygga om gamla bilar som fortfarande har samma höga
              förbrukning av drivmedel, som i sig också kan förstöra klimatet.
              Visserligen ser man till att rena, men man får inte en tillräckligt
              energieffektiv bil. Det är bättre att människor går över till
              bilar som är mer effektiva. Drivmedelsförbrukningen måste ned
              om vi ska rädda klimatet.
            </seg>
            <seg n="91b62400">
              Kommunala sommarjobb för ungdomar
            </seg>
          </u>
          <note type="speaker" n="cd967cec">
            Anf. 65 DAN NILSSON (s):
          </note>
          <u who="unknown" xml:id="i-a69e408b3bbab6a1-2" n="3af97557">
            <seg n="fe5030fb">
              Herr talman! Jag har en fråga till Sven Otto Littorin.
            </seg>
            <seg n="eee7cf95">
              Den svenska sommaren är här, och skolorna gör uppehåll. För många
              ungdomar innebär det deras första steg in i vuxenvärlden genom
              att de får sitt första sommarjobb. Tyvärr har det blivit allt
              svårare för våra ungdomar att hitta en vettig sysselsättning under
              sommaren. Kommunerna har under många år gjort en jättebra insats
              och gett ungdomarna rimliga arbetsuppgifter med bra villkor. Tyvärr
              tog den borgerliga regeringen med Sven Otto Littorin bort det
              särskilda stödet till kommunerna i den här frågan. Flera kommuner
              har i stället valt att gå in med egna pengar till stöd för ungdomar.
              Andra kommuner har inte gjort det.
            </seg>
            <seg n="c3059978">
              För ett tag sedan läste jag en artikel om sommarjobb i DN. Där
              uttalade sig ett kommunalråd som var företrädare för Moderaterna
              och sade att det inte var kommunens uppgift att se till att ungdomarna
              fick jobb, utan det skulle Ams göra.
            </seg>
            <seg n="ebd81622">
              Därför vill jag ställa frågan till Sven Otto Littorin: Är det
              regeringen som har gjort fel, eller är det kommunalrådet?
            </seg>
          </u>
          <note type="speaker" n="703a4b64">
            Anf. 66 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-6f6ac0b493adb971-6" n="3af97557">
            <seg n="e6fd1f21">
              Herr talman! Kommunerna är gudskelov inte de enda arbetsgivarna
              i Sverige. Det finns ju också andra.
            </seg>
            <seg n="68044075">
              Just den första sommaren efter avskaffandet av det särskilda
              stödet fanns det rekordmånga sommarjobb i Sverige. Det var förra
              sommaren. Det var mer än på många decennier, och det var oerhört
              glädjande.
            </seg>
            <seg n="360ef573">
              Stödet uppgick till ungefär 100 miljoner kronor. Man kan naturligtvis
              välja att ge stöd till kommuner som samlat gör miljardöverskott
              i år eller att lägga pengarna på dem som har varit borta länge
              från arbetsmarknaden och behöver ordentliga insatser för att komma
              in på arbetsmarknaden. Den prioriteringen har vi gjort. Samtidigt
              vill jag påminna om att vi har mer än halverat arbetsgivaravgifterna
              för att anställa ungdomar. Därmed kommer det att finnas goda möjligheter
              för ungdomar att pröva sig fram och komma in på arbetsmarknaden
              under perioderna framöver.
            </seg>
          </u>
          <note type="speaker" n="b7bf6ca0">
            Anf. 67 DAN NILSSON (s):
          </note>
          <u who="unknown" xml:id="i-a69e408b3bbab6a1-3" n="3af97557">
            <seg n="92c8bf39">
              Herr talman! Det är ändå många ungdomar som inte har något sommarjobb.
              Det är speciellt den grupp som står utanför som behöver det extra
              stödet.
            </seg>
            <seg n="89fb00f6">
              Jag hör vad du säger. Det är bara att beklaga att den borgerliga
              regeringen fortsätter med sin orättvisa politik. Det är skattesänkningar
              för höginkomsttagare i stället för en satsning på att ungdomar
              får en ärlig chans att komma in på arbetsmarknaden.
            </seg>
          </u>
          <note type="speaker" n="2dafd1cb">
            Anf. 68 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-6f6ac0b493adb971-7" n="3af97557">
            <seg n="399754f8">
              Herr talman! Vi försöker driva en politik som städar upp efter
              tolv års socialdemokratiskt misslyckande i arbetsmarknadspolitiken,
              som var det som ni förlorade valet på enligt er egen valanalys.
            </seg>
            <seg n="e8e31af7">
              Det är bara att konstatera att vi har gått från ett läge under
              den förra mandatperioden där vi fick 140 nya förtidspensionärer
              varje dag till ett läge där 400 personer per dag kommer in på
              arbetsmarknaden, lämnar utanförskapet, får ett jobb, en lön att
              leva på, en arbetsgemenskap att känna trygghet i och en framtid
              att se fram emot.
            </seg>
            <seg n="cf8ee77d">
              Det motsvarar tre Borlänge eller tolv Söderhamn. Det är en oerhört
              kraftig sänkning av tröskeln in på arbetsmarknaden. Utanförskapet
              minskar kraftfullt; det gör det också bland ungdomar. Det är väldigt
              glädjande. Ungdomsarbetslösheten har gått ned med ungefär en femtedel
              sedan vi tillträdde.
            </seg>
            <seg n="6d746a08">
              Det är mycket kvar att städa upp efter er, men vi har några år
              till på oss.
            </seg>
            <seg n="0215c8e0">
              Mäns våld mot kvinnor
            </seg>
          </u>
          <note type="speaker" n="7d0e3010">
            Anf. 69 AMINEH KAKABAVEH (v):
          </note>
          <u who="amineh_kakabaveh_08f6a8" xml:id="i-08a67b19552b164a-0" n="2b43a976">
            <seg n="9b267743">
              Herr talman! Min fråga ställs till statsrådet Göran Hägglund.
            </seg>
            <seg n="a80eb974">
              Varför ska inte mannen som misshandlar kvinnor tvingas att flytta
              från hemmet, beläggas med besöksförbud och tvingas ta itu med
              sina problem genom terapi?
            </seg>
            <seg n="be142177">
              Regeringen har givit Rikspolisstyrelsen i uppdrag att utreda
              nya metoder när det gäller mäns våld mot kvinnor. Det är väldigt
              positivt. Men när det kommer till kritan är tyvärr situationen
              för den enskilda kvinnan och hennes barn svårare att hantera.
            </seg>
            <seg n="695356d2">
              När mannen misshandlar kan det ske när som helst under dygnet.
              Det kan vara mitt i natten. När kvinnan mitt i natten flyr med
              sina barn ställs hon inför en rad svåra överväganden. Ska hon
              väcka barnen och ta med sig dem? Ska hon ge sig i väg med barnen
              till en plats där det kanske inte finns något direkt stöd eller
              kvinnor med samma problem som hon själv?
            </seg>
          </u>
          <note type="speaker" n="8d0cf3a3">
            Anf. 70 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-8" n="d8337a56">
            <seg n="90a5d9cc">
              Herr talman! Om en man har misshandlat sin hustru, sambo eller
              sina barn är det självklart han som ska vara föremål för åtgärder.
            </seg>
            <seg n="1bdcbb4d">
              Regeringen har lagt fram en handlingsplan om våld mot kvinnor
              för att få upp den här frågan högre på dagordningen och försöka
              få mer verksamma medel för att komma åt det här förfärliga problemet.
            </seg>
            <seg n="0aab452a">
              Jag tror att de flesta av oss har svårt att tänka oss in i den
              förfärliga situation som en misshandlad kvinna befinner sig i
              när en person som hon har förtroende för och som hon älskar ger
              sig på henne med fysiskt och psykiskt våld.
            </seg>
            <seg n="a3ec56b2">
              Vi politiker ska naturligtvis inte sky några medel för att ta
              till de mest ändamålsenliga metoderna för att sätta stopp för
              det. För den sakens skull ska vi använda våra myndigheter, inte
              minst polismakten.
            </seg>
          </u>
          <note type="speaker" n="19e08433">
            Anf. 71 AMINEH KAKABAVEH (v):
          </note>
          <u who="amineh_kakabaveh_08f6a8" xml:id="i-08a67b19552b164a-1" n="2b43a976">
            <seg n="cd9b77fa">
              Herr talman! Jag har en bakgrund som socialarbetare i Botkyrka.
              Jag tror att situationen är annorlunda för den enskilde. Man kan
              inte prata i allmänna termer och höja upp det på abstraktionsnivå
              och slippa tala om hur kvinnan och hennes barn har det. Utgår
              vi från ett barnperspektiv och barnkonventionen har mannen eller
              kvinnan inte ens rätt att lämna barnen på det sättet och tvinga
              dem till skyddat boende på en okänd plats där de inte har sin
              säng, sina sängkläder och sina vänner.
            </seg>
            <seg n="63737549">
              Hur länge ska vi vänta? Vad gör regeringen? Hur kan ni ta ansvar
              för att mannen för en gångs skull ska flyttas, inte kvinnan och
              barnen?
            </seg>
          </u>
          <note type="speaker" n="6620d9c2">
            Anf. 72 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-9" n="d8337a56">
            <seg n="b69aa649">
              Herr talman! Det här är ju inte något nytt problem. Varje regering
              måste göra sitt yttersta för att ta steg som innebär att det här
              inte längre förekommer.
            </seg>
            <seg n="23be291b">
              Den viktigaste insats vi kan göra är att ha en fungerande polis
              som snabbt kan komma på plats.
            </seg>
            <seg n="cbf83dc5">
              Vi kanske ska vända på det. Det viktigaste och första är naturligtvis
              att förebygga, men när saker och ting ändå inträffar ska vi ha
              en polis som snabbt kan vara på plats. Polisen ska samverka med
              de sociala myndigheterna. Vi ska ha ett påföljdssystem som gör
              att vi får snabba insatser mot dem som har betett sig illa. De
              ska tas bort från de här sammanhangen.
            </seg>
            <seg n="4b5cbf35">
              Varje kvinna och varje barn har naturligtvis rätt att leva i
              en situation där de inte behöver känna fruktan för att bli misshandlade
              på ett eller annat sätt.
            </seg>
            <seg n="8598d097">
              Regeringen har, som sagt, presenterat en handlingsplan som innehåller
              en mängd kraftfulla åtgärder i syfte att få bort detta från kartan.
            </seg>
            <seg n="4cc2ef9d">
              Investeringar i järnväg
            </seg>
          </u>
          <note type="speaker" n="cf106705">
            Anf. 73 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-1e7952b855cccfab-0" n="42538cc3">
            <seg n="c8eab551">
              Herr talman! Vi har en gigantisk utmaning i form av ett skenande
              klimat att brottas med, inte bara i Sverige utan över hela jorden.
              En av de saker som kraftigast bidrar till problemet är utsläppen
              från transportsektorn. Med den miljöpolitik vi har haft tidigare
              har vi i Sverige kommit ganska långt med att få ned utsläppen
              inom många sektorer. Just transportsektorn är en sektor där utsläppen
              ökar. Om ingenting görs kommer de att öka ännu mer i framtiden.
            </seg>
            <seg n="8e04e1d3">
              Jag frågar därför infrastrukturminister Åsa Torstensson vilka
              investeringar man avser att göra i till exempel järnväg för att
              få fler människor att välja klimatsmarta sätt att resa.
            </seg>
            <seg n="6fc9a7ce">
              Jag tror inte att budskapet kan bli att vi säger åt folk att
              stanna hemma. Vi måste se till att människor har ett klimatsmart
              alternativ när de ska transportera sig.
            </seg>
            <seg n="67c5cfb1">
              Min konkreta fråga blir därför: Vilka investeringar i järnvägen
              i Sverige vill regeringen och Åsa Torstensson se?
            </seg>
          </u>
          <note type="speaker" n="4f7dd319">
            Anf. 74 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-6f6ac0b493adb971-8" n="63c4671c">
            <seg n="39b76a82">
              Herr talman! Tack för frågan. Det är befogat att fråga om satsningar
              på järnväg. Under det senaste årtiondet har inte den socialdemokratiska
              regeringen valt att prioritera järnvägar.
            </seg>
            <seg n="a9f4b4a4">
              Det är ett oerhört stort behov både på underhållssidan och i
              rena investeringar.
            </seg>
            <seg n="9b2c0958">
              Banverket beskriver i dag en brist på mellan 50 och 60 miljarder
              för de befintliga planerna. Jag och regeringen har stora ambitioner
              att skapa förutsättningar för klimatsmarta val och överföring
              av godstransporter till järnväg. Därför kommer det att vara en
              viktig del i den infrastrukturproposition som kommer under hösten.
              Det är en proposition som kommer att kroka arm med den klimatberedning
              som alldeles nyligen har lämnat sitt underlag. Det kommer snart
              ut på remiss.
            </seg>
          </u>
          <note type="speaker" n="5069f8ad">
            Anf. 75 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-1e7952b855cccfab-1" n="42538cc3">
            <seg n="453cc0ea">
              Herr talman! Sanningen är att den socialdemokratiska regeringen
              satsade mer pengar och resurser och investerade mer i järnväg
              än vad Banverket hade begärt. Det var det mesta någon regering
              någonsin har satsat på järnvägen.
            </seg>
            <seg n="1da951fd">
              Denna regering har hittills plockat bort 73 järnvägssträckor
              ur Banverkets planering. Hittills har Åsa Torstensson och regeringen
              inte alls prioriterat järnvägen. Man har tagit bort investeringar.
              Det försöker man skylla på en regering som inte längre finns.
            </seg>
            <seg n="d42b79b5">
              Jag kan förstå att Åsa Torstensson hänger sig åt att skylla ifrån
              sig. Vi har redan hört Fredrik Reinfeldt avfärda Klimatberedningens
              infrastruktursatsningar som orealistiska. Vi har hört finansminister
              Anders Borg säga att det nu är vägarnas tur. Det är där som tyngdpunkten
              ska ligga i infrastrukturpropositionen. Åsa Torstensson försöker
              nu blunda för detta och låtsas att det kommer något.
            </seg>
            <seg n="f3f18e10">
              Min fråga är: Vad är det som kommer? Blir det några investeringar
              i järnväg eller blir det bara koldioxiddrivande snack?
            </seg>
          </u>
          <note type="speaker" n="a5cd6491">
            Anf. 76 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-6f6ac0b493adb971-9" n="63c4671c">
            <seg n="a74ea2cf">
              Herr talman! Jag förstår att Ibrahim Baylan som tidigare ansvarig
              i en socialdemokratisk regering försöker dribbla bort bristande
              engagemang för järnväg under lång tid. Det är inte jag eller dagens
              svenska regering som redovisar bristande intresse för järnvägen
              i Sverige. Det är Europeiska järnvägsunionen som mycket tydligt
              pekar ut att Sverige inte har prioriterat underhåll och tagit
              ansvar för den svenska järnvägen. Jag tror att det är ganska viktigt
              att Ibrahim Baylan som tidigare statsråd tar ansvar för det.
            </seg>
            <seg n="f248e4d4">
              Inte desto mindre har vi ett stort ansvar att nu skapa förutsättningar
              där alla transportslag samverkar så att varje transportslag är
              så miljöoptimalt som möjligt. Vi skapar bra förutsättningar för
              godset och bejakar det näringsliv som i dag är intresserat av
              att överföra gods till järnväg.
            </seg>
            <seg n="ad38d86b">
              Det viktigaste är därför att här och nu skapa förutsättningar
              för underhåll, eftersom det är det snabbaste. Sedan kan vi ha
              ambitioner med nyinvesteringar. Men vi vet hur lång tid det tar
              att bygga ny järnväg. Regeringen har därför redan valt att lägga
              mer resurser till Banverket just för att sköta underhållet så
              att vi minskar förseningar och så vidare.
            </seg>
            <seg n="3df396aa">
              Privatiseringen av trafikförsäkringen
            </seg>
          </u>
          <note type="speaker" n="d200a893">
            Anf. 77 CARINA MOBERG (s):
          </note>
          <u who="carina_moberg_6fe786" xml:id="i-d0e6c299f614cc1a-0" n="c844e715">
            <seg n="8de1806a">
              Herr talman! Av allt att döma är regeringen på väg att bryta
              sitt kritiserade vallöfte att privatisera trafikförsäkringen.
              Redan i sin första regeringsförklaring slog statsministern fast
              att trafikförsäkringen ska privatiseras. Vid halvårsskiftet 2007
              införde regeringen en extraskatt för alla bilister och motorcyklister
              för att finansiera denna så kallade reform.
            </seg>
            <seg n="bb051631">
              Vi socialdemokrater tycker att det är ett mycket dåligt förslag
              som leder till att orättvisorna ökar. Människor kommer att få
              större problem med att få tillgång till adekvat vård och rehabilitering
              på lika villkor.
            </seg>
            <seg n="9fdb944c">
              Vi har ställt flera skriftliga frågor till ansvarig minister
              om hur det blir med den tillsatta utredningen på det här området,
              och vi har inte fått något svar. Nu försöker jag direkt få svar
              av Cristina Husmark Pehrsson.
            </seg>
            <seg n="ba32e366">
              Hur blir det med den tickande premieskatten som Sveriges fordonsägare
              betalar fortlöpande för att det kanske ska utredas om det borgerliga
              vallöftet eventuellt infrias och trafikförsäkringen privatiseras?
              Hur länge ska svenska bilister betala in extra skatt till staten
              utan att få veta varför?
            </seg>
          </u>
          <note type="speaker" n="31f1963f">
            Anf. 78 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-6f6ac0b493adb971-10" n="b6c86876">
            <seg n="c9c5204c">
              Herr talman! Jag beklagar om Carina Moberg inte förstår vad vi
              ska använda den extra skatten till. Den problematik som finns
              i dag är att vi har två aktörer runt en person som kommer i en
              skadesituation med sitt fordon. Vi har delvis en hälso- och sjukvård
              som ska rehabilitera och ett försäkringsbolag som också ska vara
              involverat. Vi ser hur många som har kommit i kläm i systemen
              och har fått vänta.
            </seg>
            <seg n="af8258a6">
              Det var för att åtgärda den problembilden som vi frågade oss:
              Varför kan inte Sverige ha, som Finland haft sedan 50-talet, en
              mycket väl fungerande samverkan mellan rehabilitering och de privata
              försäkringsbolagen?
            </seg>
            <seg n="5e7a5075">
              Det sades att den här frågan kanske ska utredas. Jag tror att
              Carina Moberg vet att den redan håller på att utredas. Utredaren
              har skriftligt bett om att få en förlängning därför att det tog
              längre tid att bemanna kansliet och att problembilden är komplex.
            </seg>
            <seg n="7866a5f8">
              Han har bett att få en förlängning. Regeringen bereder frågan
              och tänker också förlänga tiden. Där kommer vi att återkomma.
            </seg>
          </u>
          <note type="speaker" n="c03742d1">
            Anf. 79 CARINA MOBERG (s):
          </note>
          <u who="carina_moberg_6fe786" xml:id="i-d0e6c299f614cc1a-1" n="c844e715">
            <seg n="41f71516">
              Herr talman! Nu är inte detta vilken utredning som helst. Det
              är en utredning som kommer att bädda för oerhört stora förändringar
              i dagens sjukförsäkringssystem.
            </seg>
            <seg n="249a6d4a">
              Dessutom innebär fördröjningen, osäkerheten kring utredningen
              och att vi aldrig får svar på hur lång tid den får på sig att
              svenska folket förväntas betala in stora summor till statskassan
              genom den extraskatt som regeringen hade så bråttom att införa.
            </seg>
            <seg n="5202a0f1">
              Detta är helt enkelt ett bevis på hur den borgerliga regeringen
              säger en sak och gör en annan och hur man försöker maska sina
              tillkortakommanden för svenska folket.
            </seg>
            <seg n="42dbd78c">
              Vi socialdemokrater vill inte privatisera trafikförsäkringen.
              Det kommer att leda till att utanförskapet ökar och att orättvisorna
              blir större.
            </seg>
            <seg n="a2717eaf">
              Det gäller inte minst utifrån att den skatt som nu är införd
              bara är första steget mot det som för många kommer att innebära
              en fördubblad och kanske tredubblad trafikförsäkringspremie när
              och om förslaget någon gång blir verklighet.
            </seg>
            <seg n="dfcdc900">
              Herr talman! Frågan kvarstår. När har regeringen berett frågan
              färdigt? Vad händer under tiden med pengarna från extraskatten?
              Det är åtskilliga miljarder.
            </seg>
          </u>
          <note type="speaker" n="b614c7b7">
            Anf. 80 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_de719d" xml:id="i-6f6ac0b493adb971-11" n="b6c86876">
            <seg n="efc28449">
              Herr talman! Utredningen är i full gång. Utredaren arbetar intensivt,
              och kansliet är nu välbemannat. Det är en väldigt viktig fråga
              att göra förändringen och få en bättre rehabilitering av dem som
              råkar ut för en trafikolycka.
            </seg>
            <seg n="e7199fa0">
              Finland har och har haft den här förändringen sedan väldigt många
              år. Där är man fullständigt politiskt enig. Man har till och med
              utvecklat den så att hälso- och sjukvården nu också är involverad
              i försäkringen, och man ser hur bra det är.
            </seg>
            <seg n="6f723b50">
              Jag förstår inte Carina Mobergs oro för att det skulle bli sämre
              när vi har så många goda exempel på att den som blir skadad får
              mycket bättre hjälp. Vi får en återinvestering i forskning och
              utveckling. Vi får en bättre trafiksäkerhet med mera.
            </seg>
            <seg n="b94b2522">
              Jag tycker att Carina Moberg kan studera det goda finska exemplet
              och ställa sig själv frågan varför hon inte vill ha detta i Sverige.
            </seg>
            <seg n="a728e758">
              Möjligheten att sälja en privat läkarmottagning
            </seg>
          </u>
          <note type="speaker" n="c1daf410">
            Anf. 81 GÖRAN THINGWALL (m):
          </note>
          <u who="unknown" xml:id="i-d67ba22ed7ed2c67-0" n="3af97557">
            <seg n="18b4cae9">
              Herr talman! På förekommen anledning, som det brukar heta, vill
              jag fråga: Kommer regeringen nu i höst att fatta beslut om att
              privatläkare på nationella taxan får rätten att sälja sin mottagning?
              Jag vill påminna om att dessa läkare är egna företagare och mig
              veterligt är de enda egna företagare som inte kan sälja sin verksamhet.
            </seg>
            <seg n="c1a4f8d8">
              En inarbetad läkarmottagning borde vara guld värd för en yngre
              kollega att ta över. Säljande doktor skulle kunna arbeta kvar
              på mottagningen på deltid under en viss tid precis som alla andra
              egna företagare gör för att få en kontinuitet i verksamheten,
              och tänk vilken trygghet det vore för patienterna.
            </seg>
            <seg n="f593afab">
              Vilket samhällsekonomiskt slöseri det är att en mottagning som
              i dag stänger försvinner i tomma intet! Det är ofattbart.
            </seg>
          </u>
          <note type="speaker" n="a45f401b">
            Anf. 82 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-10" n="d8337a56">
            <seg n="9b100517">
              Herr talman! Göran Thingwall tar upp en fråga som är av väldigt
              stor betydelse för en yrkesgrupp, det vill säga de läkare som
              i dag går på de avtal som kallas för nationella taxan, men naturligtvis
              också för alla de patienter som går hos de läkarna och sjukgymnasterna
              och därmed kan få en god kvalitet och kontinuitet i sin behandling.
            </seg>
            <seg n="c07282d0">
              Regeringen har ingen annan ambition än att de läkare som har
              den taxan ska kunna överlåta sina verksamheter. Men som Göran
              Thingwall vet pågår det en process gentemot kommissionen i den
              här frågan där vi ännu inte vet hur tvisten till slut kommer att
              lösas.
            </seg>
            <seg n="f3521e22">
              Regeringen har vidtagit en del mått och steg genom att den åldersgräns
              som tidigare regering införde har tagits bort. Regeringen har
              för avsikt och har berett ett arbete med sikte på att man ska
              kunna överlåta. Men detta är beroende av att vi lyckas övertyga
              kommissionen om att den vägen är framgångsrik.
            </seg>
          </u>
          <note type="speaker" n="a5ec89a6">
            Anf. 83 GÖRAN THINGWALL (m):
          </note>
          <u who="unknown" xml:id="i-d67ba22ed7ed2c67-1" n="3af97557">
            <seg n="77aca55b">
              Herr talman! Jag hoppas att regeringen lyckas övertyga kommissionen
              om detta. Det är väldigt viktigt.
            </seg>
            <seg n="426116f7">
              Jag vill bara för er som inte känner till det påminna om att
              privatläkare har en väldigt väldokumenterad tillgänglighet. De
              är kostnadseffektiva och toppar år efter år listan som Svenskt
              kvalitetsindex presenterar.
            </seg>
            <seg n="0ec3547a">
              Jag förstår därför inte att samhället hittills inte månar om
              dessa läkare och ser till att kåren förnyar sig och på så sätt
              fortlever. Medelåldern är nu väldigt hög.
            </seg>
            <seg n="3cbe8c1b">
              Jag hoppas som sagt att regeringen nu tar initiativ till det
              och ser till att det blir en verklighet. Det är hög tid. Annars
              försvinner privatläkarna.
            </seg>
          </u>
          <note type="speaker" n="63e216d1">
            Anf. 84 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-11" n="d8337a56">
            <seg n="d57e4fe6">
              Herr talman! Initiativet är taget sedan lång tid tillbaka. Vi
              har berett en promemoria med sikte på att kunna genomföra en förändring.
              Kommissionen har sagt att den först vill lösa ut den här frågan
              med Sverige.
            </seg>
            <seg n="f3be5d18">
              Det man invänder mot är att avtalen har fördelats på ett sätt
              som inte fullt ut har varit transparent och fullt ut skett under
              konkurrensrättsligt acceptabla former. Vår uppfattning är att
              avtalen existerar och att de gör god tjänst runt om i Sverige.
              De betyder väldigt mycket för patienter.
            </seg>
            <seg n="89167bd3">
              Vi genomför en lång rad reformer som syftar till att underlätta
              för patienten, och patientens ställning i vården stärks. Vi hoppas
              också att kunna slutföra arbetet med kommissionen inom kort.
            </seg>
            <seg n="79e7326f">
              Utländsk arbetskraft och svenska kollektivavtal
            </seg>
          </u>
          <note type="speaker" n="3d9422bb">
            Anf. 85 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-f7593d3d92c64e97-0" n="1a140543">
            <seg n="84658b60">
              Herr talman! Jag ska rikta min fråga till arbetsmarknadsminister
              Sven Otto Littorin.
            </seg>
            <seg n="a4e91824">
              I dag har den så kallade Rüffertdomen fallit som man kan säga
              ligger i konsekvens med den tidigare Lavaldomen. Det gör det bekymrat
              för oss som tycker att det inte ska förekomma lönekonkurrens i
              vårt land när utländska arbetstagare är här för att arbeta tillfälligt.
            </seg>
            <seg n="fba410c3">
              Arbetsmarknadsministern har tidigare varit väldigt tydlig med
              att han vill att det är svenska kollektivtavtal som ska gälla
              för arbete i Sverige. Därför tycker jag att det är extra viktigt
              att vi skyndar på arbetet med den så kallade utredningen, Claes
              Strååths utredning, och att direktiven kommer fram. När kommer
              direktiven för utredningen? Det är något som jag bedömer som väldigt
              viktigt.
            </seg>
            <seg n="2cb537f4">
              Jag ser också att domen därnere gör att det blir ett ökat tryck
              på regeringen att agera på Europanivå. På vilket sätt tänker arbetsmarknadsministern
              och regeringen att agera i Europa? Det kan kanske ske tillsammans
              med tyskarna. Vi har just nu en god allianspart i den här frågan.
              Det handlar om att trycka på och visa att vi inte accepterar konsekvenserna
              av de domar som har fallit.
            </seg>
          </u>
          <note type="speaker" n="247e22ec">
            Anf. 86 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-6f6ac0b493adb971-12" n="3af97557">
            <seg n="a77197dc">
              Herr talman! Jag tackar Sven-Erik Österberg för frågan. Vi fick
              den här domen för bara ett antal timmar sedan, och vi har inte
              hunnit analysera den i detalj. Men jag gör ungefär samma bedömning
              som LO:s avtalssekreterare Erland Olauson på Ekot till lunch:
              att denna dom i första hand inte berör Sverige. Den behandlar
              en situation som har uppstått på en arbetsmarknad med en helt
              annan lönesättningsmodell än den svenska och påverkar därför i
              första hand länder som antingen har lagstadgade minimilöner eller
              en allmängiltigförklaring av kollektivavtalen. Det har inte vi,
              utan vi har en modell med frivilliga kollektivavtal som täcker
              mer än 90 procent av löntagarna på svensk arbetsmarknad.
            </seg>
            <seg n="b11bb6bd">
              Icke desto mindre är det väl så som Sven-Erik Österberg säger:
              Det är klart att man slås av en och annan parallell med det som
              har hänt i Lavaldomen. Vi valde att fokusera vår kraft på att
              företräda Sverige i Lavalmålet. Vi har en utredare på plats. Claes
              Strååth har inlett sitt arbete. Vi siktar på att regeringen beslutar
              om direktiv på torsdag om en vecka, och jag ber att få berätta
              lite mer om detta i nästa svar.
            </seg>
          </u>
          <note type="speaker" n="14251056">
            Anf. 87 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-f7593d3d92c64e97-1" n="1a140543">
            <seg n="83f418ec">
              Herr talman! Jag tackar arbetsmarknadsministern för svaret. Min
              nästa fråga är: Kommer arbetsmarknadsministern att öka aktiviteten
              på Europanivå när det gäller det här? Det är sant som arbetsmarknadsministern
              säger det skiljer sig till viss del därför att det är en annan
              avtalstyp och så vidare. Men det finns också en viss bäring, och
              man kan säga att Lavaldomen har blivit stadigare i sin kontur
              i och med att man får en dom som är likartad. Oklarheten om den
              kanske minskar något, vilket gör att vårt agerande blir desto
              viktigare. Vi vet också att det finns en oro i Europa.
            </seg>
            <seg n="572b86ac">
              Eftersom regeringen valde att inte yttra sig över Rüffertdomen
              kan man tolka det som att regeringen har varit svag just på den
              punkten. Ett agerande i Europa nu som visar var man står vore
              väldigt välkommet, tycker jag.
            </seg>
            <seg n="de8e1beb">
              Direktiven har dröjt länge. Det finns ett rykte som säger att
              regeringen är oense om direktiven. Ska jag tolka det som att det
              finns en schism inom regeringen som innebär att man inte står
              bakom det som arbetsmarknadsministern tidigare har sagt: att det
              är svenskt kollektivavtal som ska gälla när arbeten sker i Sverige?
            </seg>
          </u>
          <note type="speaker" n="ab8d50cb">
            Anf. 88 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-6f6ac0b493adb971-13" n="3af97557">
            <seg n="0cbc70a9">
              Herr talman! Svaret på den sista frågan är nej. Det har dröjt
              en aning med direktiven, och skälet till det är att vi har varit
              väldigt måna om att få en enighet mellan parterna om utformandet
              av direktiven. Vi har haft mycket täta kontakter med parterna
              under hela arbetets gång. Det som nu pågår är ett juridiskt finlir,
              om jag får kalla det så, för att det ska bli precis på det sätt
              som direktiv ska vara utformade. Vi är helt eniga om detta. Dessa
              direktiv hoppas jag alltså ska komma på torsdag om en vecka.
            </seg>
            <seg n="4ce2045a">
              När det gäller den första frågan, arbetet på Europanivå, har
              vi självklart en stor anledning att berätta för kommissionen och
              andra medlemsländer hur den svenska modellen fungerar, varför
              den fungerar så bra och vilka resultat den levererar. Det gör
              vi löpande i kontakter med kommissionen, med andra medlemsstater,
              med Europaparlamentet, med Europafacket, Europaarbetsgivare och
              andra.
            </seg>
            <seg n="4997ee2e">
              Vi har haft och kommer att ha tillfälle till att på ett antal
              seminarier och liknande övningar förklara och berätta mer om detta.
              Det arbetet kommer vi att fortsätta med.
            </seg>
            <seg n="9d6aee75">
              Den sociala barn- och ungdomsvården
            </seg>
          </u>
          <note type="speaker" n="9bbb59eb">
            Anf. 89 CARINA OHLSSON (s):
          </note>
          <u who="carina_ohlsson_543de9" xml:id="i-da7d5c4acb1945c8-0" n="a97264ca">
            <seg n="9e48fd83">
              Herr talman! I Sverige behandlas inte alla barn lika. Det har
              ytterligare en granskning visat de senaste dagarna. Den kom från
              länsstyrelserna och gäller den sociala barn- och ungdomsvården.
            </seg>
            <seg n="151faae7">
              Några exempel från granskningen: En pojke kom till skolsköterskan.
              Hans pappa slog honom med ett skärp. Skolan anmälde detta till
              socialen. Två veckor senare hittades pojken utomhus. Han vågade
              inte gå hem. Pappan hade tagit strypgrepp på honom, och socialen
              hade ingenting gjort.
            </seg>
            <seg n="7ec600eb">
              I en annan kommun kom två anmälningar till socialen. En kvinna
              blev slagen av sin man. Hemma fanns tre barn. Efter den tredje
              anmälan ingrep socialen. Då hade barnfamiljen redan vräkts för
              störande beteende.
            </seg>
            <seg n="7dd87a11">
              Vi vet att det är många barn som lever i denna verklighet närmare
              bestämt vet vi att 150 000200 000 barn i Sverige lever i familjer
              där våldet är vardag.
            </seg>
            <seg n="73370813">
              Nu undrar jag vad barnminister Göran Hägglund tänker göra åt
              den här situationen.
            </seg>
          </u>
          <note type="speaker" n="dc95e829">
            Anf. 90 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-12" n="d8337a56">
            <seg n="546ae4e0">
              Herr talman! Det Carina Ohlsson tar upp tillhör naturligtvis
              något av det allra värsta man kan tänka sig: barn som inte vågar
              gå hem efter skolan, barn som får stryk av sina föräldrar, barn
              som far illa psykiskt i sin hemmiljö. Det finns föräldrar som
              beter sig på ett sätt som vi knappast ens vill tänka på.
            </seg>
            <seg n="fedfc183">
              Där har naturligtvis det offentliga ett oerhört stort ansvar
              för att gripa in och ställa sig på barnets sida och visa att sådana
              kränkningar inte är acceptabla och erbjuda barnet ett skydd.
            </seg>
            <seg n="0d370643">
              Här finns många olika insatser från samhällets sida. En del ligger
              inom ramen för skolan. Där har vi skäl att fundera mycket på,
              och gör det också, kring hur man kan förbättra till exempel skolhälsovården
              så att den lättare når de barn som far illa. Samma sak gäller
              naturligtvis även förskolan.
            </seg>
            <seg n="dae0d6a3">
              Det handlar också om de barn som av ett eller annat skäl har
              blivit placerade. Där har socialtjänsten ett särskilt ansvar att
              förbättra tillsynen så att de barnen alltid ska kunna finnas i
              en trygg och säker miljö.
            </seg>
          </u>
          <note type="speaker" n="609762c1">
            Anf. 91 CARINA OHLSSON (s):
          </note>
          <u who="carina_ohlsson_543de9" xml:id="i-da7d5c4acb1945c8-1" n="a97264ca">
            <seg n="285ef3ac">
              Herr talman! Tack för svaret! Jag vet att en del görs, och jag
              har också sett att regeringen i dag har tagit ett beslut om att
              ge länsstyrelsen mer medel för att kunna följa upp de här fallen.
              Men det är tyvärr inte nog, för även om länsstyrelsen konstaterar
              att så här ser det ut måste man ju ta nästa steg och göra något
              åt det.
            </seg>
            <seg n="a56eb405">
              Jag undrar om regeringen när man kommer med sådana här propositioner
              och förslag konsekvensanalyserar dem så att man vet att man inte
              ökar risken. Jag är lite tveksam där. Jag tänker på sådana förslag
              som till exempel vårdnadsbidrag. Har man tagit med den här aspekten
              då? Jag tänker på neddragningar till exempel i a-kassan. Vi vet
              ju att risken är högre att en misshandlad kvinna är arbetslös,
              just beroende på situationen i hemmet.
            </seg>
            <seg n="ca08de85">
              Har man med sig dessa barnaspekter hela tiden i vartenda förslag
              som kommer?
            </seg>
          </u>
          <note type="speaker" n="026dd7c8">
            Anf. 92 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-cd24ee74678804d0-13" n="d8337a56">
            <seg n="c77784e2">
              Herr talman! Ja men säkert går det att göra mer på det här området,
              och det gäller naturligtvis politiker på varje enskild nivå. Vi
              måste hela tiden tänka med barnens bästa för ögonen.
            </seg>
            <seg n="a1011cca">
              Det är också ett av skälen till att regeringen lägger om och
              förstärker på familjepolitikens område genom reformer på fyra
              olika områden. Det handlar om barnomsorgspeng, förstärkt pedagogisk
              inriktning på förskolan, jämställdhetsbonus och vårdnadsbidrag.
              Vi ska kunna få en situation där varje familj kan hitta den form
              som passar just de egna barnen bäst.
            </seg>
            <seg n="11b59498">
              Jag tror att föräldrarna i regel vill sina barns bästa och står
              på barnens sida. Det finns undantag, men vi får inte göra undantagen
              till regel och säga att det är det offentliga som har ansvaret
              för barnen och att föräldrarna inte spelar någon roll. Vi är beroende
              av föräldrar som känner sig trygga i sin roll.
            </seg>
            <seg n="d20f4199">
              När det gäller de ekonomiska förutsättningarna är det precis
              som Carina Ohlsson beskriver, men regeringens insatser som gör
              att fler människor kommer i arbete tillhör det allra viktigaste
              för att ta familjer ur ekonomiska stressituationer.
            </seg>
            <seg n="622c58e6">
              Miljöpolitiken
            </seg>
          </u>
          <note type="speaker" n="c06fb0d8">
            Anf. 93 PER BOLUND (mp):
          </note>
          <u who="per_bolund_208efb" xml:id="i-6e71c4497b19da0c-0" n="1ca0b9c7">
            <seg n="21cf7b82">
              Herr talman! Min fråga är till miljöminister Andreas Carlgren
              och gäller Miljömålsrådets rapport som presenteras i veckan och
              som kallas Miljömålen nu är det bråttom . Tydligare kan man knappast
              säga det.
            </seg>
            <seg n="fe87ad23">
              17 generaldirektörer för tunga statliga verk konstaterar på DN
              Debatt att regeringen inte har gjort tillräckligt och att man
              varit alldeles för otydlig i miljöpolitiken. I rapporten talas
              om att nödvändiga beslut inte tas och att fattade beslut inte
              genomförs något man kallar för ett genomförandeunderskott.
            </seg>
            <seg n="ed9293bf">
              Miljömålsrådet uppskattar också att det kommer att kosta mellan
              5 och 10 miljarder mer per år i statliga utgifter för att miljömålen
              ska kunna nås. I stället har regeringen dragit ned på pengarna
              bland annat till skydd av biologisk mångfald.
            </seg>
            <seg n="af9b5afa">
              Miljöministern står alltså inför ett val. Antingen ökar man resurserna
              till miljövården från regeringen med mellan 5 och 10 miljarder
              per år eller så urholkar man miljömålen. Vilken väg tänker miljöministern
              välja?
            </seg>
          </u>
          <note type="speaker" n="a3a43649">
            Anf. 94 Miljöminister ANDREAS CARLGREN (c):
          </note>
          <u who="unknown" xml:id="i-6f6ac0b493adb971-14" n="3af97557">
            <seg n="83e8c4d3">
              Herr talman! Först ska jag säga att Per Bolund ger fel beskrivning
              av rapporten. Man rapporterar alldeles klart och tydligt att ett
              antal mål går framåt. Det går allt bättre när man ser på trenderna.
            </seg>
            <seg n="8f3d2ee2">
              Däremot är det sant att ett antal mål inte kommer att nås, delvis
              för att de är helt beroende av vilken utveckling vi har internationellt.
              Det är därför regeringen gång på gång har betonat: Ska vi klara
              klimatmålet, ska vi klara havsmiljömålet, ska vi klara målet för
              luftvård och ett antal andra miljömål måste vi arbeta mycket mer
              internationellt. Dessutom säger man att naturens läkningsförmåga
              kräver mer tid.
            </seg>
            <seg n="eb808a43">
              Nu får vi också redovisningen av det samlade underskott som den
              förra majoriteten lämnade efter sig. Det här är syndaregistret.
              Det är en redovisning av allt det ni inte gjorde. Den här regeringen
              har nu satsat mer pengar än vad den förra majoriteten gjorde.
              Vi ska nog kunna fortsätta att satsa mer än vad ni gjorde när
              vi var med och styrde.
            </seg>
          </u>
          <note type="speaker" n="454417c9">
            Anf. 95 PER BOLUND (mp):
          </note>
          <u who="per_bolund_208efb" xml:id="i-6e71c4497b19da0c-1" n="1ca0b9c7">
            <seg n="6ffbec4c">
              Herr talman! Jag håller varken med om miljöministerns tolkning
              av rapporten, hans tolkning av det arbete han har genomfört eller
              hans tolkning av det den förra regeringen genomförde.
            </seg>
            <seg n="5a9a8cab">
              Jag tycker att rapporten visar väldigt tydligt att det regeringen
              har gjort så här långt inte alls visar att man har förstått allvaret
              i den miljöutmaning som vi står inför.
            </seg>
            <seg n="f636c86d">
              Samtidigt som Miljömålsrådet varnar för att vi inte kommer att
              nå klimatmålet föreslår regeringen sänkta skatter på koldioxidutsläpp
              från energiproduktion och industri. Samtidigt som målet om biologisk
              mångfald blir alltmer avlägset urholkar regeringen miljöskyddet
              i skogspolitiken. Hittills har regeringens arbete förstört mer
              för miljön än vad det har tillfört.
            </seg>
            <seg n="7024cbc7">
              En naturlig fråga är då: När ska miljöministern ändra regeringens
              agerande så att den politik man för gör att vi närmar oss miljömålen
              i stället för, att som i dag, fjärmar oss från dem?
            </seg>
          </u>
          <note type="speaker" n="be566351">
            Anf. 96 Miljöminister ANDREAS CARLGREN (c):
          </note>
          <u who="unknown" xml:id="i-3e6642a4f8c06261-0" n="3af97557">
            <seg n="1dd409f0">
              Herr talman! Det här blir tyvärr ännu en gång en illustration
              av hur oppositionen är på defensiven på miljöområdet. Man får
              ta till riktig nödhjälpsargumentation för att klara sig.
            </seg>
            <seg n="50fbb601">
              Här kom en hel rapport som visar att målen inte nås i tid därför
              att Sverige under lång tid inte har gjort tillräckligt. Samtidigt
              vet vi också att det krävdes mer internationellt än vad den förra
              regeringen gjorde. Men samtidigt ska vi inte skylla på varandra
              när det gäller det som naturen kräver i läkningstid.
            </seg>
            <seg n="17f99314">
              Det är ett faktum att vi nu har lagt fram det mest miljöstyrande
              klimatskattepaketet någonsin. Det försummades tidigare. Det är
              ett faktum att vi nu tar fram i ljuset det underskott som tidigare
              lämnades efter när det gäller att nå skogsmålen, områdesskydden.
              Det är ett faktum att vi nu sammanlagt satsar mer på miljö, klimat
              och energi än någonsin. Det ska vi fortsätta att göra.
            </seg>
          </u>
          <note n="a55a0009">
            Anf. 97 FÖRSTE VICE TALMANNEN:
          </note>
          <u who="unknown" xml:id="i-7a082ccc40f5de9f-0" n="3af97557">
            <seg n="436952f1">
              Det fick bli slutet på denna frågestund i dag. Jag tackar de
              deltagande statsråden för medverkan.
            </seg>
          </u>
          <note n="9a2c4c12">
            8 § Museer
          </note>
          <note n="3aa5c792">
            Föredrogs
          </note>
          <note type="speaker" n="92112a68">
            Anf. 98 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-549ff4494b0ff189-0" n="5a36e82b">
            <seg n="816bd220">
              Herr talman! I det här betänkandet, som handlar om museer, finns
              det några saker som jag tycker är av särskilt intresse. Jag tänker
              beröra några av dem.
            </seg>
            <seg n="09a01b0d">
              Jag ska börja med att yrka bifall till reservation 1. Det är
              en gemensam reservation från v och mp.
            </seg>
            <seg n="ee75d2b5">
              När det gäller stödet till länsmuseerna har vi i Vänsterpartiet
              lagt till 10 miljoner i vårt budgetförslag utöver de pengar som
              regeringen har anslagit, som ändå är ganska väl tilltagna. I spåren
              av det populära och nyttiga Accessprojektet tror vi att det finns
              behov av att se över utvecklingen av museiverksamheten ytterligare,
              framför allt för att stärka den utveckling som gäller museipedagogiken.
            </seg>
            <seg n="913d58c9">
              Den andra viktiga punkten gäller HBT-kulturen. I dag är det egentligen
              bara RFSL som dokumenterar HBT-rörelsens historia, i alla fall
              på ett bra sätt. Det finns undantag. Arbetets museum i Norrköping
              har nosat på området likaväl som de har arbetat lite med genusperspektivet
              med de särskilda medel som de har tilldelats under ett år. Men
              vi menar att det inte räcker. Vi tycker att det är oerhört viktigt
              att kunna historien för att förstå dagens situation. Det gäller
              egentligen all samtidsanalys. Historien påverkar. Vi vill därför
              uppmana regeringen att ge Nordiska museet ett samordningsansvar
              för att belysa den HBT-kultur som skapats och hela tiden skapas
              i vårt land.
            </seg>
            <seg n="02e01092">
              Herr talman! Den tredje punkten handlar om det som kanske är
              mest kontroversiellt i det här betänkandet. Det gäller uppdraget
              att uppmärksamma de brott mot mänskligheten som genomförts i kommunismens
              namn som getts till Forum för levande historia. Vi har i det här
              betänkandet lagt till ett särskilt yttrande. Det har vi gjort
              därför att vi vill peka på en felaktighet när det gäller benämningen
              kirunasvenskarna. Det var inte bara Kirunabor som utvandrade till
              Sovjetunionen. Människor kom också från andra delar av Sverige.
              Vi menar att den rätta benämningen egentligen borde vara sovjetemigranter.
              Det är ett försök att tillrättalägga en ren sakfråga.
            </seg>
            <seg n="fe952572">
              När det gäller upplysningskampanjen dyker det upp andra frågetecken.
              På gårdagens DN Debatt och även i Aftonbladet i går fanns det
              kritiska artiklar om just det uppdrag som Forum för levande historia
              fått av regeringen, nämligen att uppmärksamma brott mot mänskligheten
              under kommunismen. Kritiken går ut på att regeringen riskerar
              att göra historia till ett ideologiskt slagfält.
            </seg>
            <seg n="3adc585a">
              Jag skulle vilja att någon av de borgerliga debattörer som kommer
              efter mig kommenterar den kritiken. Finns det en risk att det
              här kan hända? Att avgränsa ett historiskt skeende för att belysa
              vissa saker som man tycker är viktiga utan att sätta in dem i
              sitt historiska sammanhang kan resultera i en styrning av historieskrivningen.
              Det tror jag inte att någon vill ha, inte ens de borgerliga ledamöterna.
            </seg>
            <seg n="c09c934c">
              Det material som har tagits fram och som presenterades för kulturutskottet
              är bra och användbart på många sätt. De historiska fakta man tar
              fram är odiskutabla. De brott som begicks i Stalins Sovjetunionen,
              i Maos Kina och i Kambodja det är de länder man redovisar i det
              material som går ut till skolorna är klart odiskutabla och fastslagna.
              De brotten måste uppmärksammas, och man måste ta avstånd från
              dem. Det är självklart.
            </seg>
            <seg n="a540a77d">
              Men frågetecknen kvarstår. Finns det en risk för att det som
              de här 253 akademiska forskarna varnar för kommer att ske? Jag
              tycker att det finns en risk för att historieskrivningen utnyttjas
              till en statlig, opportunistisk beskrivning och att den fria forskningen
              blir satt åt sidan. Jag hoppas att jag får ett svar av någon av
              de borgerliga debattörerna i den här debatten.
            </seg>
          </u>
          <note n="d45e3598">
            I detta anförande instämde Siv Holma (v).
          </note>
          <note type="speaker" n="5eb0e9b1">
            Anf. 99 GUNVOR G ERICSON (mp):
          </note>
          <u who="unknown" xml:id="i-238cb4f4d310e878-0" n="3af97557">
            <seg n="c98a8d34">
              Herr talman! Jag vill börja med att säga att jag självfallet
              står bakom samtliga reservationer i betänkandet men för att vinna
              tid yrkar jag bifall endast till reservation 2.
            </seg>
            <seg n="d2a0c9fb">
              Miljöpartiet anser att museiansvaret för HBT-kulturen måste tydliggöras
              och att Nordiska museet bör få ett samordningsansvar för det.
            </seg>
            <seg n="d10ae900">
              Sedan vill jag använda min tid i det här anförandet till att
              främst argumentera för reservation 2 som jag yrkade bifall till.
              Den handlar om kvinnomuseum.
            </seg>
            <seg n="1887e828">
              Behovet av kvinnomuseum, alternativt en resursenhet för genusfrågor,
              har diskuterats väldigt länge. Det åligger redan nu de statliga
              museerna att beakta könsperspektivet i alla delar av sin verksamhet.
              Dessvärre är kvinnors villkor och historia fortfarande dåligt
              belysta på dagens museer. Ett problem som en inventering av museianställdas
              utbildning visar är att ämnet genusvetenskap är relativt nytt
              inom universitetsvärlden. Därför saknar många museitjänstemän
              som varit yrkesverksamma en längre tid dessa ämnen. Det innebär
              i praktiken att det är svårt att applicera ett genusperspektiv
              på museal verksamhet.
            </seg>
            <seg n="4861cd7c">
              I sammanhanget är det viktigt att betona att genusperspektivet
              inte automatiskt förs in genom att man lyfter fram kvinnor ur
              historien eller lägger till föremål med anknytning till kvinnors
              liv eller arbete. I stället krävs det att museerna också problematiserar
              maktrelationen mellan könen och mer aktivt tar till sig kunskaper
              från genusvetenskaplig forskning.
            </seg>
            <seg n="cbbcc7d2">
              Den dåvarande regeringen poängterade i propositionen Kulturpolitik
              , 1996/97:3, det ansvar kultursektorn har för att belysa köns-
              och jämställdhetsperspektiv. Bevarandet av kulturarvet ska vara
              representativt och rättvist, men så ser det inte ut inom museisektorn.
              Det manliga kulturarvet och den manliga konsten har oftast varit
              normerande på museerna medan kvinnors, ungdomars och barns historia
              varit underrepresenterade.
            </seg>
            <seg n="dae8d1c4">
              De allmänna målen för kulturpolitiken brukar kallas kulturarvets
              demografiska funktion och innebär att alla människor har rätt
              att få sitt kulturarv bevarat och tillgängliggjort. Detta budskap
              uttrycks årligen i de statliga institutionernas regleringsbrev
              men utan att ge tillräckliga resultat. Därför tillsatte den dåvarande
              kulturministern 2001 en arbetsgrupp vars huvuduppdrag var att
              utreda och ta fram förslag på åtgärder för hur genusperspektivet
              kan få ett större genomslag i våra museer. Dessutom skulle arbetsgruppen
              Genus på museer undersöka möjligheterna för etablerande av en
              resursenhet. Utredningen blev klar 2006, och sedan dess har inga
              initiativ tagits från regeringen.
            </seg>
            <seg n="ce87201e">
              Miljöpartiet menar att det är viktigt att arbeta för att föra
              in genusperspektiv på de nuvarande museerna så att det fortsätter
              och stärks, men det behövs också ett kvinnomuseum för en långsiktighet
              samt för status och legitimitet i museivärlden.
            </seg>
            <seg n="29000229">
              En farhåga som nämns i samband med ett kvinnomuseum är att det
              skulle bli ett alibi för de andra museerna att slippa könsperspektivet
              i sin verksamhet. Den oron har visat sig obefogad i fallet Kvindemuseet
              i Århus, som i stället har fungerat som ett resurscentrum och
              en inspiratör.
            </seg>
            <seg n="30bc5ca2">
              Ett kvinnomuseum skulle fungera som en resursbank och ett externt
              stöd åt museerna för att de utifrån genusvetenskaplig kunskap
              ska kunna granska och problematisera den egna verksamheten, men
              den skulle även fungera som pådrivare i genusfrågor och förmedla
              kontakter och forskning. Kvindemuseet i Danmark har funnits i
              25 år. Kvinnors historia kan inte vara något som ska belysas i
              ett tillfälligt projekt.
            </seg>
            <seg n="2d2cbe23">
              Därför frågar jag nu representanterna för den borgerliga regering
              som sitter vid makten nu om man ändå inte kan inse att det behövs
              en sådan här institution som har det uppdraget.
            </seg>
            <seg n="0abb29fe">
              Visst finns det kvinnoskildringar i utställningsform, men gemensamt
              är att berättelserna, oavsett om de handlar om starka eller svaga
              kvinnor, blir ett slags komplement till den historia som traditionellt
              har framställts. Vi måste förstå historien för att förstå vår
              dag ja. Vår kunskap om kvinnors historia är dålig. Den historia
              vi läser ser mannen som norm, och det är nödvändigt att visa mäns
              och kvinnors relation till varandra, inte bara kvinnan eller bara
              mannen. Kvinnors frånvaro i historien osynliggör dem båda. De
              dolda budskapen om kvinnorna är vältaliga på våra museer, och
              kvinnors liv och erfarenheter är underkommunicerade.
            </seg>
            <seg n="8c5e2765">
              Jag har bott i Katrineholm i mer än 25 år. Först på senare år
              har staden börjat uppmärksamma den stora kvinnogärning som skedde
              på Fogelstad, Kvinnliga medborgarskolan. Många katrineholmare
              har nog inte insett hur betydelsefull den verksamheten var. Nu
              drivs ett litet museum av ideella krafter för att lyfta fram historien
              om Fogelstad, men när Sörmlands museum också gjorde en utställning,
              som nu är permanent, fick katrineholmarna upp ögonen. Att det
              så länge har varit okänt för de flesta katrineholmare visar att
              det har funnits ett behov av att känna till historien och pekat
              på behovet av kvinnomuseer.
            </seg>
            <seg n="9a3754c0">
              Nu finns det en färdig utredning som Arbetets museum har gjort
              kring kvinnomuseum. Det behövs ett kvinnomuseum för långsiktighet
              och legitimitet i museivärlden, och jag hoppas verkligen att ni
              kan tänka om där.
            </seg>
            <seg n="7f113301">
              Anf. 100 GÖRAN PERSSON i Simrishamn (s):
            </seg>
            <seg n="c26a7115">
              Herr talman! Jag vill börja mitt inlägg här med att påpeka att
              Socialdemokraterna i det här betänkandet inte har några reservationer
              men väl två särskilda yrkanden, som jag strax ska redogöra för.
            </seg>
            <seg n="8a3c90f5">
              Först vill jag kort säga något om några motioner som är återkommande
              i utskottet och som vi kanske också ska beakta, nämligen dels
              ett ärende som rör Dag Hammarskjölds Backåkra i Skåne, dels ett
              Alvar Aalto-center i Dalarna. Båda motionerna tar vi på allvar,
              men vi är tvungna att fördela resurser, och vi hoppas att man
              lokalt kan lösa dessa frågor och att regeringen också i budgetförhandlingarna
              tar ställning till desamma.
            </seg>
            <seg n="10e885c7">
              Jag vill nämna något om det av s-regeringen sjösatta Accessprojektet,
              en av de största resurstilldelningar som gjorts, som till stor
              del riktades mot just museerna. Detta var ju en satsning på akademiker
              inom kultursektorn samtidigt som det möjliggjorde att bevara och
              tillgängliggöra samlingar, föremål och arkivalier inom hela kulturfältet.
              Detta blev, som vi vet, en succé, och nuvarande regering har kunnat
              surfa vidare på den och även kunnat ge en förlängning. Speciellt
              det sistnämnda gläder mig.
            </seg>
            <seg n="4fb6c762">
              När det sedan gäller det arbete som påbörjats av museikoordinatorn
              för att finna former för ökad samverkar i syfte att frigöra resurser
              för museernas kärnverksamhet är det givetvis ingenting som vi
              i oppositionen klandrar. Dock har vi inte sett några konkreta
              förslag på hur detta kan säkra hela museisektorns kulturvårdande
              arbete med just samlingar och arkiv.
            </seg>
            <seg n="409e5c33">
              En annan fråga är om även tillgängligheten finns på agendan.
              Länsmuseerna är en viktig part i denna dialog det underströk ministern
              själv.
            </seg>
            <seg n="574a5623">
              Herr talman! Jag vill därmed gå över till våra särskilda yrkanden.
            </seg>
            <seg n="a7b1b5d0">
              Vad gäller stödet till länsmuseerna vill vi erinra om att Socialdemokraterna
              i budgetförslaget för 2008 hade avsatt 105 miljoner kronor till
              ett nytt anslag för kulturupplevelser kopplade till skolan, fritidsverksamheten
              och kulturinstitutionerna. Jag vill inte påskina att alla dessa
              miljoner skulle gå till just museerna, men våra tankar bygger
              på Aktionsgruppen för barnkulturens förslag om ökad samordning
              och uppföljning på regional nivå. I denna regionala satsning ville
              vi bland annat lyfta fram museernas viktiga uppdrag att tillgängliggöra
              samlingarna för skolungdomarna. Vår satsning var det dubbla jämfört
              med regeringens.
            </seg>
            <seg n="ae1f582e">
              Sedan går jag över till det andra särskilda yrkandet. Det har
              Torbjörn Björlund redan gått in på. Jag kan bara konstatera att
              kunskapen och insikten om olika maktkamper är viktig för nutidens
              människor och att ekonomiska och olika kapitalistiska intressen
              har spelat avgörande negativa roller. Jag tror säkert att vi är
              överens om detta över partigränserna, men detta borde på något
              vis uppmärksammas och tillgängliggöras för både gammal och ung.
            </seg>
            <seg n="31fb3431">
              Herr talman! Det finns givetvis mycket annat att ta upp när det
              gäller ett så här stort och omfattande område, men jag kan återkomma
              till de stora frågorna vid ett annat tillfälle.
            </seg>
            <seg n="36b8c28a">
              Jag vill till sist ta upp något som jag kunde läsa om i dag i
              den post som kom. Ombyggnad och tillbyggnad för Nationalmuseum
              har diskuterats, och där börjar det hända någonting. Vad jag kunde
              förstå har regeringen tillsatt något. Det skulle vara intressant
              att höra om mina kamrater i utskottet på andra sidan bordet har
              något att tillägga i denna fråga.
            </seg>
            <seg n="b945f3fb">
              Jag skulle också vilja passa på att slå ett slag för de museer
              vi har i Sverige. Vi vet att de är många, ligger på olika platser
              och berör skilda ämnesområden. Även om det bästa är att titta
              på samlingarna i verkligheten kan man också gå in på www.museifonstret.se
              och titta in i över 800 olika museer. Webbsidan är initierad av
              Historiska museet på uppdrag av bland andra Kulturrådet och Myndigheten
              för skolutveckling. Jag tycker att det är ett viktigt initiativ.
              Inte minst finns där en avdelning för våra arbetslivsmuseer.
            </seg>
            <seg n="fddf0f2b">
              Det senaste som inträffat på museiområdet, och som jag som idrottsvän
              noterat, är att Riksidrottsmuseet den 5 april öppnar en utställning
              om en stor händelse, nämligen fotbolls-VM 1958, det hittills första
              och enda i Sverige.
            </seg>
            <seg n="4ea40274">
              Därmed, herr talman, kan vi väl låta majoriteten, som för närvarande
              är kulturpolitikens och museernas kassör, ge alla svaren.
            </seg>
          </u>
          <note n="90c52b0b">
            Anf. 101 CECILIA WIKSTRÖM i Uppsala (fp):
          </note>
          <u who="unknown" xml:id="i-c2b92a478f82f848-0" n="3af97557">
            <seg n="7d66163f">
              Herr talman! Museerna är levande berättelser, och de har en stor
              uppgift i att sprida kunskap om vår gemensamma historia, vår samtid
              och vår omvärld. De erbjuder en unik möjlighet att väcka intresse
              och engagemang hos unga och gamla, hos såväl den lärda akademikern
              som den nyfikna dagisungen på sitt allra första museibesök.
            </seg>
            <seg n="bc8d10c3">
              I dagens motionsbetänkande finns många intressanta skrivelser
              som handlar om frågor som regeringen arbetar aktivt med. Jag vill
              börja med att kommentera två frågor som mina kolleger i utskottet
              lyft fram.
            </seg>
            <seg n="c819fc7d">
              Den första gäller det som Gunvor G Ericson tog upp, nämligen
              kvinnors historia. Det är ett mycket intressant ämne där museerna,
              vilket jag en gång för alla måste slå fast, är fria och oberoende
              och själva ska utforma samlingar, verksamhet och programinnehåll.
              Men att kvinnors berättelser saknas i vissa av museernas samlingar
              är i sig ett tyst vittnesbörd om kvinnors plats genom historien
              och i historien. Tystnaden talar ett språk. Jämställdhetsförespråkare,
              feminister, ska använda det faktum att tystnaden och frånvaron
              talar ett språk väl värt att lyfta fram.
            </seg>
            <seg n="abdfd76a">
              Till Göran Persson vill jag säga att regeringen fattat beslut
              om att till Fastighetsverket uppdra att genomföra en utredning
              om tillbyggnation och renovering, omfattande sådan, av Nationalmuseum,
              så att vi återigen får ett Nationalmuseum som vi i framtiden kan
              vara stolta och glada över och där besökarna kan gå säkra, det
              vill säga utan att riskera att tak och stuckatur ramlar ned i
              huvudet på dem. Det ska inte hända mer. Det är slut med det. Det
              har regeringen fattat beslut om.
            </seg>
            <seg n="5e9df6dc">
              För några dagar sedan invigdes, herr talman, en mycket intressant
              utställning långt härifrån, i Dubai. Det är en utställning om
              Alfred Nobel Alfred Nobel på export, kan man säga. Ingen visning
              är planerad i Sverige eftersom visningen inte får plats i Nobelmuseets
              nuvarande lokaler i Börshuset i Gamla stan. Det är synd.
            </seg>
            <seg n="7cc4d5cb">
              Vi behöver bättre uppmärksamma och värdesätta Alfred Nobel här
              hemma, och därför är det angeläget att intensifiera diskussionerna
              med Nobelstiftelsen om ett Nobelmuseum för att gemensamt hitta
              bra och ändamålsenliga lokaler för detta viktiga museum för vetenskap,
              för konst och för kulturen i stort. Det är oerhört angeläget,
              och jag är övertygad om att ett spännande besök på ett Nobelmuseum
              kan spela stor roll både för elevers och vuxnas engagemang, för
              deras studier och privatliv.
            </seg>
            <seg n="6767e669">
              Det skulle också öka allmänhetens intresse för vetenskap, litteratur,
              forskning och kultur. Det handlar om entreprenörskap och innovation,
              det som Nobel ägnade sitt liv och sin gärning åt. Frågan måste
              få en slutgiltig lösning.
            </seg>
            <seg n="94e7620f">
              Herr talman! Jag är stolt över att vara god vän med en man som
              heter Francesco Kovacs. Han bor sedan många år i min hemstad Uppsala,
              men han är inte född där, och hans öden och äventyr är värda stor
              uppmärksamhet. Han har suttit fången i Gulag under många år. Jag
              vill i dag lyfta fram Francesco och hans kamrater, hans medmänniskor,
              som offrade åratal av sina liv i detta helvete. Jag vill säga
              något om honom som illustration till regeringens mycket angelägna
              och utvidgade uppdrag till Forum för levande historia.
            </seg>
            <seg n="9045df25">
              Det är en skam och ett misslyckande av episka dimensioner att
              knappt en av tio elever som går ut svensk grundskola känner till
              ens de mest basala fakta om de kommunistiska regimernas fasansfulla
              övergrepp mot mänskligheten. Det om något visar på behovet av
              genomgripande reformer av hela skolväsendet efter år av misslyckanden.
              Det visar också på behovet av folkbildning i just denna fråga.
              Om nio av tio elever i den svenska grundskolans årskurs 9 inte
              känner till Sovjet och Gulagsystemet och inte känner till det
              förtryck som präglat dessa brutala totalitära stater är det brister
              som måste åtgärdas.
            </seg>
            <seg n="852d36e1">
              Francesco Kovacs lever. Han är frisk. Han åker runt och informerar
              skolklasser. För detta ska han ha tapperhetsmedalj. Han är oerhört
              engagerad, och när ungdomar får lyssna till honom kommer de aldrig
              att glömma ordet Gulag. Men han är ganska gammal, precis som alla
              andra som satt i fångenskap i Gulag. Deras berättelser kommer
              så småningom att tystna, på samma sätt som Förintelsens överlevare
              så småningom kommer att tystna. Brotten mot mänskligheten står
              dock kvar brotten som skedde under nazismen och brotten som skedde
              under kommunismen. Om detta må vi icke sluta att berätta.
            </seg>
            <seg n="afb5f826">
              Från vissa håll hör man i dag beskyllningar om att satsningen
              på att ge Forum för levande historia ekonomiska möjligheter att
              sprida kunskap om några av världshistoriens mest vidriga och omfattande
              övergrepp, där många av offren fortfarande finns mitt ibland oss,
              skulle vara politiskt motiverad. Det har talats om att staten
              skulle ägna sig åt att styra den fria forskningen. Inget, herr
              talman, kunde vara mer fel.
            </seg>
            <seg n="4ac252e0">
              Det fantastiska som den socialdemokratiske statsministern Göran
              Persson gjorde var att han öppnade möjligheterna att informera
              om brotten mot mänskligheten under nazismen. Dessa möjligheter
              utvidgar vi nu, och jag tror att det finns en bred samsyn i denna
              kammare om hur viktigt det är. Sedan finns det avarter. Jag vill
              inte säga mer än så för då tappar jag koncepterna.
            </seg>
            <seg n="279deb41">
              Forum för levande historia formulerar fritt sin verksamhet. De
              belyser olika länder och skeenden i historien, allt för att återge
              brotten mot mänskligheten.
            </seg>
            <seg n="35fecb07">
              Herr talman! Jag vill slå fast två saker. För det första är det
              inte politiker, eller i förlängningen regeringen, som anger hur
              Forum för levande historia utformar sitt uppdrag. Forskningen
              är fri. Forskningen är obunden. Forum för levande historia bedriver
              folkupplysning om brott mot mänskligheten fritt och självständigt
              och med den ledande kunskap de besitter. Forskningen sprider kunskap,
              och inga politiker ska diskutera vad som ska stå i historieböckerna
              eller inlemmas i Forum för levande historias material. Det är
              historikers och andra akademikers uppgift, och vi vill bara säga:
              Det är angeläget att sanningen kommer fram. Sanningen är det som
              kan ge oss frihet att forma framtiden.
            </seg>
            <seg n="621fa468">
              Låt mig, för det andra, slå fast att jag aldrig någonsin kommer
              att backa en centimeter från det ansvar som vi politiker har när
              det gäller att uppmärksamma och försöka åtgärda brister och utmaningar
              i samhället. Därför är det politiskt motiverat att i dag göra
              särskilda satsningar på forskning och spridande av information
              om frågor av central betydelse för historien och vår samtid. Det
              kan gälla forskning om grön energi för att möta klimathotet. Det
              kan handla om att fylla ofattbara kunskapsluckor om ett av samtidens
              värsta övergrepp, där offren fortfarande finns ibland oss. Värt
              att notera är också att de elever som inte kände till Gulag efterfrågade
              en informationskampanj lik den som bedrivits om nazismen.
            </seg>
            <seg n="c8160840">
              Herr talman! Jag är stolt över att i kammaren få representera
              en regering som satsar på bildning, forskning och kunskap. Bara
              sanningen om de mörka delarna av historien kan göra oss rustade
              att säkerställa att de ohyggliga brott mot mänskligheten som skedde
              under Förintelsen, under nazismen och av kommunistiska diktaturer
              aldrig får ske igen. Om detta må vi aldrig upphöra att berätta.
            </seg>
          </u>
          <note n="5d10e952">
            Med detta, herr talman, yrkar jag bifall till förslaget i betänkandet
            och avslag på samtliga motioner.
          </note>
          <note type="speaker" n="0441c868">
            Anf. 102 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-096c9babb560e7cb-0" n="5a36e82b" next="i-5120e632ce75cbd7-0">
            <seg n="bbdf0d0d">
              Herr talman! Jag lägger märke till att Cecilia Wikström undviker
              den egentliga frågan. De forskare som har skrivit på DN Debatt
              påvisar risken för att historiebeskrivningen blir ett ideologiskt
              slagfält, att man plockar ut delar av historien för att påvisa
              något man själv vill visa upp.
            </seg>
            <seg n="4c84125b">
              Det är ingen som på något sätt motsäger det hemska som hände
              i Sovjet, Kina och Kambodja, det som materialet visar. Men att
              man plockar ut en del av historien som på något sätt ska bevisa
              en tes för den sittande regeringen är det som ifrågasätts. Det
              är det som de här debattörerna faktiskt skriver om. Det är det
              man gör när det gäller just kommunismens historia.
            </seg>
            <seg n="c8258096">
              När det gäller regeringspåverkan och myndighetspåverkan vet jag
              att Jan Björklund var ute och sade att han mer eller mindre krävde
              att Forum för levande historia skulle samarbeta med Upplysningen
              om kommunismens brott, alltså en organisation som ligger utanför.
              Det är en folkpartistisk minister. Jag skulle vilja veta om inte
              det är någon slags ministerstyre och ideologiskt slagfält.
            </seg>
            <seg n="24211abd">
              Vad kommer att bli slutsatsen av det här? Kommer det att bli
              fler sådana här kampanjer? Kommer man att bryta loss historien,
              bryta sönder historien i små bitar, för att inte se sammanhanget?
              Det som hände i Sovjet, Kina och Kambodja har något slags skeende
              innan dess som man ska ta hänsyn till. Man måste påvisa vad historien
              har orsakat.
            </seg>
            <seg n="7efef741">
              Det är precis likadant som med Förintelsen. Vad hände innan,
              under första världskriget och tiden mellan krigen, som gjorde
              att nazisterna kom fram? Det måste man påvisa. Man måste ha ett
              historiskt skeende, en helhet och ett sammanhang för att kunna
              förstå det. Annars blir det bara brottstycken, och då kan det
              utnyttjas just till att det blir något slags ideologiskt slagfält.
            </seg>
            <seg n="3222e69e">
              Det som de också säger är att om vi sedan byter regering och
              den regeringen vill ha något annat, ge ett uppdrag till en statlig
              myndighet som Forum för levande historia att göra något annat,
              blir det något slags ideologisk kamp om vilken historiebild som
              vi politiker tycker är viktig. Så får det inte bli. Då är det
              ingen fri forskning, menar jag.
            </seg>
          </u>
          <note n="e19d4366">
            Anf. 103 CECILIA WIKSTRÖM i Uppsala (fp) replik:
          </note>
          <u who="torbjorn_bjorlund_cfaa39" xml:id="i-5120e632ce75cbd7-0" n="5a36e82b" prev="i-096c9babb560e7cb-0">
            <seg n="3ed8e3d9">
              Herr talman! Det här var många saker på en enda gång. Torbjörn
              Björlund, förstår jag, skulle gärna skriva världens historia utan
              att lyfta fram de brott som den ideologi han företräder Jag tycker
              att det är obehagligt när någon i kammaren avbryter mitt under
              ett anförande.
            </seg>
            <seg n="3ba389be">
              Herr talman! Är det korrekt att man får göra så?
            </seg>
            <seg n="7c4f419a">
              (FÖRSTE VICE TALMANNEN: Varsågod och fortsätt!)
            </seg>
            <seg n="0b81d68a">
              Jag tackar. Det är trevligt om man lyssnar på varandra i kammaren
              i alla fall.
            </seg>
            <seg n="99364e73">
              Jag förstår att det vore behagligt om man kunde skriva historien
              för världen utan att lyfta fram de ohyggliga brott mot mänskligheten
              som har skett, i Gulag till exempel, i Kina och i Kambodja. Det
              vore trevligt om man kunde stoppa det under mattan, glömma det
              och gå vidare.
            </seg>
            <seg n="0991dd21">
              Men nu är inte sanningen sådan. Nu är det så att en av tio elever
              i högstadiet inte känner till detta. För att det inte ska kunna
              ske igen behöver man kunskap om det. Jag kan inte förstå att man
              kan motsätta sig att lyfta fram kunskap om faktiska skeenden i
              historien.
            </seg>
            <seg n="a6cd3736">
              Med vilken auktoritet tar Torbjörn Björlund sig denna makt att
              vilja lyfta ut viktiga delar av världens historia? För Torbjörn
              Björlunds egen kunskapsuppbyggnad skulle jag vilja ge ett litteraturtips.
              Det är Anne Applebaums tjocka volym som heter Gulag . Med all
              önskvärd tydlighet visar den vad som har skett under dessa regimer.
              Det är inget att glömma. Det är inget att stoppa under mattan.
              Det är ingenting att be om ursäkt för.
            </seg>
            <seg n="51bae53f">
              Somliga människor måste be om ursäkt för det. Kanske är Torbjörn
              Björlund en av dem. Jag vet inte. I alla fall har den ideologi
              han företräder åsamkat människor död, lidande och fruktan under
              långa tider av vår gemensamma historia. Så sker kanske än i dag,
              vad vet jag.
            </seg>
            <seg n="38f78954">
              Jag kan inte drömma om att någon regering med självaktning skulle
              kunna tänka sig att ta bort det utökade uppdraget, de utökade
              anslagen. Allt är ju gjort i gott syfte för att visa på brott
              mot mänskligheten under historien.
            </seg>
          </u>
          <note type="speaker" n="1f0abda4">
            Anf. 104 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-096c9babb560e7cb-1" n="5a36e82b" next="i-5120e632ce75cbd7-1">
            <seg n="21f9148b">
              Herr talman! För det första skulle jag vilja veta på vilket sätt
              Sovjetstaten, Kina eller Kambodja är min ideologi. Har jag någonsin
              sagt att jag håller med om att det är rätt att göra som man gjorde?
              I talarstoden stod jag nyss och sade precis tvärtom. Det här är
              något som ska belysas. Det ska lyftas upp, och man ska ta avstånd
              från det som har hänt. Det var precis det jag sade.
            </seg>
            <seg n="a653126f">
              Frågan är vilken ideologi Cecilia Wikström menar i så fall. Är
              det någon kommunistisk ideologi? Vad är det i sådana fall? Då
              behöver vi gå in på det.
            </seg>
            <seg n="cc9be803">
              Det andra som naturligtvis dyker upp om man ska skriva om världens
              historia eller, som Cecilia Wikström var inne på, på något sätt
              ge en helhetsbild är en massa olika ismer och religioner som på
              något sätt måste belysas. Det har skett i deras namn också. Jag
              vet att Cecilia Wikström är en varmt troende kristen. I historien
              har det genomförts otroliga brott mot mänskligheten i kristendomens
              namn. Ska det också lyftas fram, tas ut ur sitt skeende och sin
              historiska bild?
            </seg>
            <seg n="d03640ef">
              Det är fråga om att ta och reagera på de här forskarnas reaktion.
              Vi kan inte plocka ut historien. Den här regeringen har faktiskt
              gjort historia till ett kärnämne, vilket är jättebra. Men ska
              man plocka ut det här och göra det till fragment? Då kommer det
              aldrig att bli något slags historisk beskrivning av vad som faktiskt
              orsakar sådana här saker. Det är det som är dilemmat för de här
              forskarna.
            </seg>
            <seg n="15877909">
              Man kan inte plocka ut ett historiskt skeende och tro att man
              på något sätt kan göra något av det. Man måste se både vad som
              hände före och efter. Det är det som är kritiken.
            </seg>
            <seg n="b165ed74">
              Jag motsätter mig väldigt mycket beskyllningar för att vara anhängare
              av något slags ideologi som hyllar våldsbrott. Jag vet vad Gulag
              var. Jag har också läst historia. Jag vet precis vad som hände
              där, och jag tar avstånd från det precis lika mycket som jag tar
              avstånd från förintelseläger och så vidare.
            </seg>
            <seg n="e76e9a1c">
              Det finns ingen anledning att pådyvla mig något slags kommunistisk
              ideologi. Jag har över huvud taget inte uttalat mig om det.
            </seg>
          </u>
          <note n="bbc58976">
            Anf. 105 CECILIA WIKSTRÖM i Uppsala (fp) replik:
          </note>
          <u who="torbjorn_bjorlund_cfaa39" xml:id="i-5120e632ce75cbd7-1" n="5a36e82b" prev="i-096c9babb560e7cb-1">
            <seg n="e1f0441c">
              Herr talman! Det hedrar Torbjörn Björlund att han inte känner
              sig tillhöra den kommunistiska ideologin som har åsamkat människor
              allt detta lidande och denna massdöd. Det hedrar honom, som sagt.
            </seg>
            <seg n="df7e94f4">
              Men det finns kolleger i hans parti som fortfarande i denna dag
              kallar sig för kommunister. Dem behöver vi inte tala om här i
              kammaren, men nog är det så att var och en av oss politiker i
              denna kammare företräder en ideologi. Det ska vi vara stolta över
              att vi gör, att det finns olika ideologier som bryts mot varandra,
              att man kan diskutera och lära av varandra. Att säga att man är
              politiker och inte bärs av en ideologi är ett fattigdomsbevis
              utan tvekan.
            </seg>
            <seg n="7e3b29e6">
              Nog är det så att historia är det viktigaste ämnet för att kunna
              forma en framtid, och nog är det så att ungdomar i dag behöver
              veta vad nazismen har stått för genom historien och vad kommunismen
              har stått för genom historien för att de ohyggliga brott mot mänskligheten
              som skedde i deras namn inte ska kunna ske igen. Jag är medveten
              om att det finns andra man skulle kunna lyfta fram, men magnituden
              går inte att bortse från. Vad som skedde i Gulag går inte att
              glömma, går inte att bortse från.
            </seg>
            <seg n="1c1e615e">
              De ohyggligheter som bedrevs i kommunismens namn är missklädsamma,
              så klart. De är plågsamma, och de finns fortfarande djupt inrotade
              i de människor som tvingades leva under dessa vidriga förhållanden.
              Om detta tänker åtminstone jag aldrig sluta att berätta.
            </seg>
          </u>
          <note type="speaker" n="4be2631d">
            Anf. 106 GUNVOR G ERICSON (mp) replik:
          </note>
          <u who="unknown" xml:id="i-238cb4f4d310e878-1" n="3af97557">
            <seg n="48347835">
              Herr talman! Jag begärde ordet när Cecilia Wikström sade att
              det ska vara fria och oberoende museer. Ja, fria och oberoende
              på ett sätt, men det finns också regleringsbrev för staten inom
              alla områden, inom alla myndighetsförvaltningar. Det pågår en
              utredning. I den så kallade Förvaltningsutredningen ser man över
              hur det är med målstyrning. Det ingår i regleringsbreven att uppdra
              det åt det håll man vill ha olika mål och hur man vill beskriva
              historien, att göra det fritt men också att inte vara tyst om
              vissa saker. Vi har alldeles nyss hört en tystnadsdebatt här.
            </seg>
            <seg n="f52e6424">
              I betänkandet som vi debatterar i dag var det skäl som angavs
              till att man avslog kvinnomuseet inte fria och oberoende museer.
              Det var i stället att man vill vara restriktiv med nya museer.
              Därför undrar jag vad det verkliga skälet egentligen är. Är det
              fria och oberoende museer eller är det restriktiviteten?
            </seg>
            <seg n="1bf1f345">
              Det finns en historia att berätta. Det kan inte vara bra om vi
              än i dag är tysta. Cecilia Wikström sade att tystnaden talar ett
              språk. Men hur ska vi uppfatta det som Cecilia Wikström sade?
              Ska tystnaden fortsätta?
            </seg>
          </u>
          <note n="c385a4d6">
            Anf. 107 CECILIA WIKSTRÖM i Uppsala (fp) replik:
          </note>
          <u who="unknown" xml:id="i-c2b92a478f82f848-1" n="3af97557">
            <seg n="dc60657f">
              Herr talman! Uppdraget att skapa ett nytt museum för kvinnor
              eller för kvinnohistoria ryms väl inom befintliga myndigheter
              och institutioner. Vi menar att varje museum måste lyfta fram
              unga och gamla kvinnor och män och på allt sätt lyfta fram mänskligt
              skapande genom historien. Jag vill dock lyfta fram den satsning
              som är gjord en ganska underbar sådan. Det är Moderna Museet,
              som önskade sig att få köpa ett antal konstverk av kvinnliga konstnärer
              som man hade förbisett under historien. Där har regeringen anslagit
              flera miljoner jag tror att det är 5 miljoner. Men det var bara
              grundplåten. Sedan har museet självt lyckats få in ett stort antal
              donationer genom sponsorer och på annat sätt. Man kommer snart
              att vara i mål med en stor satsning på att köpa in de konstverk
              som under historien har gått förlorade.
            </seg>
            <seg n="67d0c03b">
              Vad jag ville säga i mitt korta inlägg till Gunvor G Ericson
              var att detta att det fattas viktiga verk av kvinnor eller viktiga
              epoker i sig är ett tidsdokument som vi måste förhålla oss till.
              Det är intressant att se vad som fattas i historien. Man kan berätta
              en berättelse också om det som fattas. Det är alla institutioners
              uppgift.
            </seg>
            <seg n="034af81e">
              När det gäller museernas frihet att skaffa in och köpa upp nya
              verk, bedriva programverksamhet och så vidare tror vi på fria
              och oberoende kulturinstitutioner som själva förstår att de är
              där för att lyfta fram kvinnors och mäns historia. Det gäller
              också barns, gamlas, härfödda och hitflyttade svenskars verklighet
              och historia.
            </seg>
            <seg n="94da7665">
              Vi tror att varje institution nu har fått sådana direktiv i regleringsbrevet
              att de själva skapar sin samtid och sin framtid. Där är kvinnors
              historia givetvis viktig att flytta fram.
            </seg>
          </u>
          <note type="speaker" n="9278287c">
            Anf. 108 GUNVOR G ERICSON (mp) replik:
          </note>
          <u who="unknown" xml:id="i-238cb4f4d310e878-2" n="3af97557">
            <seg n="aad9530e">
              Herr talman! Tack, Cecilia Wikström, för att du ändå säger att
              det är viktigt att lyfta fram kvinnors historia! Men det räcker
              inte att göra det i den befintliga strukturen. Forskningschef
              Inger Jonsson har uttryckt att genusperspektivet inte automatiskt
              förs in genom att man lyfter fram det på vissa institutioner eller
              i vissa projekt. Det krävs också att man på museerna problematiserar
              den maktrelation som finns mellan könen och mer aktivt tar till
              sig kunskaper från genusvetenskaplig forskning.
            </seg>
            <seg n="ce51811b">
              Med det behövs det någonting mer. Det var det som vi tyckte var
              intressant att lyfta fram; det finns ingen motsättning mellan
              att de befintliga museerna jobbar med att lyfta fram kvinnor genom
              historien och att man lägger en samordnande funktion på ett museum
              i den befintliga strukturen. Det finns ett färdigt förslag. Plocka
              gärna fram det ur byrålådan!
            </seg>
            <seg n="18dcb2b6">
              Jag var själv på studiebesök på Arbetets museum nyligen och tog
              del av de projekt och undersökningar som har gjorts. Som jag nämnde
              i mitt huvudanförande har det funnits fler arbetsgrupper som har
              jobbat länge på det här. Om man nu vill göra särskilda satsningar
              på det här området räcker det inte med enbart projekt. Det måste
              också finnas en långsiktighet och ett långsiktigt hållbart perspektiv.
              Man måste veta från museivärlden att det här kommer att gälla
              och att det inte är något tillfälligt projekt som lyfts fram just
              nu. Är Cecilia Wikström och regeringen med på att det måste finnas
              en långsiktighet i verksamheten?
            </seg>
          </u>
          <note n="9c1799f1">
            Anf. 109 CECILIA WIKSTRÖM i Uppsala (fp) replik:
          </note>
          <u who="unknown" xml:id="i-c2b92a478f82f848-2" n="3af97557">
            <seg n="8105b905">
              Herr talman! Absolut det måste finnas en långsiktig verksamhet.
              Men vi tror att det är bättre att alla museer ägnar sig åt detta
              än att ett specifikt gör det. Då kan de andra stoppa frågan i
              byrålådan.
            </seg>
            <seg n="8d386787">
              Vi tar vara på de goda idéerna, men man måste också fundera över
              hur man bäst ansvarar för de offentliga medlen. Vi tror inte att
              det är rätt satsning just nu att tillskapa ett nytt museum på
              det här sättet, utan vi tror att uppdraget måste ges till alla.
              Jag tror att flera museer kommer att ha nytta av de goda idéer
              som Miljöpartiet har lämnat i motionen. De kommer att lyfta fram
              dem och ha glädje av dem inför framtiden när de jobbar med programverksamhet,
              seminarier, genusvetenskap och alla de viktiga frågor som Gunvor
              G Ericson tar upp.
            </seg>
            <seg n="3f5e6451">
              Jag tror inte att frågorna försvinner för att motionen inte tillgodoses
              och ett nytt museum tillskapas för offentliga medel när vi redan
              har så många. Jag vill ändå tacka Gunvor G Ericson för hennes
              engagemang, kraft och goda idéer som jag tror att många kommer
              att ha nytta av i framtiden.
            </seg>
          </u>
          <note type="speaker" n="3fcb959f">
            Anf. 110 HANS WALLMARK (m):
          </note>
          <u who="hans_wallmark_b7ba6b" xml:id="i-4e303660df77543a-0" n="2177717c">
            <seg n="d39e7e3b">
              Herr talman! Det ankommer på mig som alliansens andre företrädare
              här att skrapa upp några av spillrorna som har lämnats kvar i
              debatten. Det betänkande som vi hanterar handlar om museer. Det
              handlar om samlingar av vikt och om minnets avenyer som vi kan
              flanera längsmed. Debattens små smulor som är överlämnade till
              mig handlar egentligen om två frågor, som delvis också har berörts
              av Torbjörn Björlund i en frågeställning.
            </seg>
            <seg n="09303749">
              Det första är det särskilda yttrandet om kirunasvenskar och frågan
              om varför man har detta begrepp. Jag tycker att det är en intressant
              frågeställning som lyfts fram i det särskilda yttrande från Vänsterpartiet.
              Vad jag förstår av det särskilda yttrandet tycker man att det
              är ett felaktigt begrepp att prata om kirunasvenskar.
            </seg>
            <seg n="8db1a77d">
              Herr talman! Jag tycker att det egentligen är värre än så. Det
              felaktiga begreppet kan man möjligtvis lämna därhän. Det fruktansvärda
              är det öde som drabbade de så kallade kirunasvenskarna, eller
              vad vi nu vill kalla dem. Det var människor som av ideologisk
              nit, ibland genom lock och pock och delvis tubbade, sökte sig
              till Sovjetunionen därför att de trodde att de skulle hitta ett
              ideologiskt lyckorike. De trodde att de skulle hitta framtiden.
            </seg>
            <seg n="84ba4456">
              De hittade död och förintelse. Många av dem kom aldrig hem. Många
              av dem blev sovjetiska medborgare. Några av dem kom hem och har
              i efterhand kunnat vittna både om vad de hoppades och trodde på
              och vad de fick uppleva.
            </seg>
            <seg n="f41de1cc">
              Är det då fel att tala om kirunasvenskar? Nej, jag tycker inte
              det. Det har blivit ett etablerat begrepp. Många av dem kom från
              Norrbotten. Den historiska forskningen har visat att just det
              kommunistiska partiet i Norrbotten såvitt jag kan förstå var särskilt
              verksamt i att på olika sätt göra reklam för att söka sig till
              Sovjetunionen. Om man nu ska fundera på och skriva ett särskilt
              yttrande om kirunasvenskar tycker jag därför att det inte är begreppet
              som sådant som borde få den stora uppmärksamheten, utan ödet som
              drabbade kirunasvenskarna.
            </seg>
            <seg n="13941723">
              Herr talman! I slutet av 1990-talet uppmärksammades i Sverige
              att förvånansvärt många skolelever saknade kunskaper om Förintelsen
              och nazismens brott. Förvånansvärt många ungdomar visste inte
              vad Förintelsen var. Av den anledningen fattade många kloka politiker
              i den här riksdagen ett beslut. Jag kan säga kloka, herr talman,
              av det skälet att jag på inget sätt var en del av den riksdagen
              då. Jag kan se kolleger som var aktiva här från olika partier
              över blockgränserna eftersom de oroades över det faktum att vi
              i Sverige hade en ungdomsgeneration som inte kände till Förintelsen
              och nazismens brott mot mänskligheten.
            </seg>
            <seg n="20dc2f3c">
              Jag delar Cecilia Wikströms åsikt om att Göran Persson har gjort
              en storartad insats för det här landet, både inom och utom Sverige,
              när det gäller att fästa en internationell uppmärksamhet på Förintelsen
              och nazismens brott mot mänskligheten. Det skedde i slutet av
              90-talet i bred överensstämmelse över parti- och blockgränser.
            </seg>
            <seg n="10775bb1">
              Nu, i mitten av 2000-talet, har Forum för levande historia fått
              ett tilläggsdirektiv att inte bara fokusera på Förintelsen och
              nazismens brott mot mänskligheten utan också på kommunismens brott
              mot mänskligheten. Då, herr talman, kommer en diskussion om huruvida
              vi har en statligt sanktionerad historiesyn.
            </seg>
            <seg n="5b8143b8">
              Herr talman! Jag tycker att om de debattörerna, oavsett om de
              finns i eller utanför kammaren, skulle ha trovärdighet i sina
              argument om att det finns en statlig dikterad historiesyn borde
              de ha hävt upp sin stämma i slutet av 90-talet. Det var ju då
              den stora diskussionen kom. Då fanns det en genuin oro över att
              svenska skolelever saknade kunskap om Förintelsen och nazismens
              brott mot mänskligheten. Det som nu sker är bara en logisk fortsättning
              på det arbetet.
            </seg>
            <seg n="3fae6fb2">
              Jag har full respekt för att man kan föra resonemang om statlig
              historieskrivning. Jag har full respekt för att man utifrån ett
              akademiskt perspektiv kan föra resonemang om detta. Men om man
              ska vara trovärdig tycker jag att man borde ha framfört precis
              de argument som framfördes i gårdagens debattartikel i Dagens
              Nyheter även i slutet av 90-talet när vi hade den stora debatten
              om behovet av att upplysa om Förintelsen och nazismens brott mot
              mänskligheten.
            </seg>
            <seg n="329050a7">
              Herr talman! Vad jag också har förstått av Torbjörn Björlunds
              inlägg är att han i likhet med mig, mina kolleger från alliansen
              och även Socialdemokraterna tycker att det är viktigt att kommunismens
              brott mot mänskligheten uppmärksammas. Sedan är han orolig för
              att det kan finnas en statligt dikterad historiesyn. Då måste
              jag få returnera frågan till Torbjörn Björlund: Om det är viktigt
              att upplysa om kommunismens brott mot mänskligheten och det här
              inte är rätt sätt, vilket är då rätt sätt?
            </seg>
            <seg n="377ada01">
              Herr talman! Jag vill med de här små påpekandena, de här små
              ihopsamlade smulorna från ett bord där vi bjudits på en debatt
              om museerna, yrka bifall till utskottets förslag.
            </seg>
          </u>
          <note n="1a114391">
            I detta anförande instämde Cecilia Wikström i Uppsala (fp) och
            Dan Kihlström (kd).
          </note>
          <note type="speaker" n="73ab368e">
            Anf. 111 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-1" n="5a36e82b">
            <seg n="b7606af9">
              Herr talman! Hans Wallmark var inne på ungefär samma spår som
              Cecilia Wikström, tycker jag, och ifrågasätter på något sätt vår
              hederlighet och vår vilja att belysa historiska skeenden. Jag
              har sagt i talarstolen att jag tycker att det är ett bra material
              som har tagits fram som belyser väldigt många fakta och bra fakta
              om just det som hände i Sovjetunionen, i Kina och i Kambodja.
            </seg>
            <seg n="bccf90c5">
              Men historien börjar ju inte där. Det är det som är vår poäng.
              Historien börjar ju innan, i tsarrikets Ryssland under första
              världskriget. Det skeende som kommer efteråt har alltså en orsak
              innan, och det tar man bort. Det är bland annat det som de forskare
              som skrev på DN Debatt har som ett av sina huvudargument. Även
              i en artikel i Aftonbladet går man in på just den biten. Varför
              plockar man ut ett specifikt segment av historien när man inte
              gör det på andra ställen? Då är det Förintelsen och kommunismens
              brott, vad kommer sedan?
            </seg>
            <seg n="ea9243f2">
              Vänsterpartiet var ett av de partier som var tveksamma och negativa
              till att över huvud taget starta Forum för levande historia för
              att det på något sätt skulle kunna nyttjas till det vi är kritiska
              mot. Den debatten var vi med i. Det är bara att gå tillbaka under
              de här tio åren och titta på vad som har hänt. Vi var faktiskt
              redan då tveksamma till vad det här skulle kunna användas till.
              Tyvärr finns de misstankarna kvar i dag, att man använder det
              till någonting annat än att belysa historiska händelser sett över
              hela historien.
            </seg>
            <seg n="9f677a95">
              Det som Hans Wallmark är inne på är också att våra elever har
              brister när det gäller framför allt kommunismens brott mot mänskligheten
              och Förintelsen. Men vad finns det för andra brister? Det finns
              ju mängder med andra brott mot mänskligheten som har begåtts i
              något slags religions namn eller i något slags ideologis namn.
            </seg>
            <seg n="ccef7d8b">
              Det Cecilia Wikström gjorde kan jag inte argumentera mot, men
              om Hans Wallmark skulle göra samma sak tyder det på att man faktiskt
              bestämmer att det här är det som är viktigt men inte det andra.
              Då skulle jag vilja påstå att man faktiskt använder historien
              som ett ideologiskt slagträ.
            </seg>
          </u>
          <note type="speaker" n="053539e8">
            Anf. 112 HANS WALLMARK (m) replik:
          </note>
          <u who="hans_wallmark_b7ba6b" xml:id="i-c601f20a266664f1-0" n="2177717c" next="i-a7d4e409830d2d09-0">
            <seg n="c0be5755">
              Herr talman! Jag måste ändå få turnera min fråga till Torbjörn
              Björlund. Om Torbjörn Björlund nu finner att det är viktigt att
              man upplyser och arbetar också med kommunismens brott mot mänskligheten
              och det här inte är rätt sätt skulle jag vara väldigt intresserad
              av att få svar på frågorna: Vilket är rätt sätt? Hur vill Torbjörn
              Björlund som representant för Vänsterpartiet i den här debatten
              delta i ett arbete för att upplysa om kommunismens brott mot mänskligheten?
            </seg>
            <seg n="71864b3d">
              Jag skulle också vilja pröva en teori som Torbjörn Björlund kan
              bekräfta eller dementera. Jag skulle vilja säga att ett av skälen
              till att man nu visar en större oro kring kommunismens brott mot
              mänskligheten än mot nazismens brott mot mänskligheten är att
              kommunismens brott ligger så mycket närmare i tiden. Det är flera,
              både som offer och som medansvariga, som i dag lever.
            </seg>
            <seg n="dfdb54b7">
              Dessutom finns det andra forskare som också har kommit till försvar
              för Forum för levande historias utvidgade mandat. Jag ska läsa
              ur Sydsvenska Dagbladet. Professor Kristian Gerner från Lund skriver:
              Det är sakligt motiverat att Forum för levande historia vid sidan
              av kampanjen om nazismens illgärningar gör en motsvarande kampanj
              om kommunistiska regimers brott mot mänskligheten. När man behandlar
              mellankrigstiden och andra världskriget som en historisk helhet
              är nazisternas brott historiskt sammanlänkat med sovjetkommunisternas
              brott.
            </seg>
            <seg n="c8434108">
              Herr talman! Tidigare har man pratat om de ideologiska tvillingparen
              nazismen och kommunismen. Jag finner att detta är relevant, och
              därför finner jag att det breddade mandat som Forum för levande
              historia har fått är fullt logiskt. Det finns en koppling mellan
              nazismens brott mot mänskligheten och kommunismens.
            </seg>
          </u>
          <note n="77e96372">
            Ajournering
          </note>
          <note n="f6b9a29f">
            Kammaren beslutade kl. 15.55 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="hans_wallmark_b7ba6b" xml:id="i-a7d4e409830d2d09-0" n="2177717c" prev="i-c601f20a266664f1-0">
            <seg n="5dd73065">
              Återupptagna förhandlingar
            </seg>
          </u>
          <note n="4b1c2cfd">
            Förhandlingarna återupptogs kl. 16.00.
          </note>
          <note n="f53b0ae7">
            9 § Beslut om ärenden som slutdebatterats den 2 april
          </note>
          <note n="b8bba8de">
            Punkt 1
          </note>
          <note n="8c40e5e8">
            Punkt 4
          </note>
          <note n="137950f6">
            Punkt 10
          </note>
          <note n="178f0d41">
            Punkt 15
          </note>
          <note n="7144eb55">
            Punkt 17
          </note>
          <note n="e5629c55">
            Punkt 19
          </note>
          <note n="d26a0c0c">
            Övriga punkter
          </note>
          <note n="b8bba8de">
            Punkt 1
          </note>
          <note n="4cf8e272">
            Punkt 2
          </note>
          <note n="b8bba8de">
            Punkt 1
          </note>
          <note n="e27cab6e">
            Punkt 5
          </note>
          <note n="a1bb78b4">
            Punkt 9
          </note>
          <note n="d26a0c0c">
            Övriga punkter
          </note>
          <note n="b8bba8de">
            Punkt 1
          </note>
          <note n="29de1764">
            Punkt 3
          </note>
          <note n="d26a0c0c">
            Övriga punkter
          </note>
          <note n="d409f891">
            10 § Beslut om ärenden som slutdebatterats vid dagens sammanträde
          </note>
          <note n="29de1764">
            Punkt 3
          </note>
          <note n="e27cab6e">
            Punkt 5
          </note>
          <note n="7739259b">
            Punkt 6
          </note>
          <note n="adf94832">
            Punkt 13
          </note>
          <note n="d26a0c0c">
            Övriga punkter
          </note>
          <note n="4cf8e272">
            Punkt 2
          </note>
          <note n="d26a0c0c">
            Övriga punkter
          </note>
          <note n="bdf1a3d5">
            11 § (forts. från 8 §) Museer (forts. KrU6)
          </note>
          <note type="speaker" n="6ea03dd3">
            Anf. 113 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-2" n="5a36e82b">
            <seg n="9588e352">
              Fru talman! Det blev lite avbrutet, men jag ska försöka komma
              i gång igen.
            </seg>
            <seg n="b1273cf5">
              Det var några saker som jag tänkte på när jag hörde Hans Wallmarks
              första replik.
            </seg>
            <seg n="2155ca5a">
              När det gäller den historiebeskrivning som man ska försöka bevisa
              är rätt, den här avbrutna och uttagna delen, pratar man mycket
              om att bristen på kunskap hos elever är en av orsakerna. Det kan
              vara en orsak. Men då borde man faktiskt också belysa den brist
              på kunskap som finns på andra områden. Det borde vara någonting
              som man i sådana fall tar till sig.
            </seg>
            <seg n="f2bd78b1">
              Jag tänker också på den kritik som har framförts av de här 253
              akademiska forskarna. Nu hörde jag av Hans Wallmark att det var
              en som stod emot här, men 253 mot 1 kan vara en bra siffra i sig.
            </seg>
            <seg n="349fb26f">
              Just den här kritiken handlar om att man faktiskt på något sätt
              riskerar att hamna i en situation där man använder den här delen
              av historien till att skapa något slags bild av att det är så
              mycket hemskare med det här än med det andra som har hänt i historien.
              Det är nämligen det man gör. Jag tycker att både Cecilia Wikström
              och Hans Wallmark på något sätt har gjort de markeringarna, att
              det är de som bestämmer vad som är viktigt, genom att de plockar
              ut en sak. Det är det som är faran, att man faktiskt använder
              historien som något slags ideologiskt slagfält, som då de här
              forskarna är rädda för.
            </seg>
            <seg n="9387fee8">
              Det måste naturligtvis vara så att man har en bra historieundervisning
              i skolan på alla sätt, att man ser historien som ett skeende.
              Då kan man inte plocka ut just en bit. Jag tycker att det på något
              sätt är just det som både Hans Wallmark och andra företrädare
              för majoriteten gör. Man plockar faktiskt ut en bit och är otroligt
              engagerad i just det som har hänt i Sovjet, i Kina och i Kambodja.
            </seg>
            <seg n="ba00771b">
              Det är hemskt. Det har vi erkänt allihop, men det finns faktiskt
              en hel historia att ta hänsyn till, där man just i olika religioners
              och i olika ideologiers namn har begått nästan lika svåra brott.
            </seg>
          </u>
          <note type="speaker" n="e48f479d">
            Anf. 114 HANS WALLMARK (m) replik:
          </note>
          <u who="hans_wallmark_b7ba6b" xml:id="i-4e303660df77543a-1" n="2177717c">
            <seg n="ef439b09">
              Fru talman! Torbjörn Björlund försöker samtidigt inta två positioner.
              Å ena sidan säger han att det som har hänt vad gäller brott mot
              mänskligheten i kommunismens namn är hemskt. Men å andra sidan
              ska man inte göra som man gör nu.
            </seg>
            <seg n="3825c6d4">
              Då var min fråga, som jag tror att jag har ställt tre gånger
              hittills i kammaren: Om man inte ska göra det på detta sätt, på
              vilket sätt tycker Torbjörn Björlund och andra vänsterpartister
              att man ska göra vad gäller upplysning om kommunismens brott mot
              mänskligheten?
            </seg>
            <seg n="dc578078">
              Jag tycker, precis som professor Kristian Gerner, att det finns
              en logisk fortsättning på det uppdrag som man har gett till Forum
              för levande historia vad gäller upplysning om Förintelsen och
              nazismens brott mot mänskligheten. Det är en helhet. Det handlar
              om de två ideologier som på ett oerhört mörkt och blodigt sätt
              påverkade 1900-talets historia inte minst på vår kontinent. Då
              tycker jag att man åtminstone får vara så pass hederlig som jag
              tycker att Torbjörn Björlund var i sitt första replikskifte. Han
              sade då: Vi var nog tveksamma till att man över huvud taget skapade
              Forum för levande historia och att man inledde ett arbete vad
              gäller upplysning om Förintelsen och brott mot mänskligheten i
              nazismens namn.
            </seg>
            <seg n="3c93c1fc">
              Om man har sagt ja till det första, då tycker jag att det är
              en logisk fortsättning att säga ja till det andra. Men om man
              inte tyckte att Forum för levande historia var en bra idé, och
              om man inte tyckte att det behövdes något särskilt arbete kring
              nazismen och Förintelsen, då kan jag också förstå att man tycker
              att det andra ledet inte är lika viktigt.
            </seg>
            <seg n="4dea1750">
              Jag håller helt med Torbjörn Björlund om att det är oerhört viktigt
              med satsningar på skolan. Det gäller inte bara ett kärnämne som
              historia, utan det gäller också det som regeringen gör när det
              gäller en skriva-räkna-läsa-garanti. Den här regeringen har verkligen
              visat att det är en kunskapens och utbildningens regering.
            </seg>
          </u>
          <note type="speaker" n="cc30f4fb">
            Anf. 115 PETER PEDERSEN (v):
          </note>
          <u who="peter_pedersen_420991" xml:id="i-c2921f9112373d9c-5" n="f76f8855">
            <seg n="b64842ed">
              Fru talman! Jag satt på min kammare och väntade på votering och
              på att få åka hem. Då får jag höra detta brandtal i kammaren.
              Eftersom jag har en bakgrund i kulturutskottet och vi har haft
              denna diskussion tidigare kände jag att det var några övertoner
              här. Det är något trist. Jag känner att alla partier i Sveriges
              riksdag har en stor samsyn vad gäller synen på demokrati och på
              hur vi ska betrakta regimer och ideologier som bryter mot mänskliga
              rättigheter.
            </seg>
            <seg n="69ed965a">
              Såvitt jag ser är utskottet enigt. Det finns ingen här som har
              föreslagit att man ska lägga ned Forum för levande historia, även
              om det är på det sätt som Torbjörn Björlund säger att det fanns
              en stor tveksamhet från början när myndigheten bildades. Om jag
              inte minns fel var till exempel också Centern, om inte alldeles
              från början så något år efter, mycket tveksamma just av det skälet
              att man riskerade att selektivt politiskt styra den historiska
              forskningen.
            </seg>
            <seg n="30068be2">
              Jag kan konstatera att i det första uppdrag som gick ut från
              regeringen till Forum för levande historia står det att man ska
              främja arbete för demokrati, tolerans och mänskliga rättigheter
              med utgångspunkt i Förintelsen och andra brott mot mänskligheten.
            </seg>
            <seg n="82a23a5f">
              Det fanns alltså inte den begränsningen att man bara skulle ägna
              sig åt nazismen, utan det är fritt fram för myndigheten att ta
              upp vilka brott mot mänskligheten som helst som man önskar belysa.
              Man har till exempel också belyst slaveriet som ett brott mot
              mänskligheten.
            </seg>
            <seg n="96235d22">
              Det är inte detta som vi diskuterar. Vi kan ha en sådan diskussion
              om myndigheten behövs eller inte. Det är inte det som kritiken
              gäller. Om man tittar noggrant i betänkandet finns det åtminstone
              tre motioner där olika ledamöter från den borgerliga sidan faktiskt
              går in med en konkret uppmaning till myndigheten eller regeringen.
              Det sägs till exempel att myndigheten bör studera kirunasvenskarnas
              situation. Det sägs att myndigheten bör titta närmare på kommunismens
              skuld för 100 miljoner människors död. Det skriver Lennart Sacrédeus.
              Rolf K Nilsson och Lars-Arne Staxäng lyfter fram samma sak. Det
              handlar om att man ske ge uppdrag.
            </seg>
            <seg n="fa2f46cf">
              Om man sedan läser under vad som står under Bakgrund står det
              tydligt att regeringen i budgetpropositionen 2007 aviserade att
              den avsåg att ge ett särskilt uppdrag till Forum för levande historia
              skulle belysa och informera om kommunismens brott mot mänskligheten.
              Samma sak upprepades av utrikesminister Carl Bildt i en interpellationsdebatt
              den 21 juni 2007.
            </seg>
            <seg n="f06b970c">
              Jag och Vänsterpartiet, törs jag säga, tycker att det är en orimlig
              ordning om vi här i Sveriges riksdag ska stå och diskutera vilka
              forskningsfält som är intressanta eller vilka kampanjer som är
              intressanta för Forum för levande historia att ta upp. Det är
              väl rimligtvis den myndigheten som ska göra det, och i så fall
              utifrån det uppdrag som man har fått.
            </seg>
            <seg n="3e4c79bf">
              Då frågar Hans Wallmark hur vi ska agera. Som gammal historielärare
              tycker jag att det är ganska självklart att om svenska elever
              inte känner till vare sig Gulagarkipelagen eller koncentrationslägren
              har skolan onekligen en viktig uppgift i historieundervisningen,
              eller hur? Jag tror dessutom att det är mycket mer effektivt än
              att man talar om kampanjer.
            </seg>
            <seg n="90fdabc3">
              Om man går ut och frågar svenska skolelever är jag inte alldeles
              övertygad om att de känner till att vi har en speciell myndighet
              som heter Forum för levande historia som ägnar sig åt detta. Det
              tror jag inte. Det kan inte heller vara det som är det intressanta.
            </seg>
            <seg n="903b1e5b">
              Men det blir något märkligt när vi får en diskussion om vi är
              för eller mot att man ska upplysa, ha diskussioner om och vidta
              åtgärder när det gäller brott mot mänskligheten. Detta uppdrag
              finns redan.
            </seg>
            <seg n="d6b37eb3">
              Om det kommer förslag från någon i denna kammare om att Forum
              för levande historia ska ta upp och belysa imperialismens brott
              mot mänskligheten, olika religiösa åskådningars brott, till exempel
              kristendomens, för att haka på Cecilia Wikström, kommer jag att
              rösta mot det. Jag tycker inte att vi politiker ska styra vad
              en myndighet i detalj ska göra eller vad forskningen i detalj
              ska göra. Det ska de själva avgöra, annars har vi ingen fri forskning
              och ingen fri opinionsbildning. Det tycker jag gäller oavsett
              vilken fråga som vi diskuterar.
            </seg>
          </u>
          <note n="d45e3598">
            I detta anförande instämde Siv Holma (v).
          </note>
          <note type="speaker" n="31a0c259">
            Anf. 116 HANS WALLMARK (m) replik:
          </note>
          <u who="hans_wallmark_b7ba6b" xml:id="i-4e303660df77543a-2" n="2177717c">
            <seg n="1ae07cf0">
              Fru talman! Jag tycker att Peter Pedersen är lite negativ till
              Forum för levande historia. Jag tror att Forum för levande historia
              är väl känd hos många skolelever och inte minst hos den breda
              allmänheten. Jag tror att de allra flesta av oss känner till Om
              detta må vi berätta . Jag tror att det var en väldigt betydelsefull
              insats som man gjorde i slutet av 1990-talet och i början av 2000-talet
              för att få uppmärksamhet kring Förintelsen och nazismens brott
              mot mänskligheten.
            </seg>
            <seg n="93f0eb89">
              Även om man inte gör den här direkta kopplingen mellan Forum
              för levande historia och Om detta må vi berätta , tror jag i alla
              fall att det senare är ett begrepp som många känner igen och intimt
              förknippar med det som hände.
            </seg>
            <seg n="ec9bf8ce">
              Peter Pedersens frågor är intressanta. Om man tittar på just
              det betänkande som Peter Pedersen har kommit till kammaren för
              att diskutera, kan man bland de förslag som finns här se att det
              handlar om museiansvar för HBT-kulturen. Man motionerar om inrättandet
              av ett kvinnomuseum. Det handlar i och för sig också om uppmärksammande
              av kommunismens brott och uppmärksammande av slaveriet.
            </seg>
            <seg n="99823269">
              Om Peter Pedersen tycker att de motioner som handlade om uppmärksammande
              av kommunismens brott mot mänskligheten är statlig styrning, hur
              förhåller han sig då till de övriga motionerna där det också ställs
              krav och som kulturutskottet också har behandlat?
            </seg>
            <seg n="443475c2">
              Avslutningsvis: Det särskilda yttrandet nr 4 i betänkandet från
              Vänsterpartiet handlar om begreppet kirunasvenskarna. Man för
              där ett resonemang om att det är fel att använda begreppet kirunasvenskarna.
              Peter Pedersen, är inte det om möjligt fråga om ännu mer detaljstyrning?
            </seg>
          </u>
          <note type="speaker" n="d99bb326">
            Anf. 117 PETER PEDERSEN (v) replik:
          </note>
          <u who="peter_pedersen_420991" xml:id="i-c2921f9112373d9c-6" n="f76f8855">
            <seg n="ed34cd0f">
              Fru talman! Man måste ändå se skillnaden. Om man i allmänhet
              tycker att det är viktigt att belysa till exempel kvinnors roll
              i Sverige genom historien, eftersom kvinnor inte är normen utan
              undantaget även när det gäller museiverksamheten, tycker jag inte
              att det är något fel att man har synpunkter på om man vill ha
              ett kvinnomuseum eller inte.
            </seg>
            <seg n="57c8b609">
              Däremot är det helt fel om vi politiker skulle gå in och diskutera
              om vi tycker att Forum för levande historia ska ta upp den epoken,
              den företeelsen och så vidare. Det är det som jag kritiserar.
            </seg>
            <seg n="b6ab6f5f">
              Vi har myndigheten Forum för levande historia, och jag kan inte
              se att det finns någon motion där det föreslås att den ska läggas
              ned. Det har varit en sådan diskussion tidigare. Nu finns denna
              myndighet, och de har ett öppet uppdrag, en öppen möjlighet att
              belysa vilka brott mot mänskligheten som de vill. Det är inte
              detta som vi diskuterar utan det är om vi här i Sveriges riksdag,
              utifrån politisk orientering, ska ha synpunkter på vad de ska
              ägna sig åt. Det är precis det som gör att vi får precis det som
              vi anklagar dessa diktaturer för, nämligen, som dessa forskare
              skriver, att man ställer historieforskningen i diktaturens tjänst.
              Det är precis som att vi diskuterar andra saker. Vi kan inte försvara
              demokratin genom att inskränka på demokratin.
            </seg>
            <seg n="878aba6e">
              Vi ska inte försöka komma till rätta med eller belysa de brott
              mot mänskligheten som har begåtts genom att delvis använda likartade
              metoder. Det är den diskussionen vi för. Men då blir det en annan
              diskussion om vad vårt parti kallar sig.
            </seg>
            <seg n="176d2a00">
              Upplysningsvis tror jag inte att det finns något parti i Sveriges
              riksdag som så självkritiskt har belyst sin egen historia som
              Vänsterpartiet. Vi har flera rapporter och vi har en analysgrupp,
              som jag för övrigt själv satt med i. Vi har sedan en lång tid,
              i decennier, klart skrivna partiprogram där vi belyser, tar avstånd
              från och kritiserar vår egen historia. Jag skulle önska att alla
              andra partier hade samma ödmjukhet, för det finns en del att gräva
              upp även hos er andra.
            </seg>
          </u>
          <note type="speaker" n="ac5b9f11">
            Anf. 118 HANS WALLMARK (m) replik:
          </note>
          <u who="hans_wallmark_b7ba6b" xml:id="i-4e303660df77543a-3" n="2177717c">
            <seg n="8a309ef7">
              Fru talman! För det första tycker jag ändå att det är en viss
              skillnad vad gäller vår historia några partier emellan.
            </seg>
            <seg n="17a7fddb">
              För det andra, Peter Pedersen, brukar självsmicker lukta illa.
              Det gör det även i kammaren.
            </seg>
            <seg n="21dee1f2">
              För det tredje har det inte varit alldeles oomstritt att det
              i de historieprojekt som Vänsterparitet har bedrivit också har
              funnits forskare och seriösa analytiker som har haft andra detaljsynpunkter
              på det hela.
            </seg>
            <seg n="049bd86f">
              Fru talman! Jag måste ändå få ställa den grundläggande frågan,
              och det är: Tycker Peter Pedersen, i likhet med Torbjörn Björlund,
              att det är bra att det bedrivs upplysningsverksamhet och historieforskning
              om kommunismens brott mot mänskligheten eller inte?
            </seg>
            <seg n="f9f42b12">
              Jag tycker att vi här i kammaren har hört båda åsikterna samtidigt.
              Man börjar med att säga att det är viktigt att kommunismens brott
              mot mänskligheten uppmärksammas. Men sedan kommer alla invändningar,
              alla om, men och kanske. Det enklaste är att svara ja eller nej
              på frågan: Är det viktigt och relevant att upplysa om kommunismens
              brott mot mänskligheten eller inte?
            </seg>
            <seg n="0164b2ee">
              Skälet till tilläggsdirektivet som kom var att det var förknippat
              med en ramutökning. Forum för levande historia fick mer pengar
              i samband med budgeten för 2007. Det aviserades i ett regeringsbeslut
              den 21 december 2006.
            </seg>
            <seg n="a6cd4ea1">
              Skälet var just att man tidigare när det gällde ett antal motioner
              som var inlämnade från borgerliga ledamöter här i riksdagen hade
              sagt att man inte kunde utöka uppdraget till Forum för levande
              historia därför att resurserna var begränsade och de hade lagt
              ned hela sin tid och verksamhet på arbetet med Förintelsen och
              upplysning om nazismens brott mot mänskligheten. Vad alliansregeringen
              då gjorde med sitt beslut den 21 december, som sedan följdes av
              budgetmedel, var att man gav ett utökat uppdrag men också mer
              pengar till Forum för levande historia.
            </seg>
          </u>
          <note type="speaker" n="daadfeec">
            Anf. 119 PETER PEDERSEN (v) replik:
          </note>
          <u who="peter_pedersen_420991" xml:id="i-c2921f9112373d9c-7" n="f76f8855">
            <seg n="7cc2e54d">
              Fru talman! Upplysningskampanj är inget lyckat ord, tycker jag.
              Det låter som att man ska upplysa om något och att det ska vara
              en kampanj. Det låter som en tillfällig åtgärd.
            </seg>
            <seg n="356e0d52">
              Jag tror att demokratin måste försvaras i dag, i morgon och väldigt
              lång tid framåt. Det naturliga svaret för mig är att vi måste
              lyfta fram de demokratiska frågorna ännu starkare i den vanliga
              undervisningen, till exempel som en naturlig del i historieundervisningen
              eller när man i ämnet samhällskunskap diskuterar olika sätt att
              styra ett samhälle. Där har de en självklar plats. Då når vi dessutom
              ut till alla elever i Sverige som går i den svenska skolan.
            </seg>
            <seg n="6e69f723">
              När det gäller ramutökningen och vad Forum för levande historia
              har gjort och inte gjort kan jag tala om att jag var där för några
              år sedan och att de då hade andra inriktningar än bara på nazismens
              brott. De har haft den möjligheten länge. De har också jobbat
              med andra ideologier länge.
            </seg>
            <seg n="af6e8a41">
              Huvudfrågan är fortfarande: Ska vi politiker avgöra det här?
              Det här är inget självskryt, utan man kan kolla efteråt om jag
              följer det eller inte. Om någon i kammaren dristar sig att yrka
              på att vi ska upplysa om kristendomens brott mot mänskligheten,
              imperialismens brott mot mänskligheten och så vidare kommer jag
              att rösta nej av principiella skäl.
            </seg>
            <seg n="e24f236c">
              Jag tycker inte att det är vi politiker som ska styra verksamheten
              i detalj. Då går vi långt över gränsen för vad vi bör ägna oss
              åt. Forskare är bättre skickade att avgöra vilka forskningsfält
              de vill studera, vilka insatser de ska ha och var de ska söka
              stöd. Det är en mycket bättre och friare forskning. Då kommer
              vi också mycket närmare en sanning som inte behöver ha något slags
              politisk orientering eller att vi har misstankar om att någon
              har en baktanke med det ena eller det andra. Det vore trist om
              vi skulle få en sådan diskussion.
            </seg>
          </u>
          <note n="7fa8d345">
            Överläggningen var härmed avslutad.
          </note>
          <note n="49858747">
            12 § Idrottsfrågor
          </note>
          <note n="3aa5c792">
            Föredrogs
          </note>
          <note type="speaker" n="0dced631">
            Anf. 120 LARS WEGENDAL (s):
          </note>
          <u who="lars_wegendal_df0ae1" xml:id="i-c2611918f9e3b463-0" n="68ca4ed1" next="i-62724170d51f0ef1-0">
            <seg n="235c0362">
              Fru talman! För andra gången den här mandatperioden har vi en
              debatt om den statliga idrottspolitiken. Precis som förra gången
              är det ett renodlat motionsbetänkande som vi ska debattera. Menyn
              består av 22 motioner som väcktes under allmänna motionstiden
              2007.
            </seg>
            <seg n="a732866e">
              Det är väl bra att ledamöterna har ett aktivt intresse för svensk
              idrott som de visar genom ett motionerande. Visst vore det ännu
              mer glädjande om det vi skulle debattera vore en proposition från
              regeringen. Men tyvärr har idrottsministern inte visat något mer
              framträdande intresse för idrottens villkor.
            </seg>
            <seg n="1ae3beb4">
              Vad vi sett är mest en idrottsminister som fungerat som prisutdelare
              och som därutöver haft en sagolik förmåga att komma på kollisionskurs
              med vår största folkrörelse.
            </seg>
            <seg n="42ac0880">
              Man har lyckats begrava idrottens skattefrågor och de förslag
              som fanns i en för idrotten positiv utredning. Man har begravt
              dessa frågor i en ny utredning där man först inte ville ge idrotten
              representation. Det krävdes massiva protester och påtryckningar
              för att finansministern skulle acceptera en representation.
            </seg>
            <seg n="1629b80f">
              På samma sätt hamnar idrottsministern på total kollisionskurs
              med svensk idrott när hon sänder ut ett pressmeddelande om att
              hon ska träffa idrottens företrädare i en fråga där de har framfört
              sina åsikter på ett klart och tydligt sätt under de senaste åren.
              Det är ett mycket märkligt beteende som enligt en av idrottens
              främsta företrädare antingen har sin grund i dåliga PR-rådgivare
              eller en oenighet inom regeringen där man gör allt för att skjuta
              ställningstagandena framför sig.
            </seg>
            <seg n="43bc3915">
              Fru talman! Vi socialdemokrater har i det här betänkandet tre
              reservationer och tre särskilda yttranden.
            </seg>
            <seg n="b41aceb7">
              Vad gäller reservationerna vill jag här lyfta fram vad vi säger
              i reservation nr 5 om vikten av att människor vågar vara öppna
              med sin sexuella läggning utan att behöva vara oroliga för trakasserier.
              Homosexuella, bisexuella och transsexuella idrottare törs inte
              alltid berätta om sin läggning av rädsla för att bli utstötta
              från gemenskapen. Visst har idrotten gjort vissa insatser, men
              långt ifrån tillräckligt. Frågorna måste uppmärksammas betydligt
              mer än vad som har varit fallet hitintills, inte minst bland idrottande
              ungdomar.
            </seg>
          </u>
          <note n="76f15e97">
            Jag yrkar bifall, fru talman, till reservation nr 5.
          </note>
          <u who="lars_wegendal_df0ae1" xml:id="i-62724170d51f0ef1-0" n="68ca4ed1" prev="i-c2611918f9e3b463-0">
            <seg n="ceb0c27b">
              I en annan reservation lyfter vi socialdemokrater tillsammans
              med Vänsterpartiet fram vikten av att skapa små, flexibla idrottsanläggningar
              som inte utgår från organiserad idrottsverksamhet. Vi gör detta
              trots att vi är fullt medvetna om det arbete som idrottsrörelsen
              gjort tillsammans med kommuner när det gäller spontanidrottsplatser.
              Men vi gör det i akt och mening att påtala vikten av att storstadskommuner
              och mindre kommuner måste ta detta på allvar i sin översiktsplanering
              och detaljplanering. Det räcker inte med alla dessa stora elitidrottsarenor,
              utan man måste även tänka på gröna ytor för spontan idrott och
              lek, inte minst ur ett folkhälsoperspektiv.
            </seg>
            <seg n="e260522a">
              Fru talman! I 2006 års valrörelse deltog alla partier i en debatt
              som Riksidrottsförbundet anordnade under Almedalsveckan. Ett av
              debattens två huvudteman var statens roll för att få fler internationella
              idrottsevenemang till Sverige.
            </seg>
            <seg n="4224c452">
              För någon vecka sedan hade vi här i kammaren en interpellationsdebatt
              med idrottsministern. Debatten gällde regeringens oförmåga att
              komma fram med ett förslag till strategi för hur staten kan vara
              en medverkande part för att Sverige och svensk idrott ska vara
              ännu mer framgångsrika i att få internationella evenemang till
              Sverige. Det var en fråga som vi socialdemokrater lyfte fram redan
              i förra årets motionsbetänkande och motionsdebatt och där jag
              fick positiva svar från flera av borgerlighetens företrädare.
              På samma sätt var alla borgerliga partier i Almedalsdebatten oreserverat
              positiva till det statliga engagemanget och till och med till
              statlig bidragsgivning.
            </seg>
            <seg n="77d7a523">
              Men, snälla ni, nu måste ju även ni ha tröttnat på regeringens
              oförmåga att föra en dialog med idrottsrörelsen. Eller tycker
              ni att det är en rimlig hantering av denna fråga?
            </seg>
            <seg n="90462c95">
              Är det rimligt att inbjuda idrottsrörelsen via pressmeddelanden?
              Är det rimligt att återigen föra frågan till en tjänstemannagrupp?
              Är det rimligt att man i regeringsförklaringen så tydligt talar
              om sin ambition om flera internationella evenemang och sedan låter
              frågan ligga i träda under så lång tid? Kan inte ni den moderatledda
              regeringens företrädare här i riksdagen i varje fall antyda er
              politiska vilja i denna fråga? Jag är övertygad om att både idrottens
              företrädare och andra evenemangsanordnare skulle tycka att det
              vore givande att få lite politiska antydningar i stället för att
              bara höra att frågan diskuteras mellan ett antal tjänstemän i
              tre departement.
            </seg>
            <seg n="54b7cef2">
              Fru talman! Jag återkommer eventuellt till några av övriga frågor
              i betänkandet i samband med frågor till övriga som deltar i debatten.
            </seg>
          </u>
          <note n="fad9f915">
            Fru talman! Jag yrkar bifall även till reservation nr 7.
          </note>
          <note type="speaker" n="3299df14">
            Anf. 121 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-549ff4494b0ff189-3" n="5a36e82b">
            <seg n="a744598e">
              Fru talman! I det här betänkandet om idrott, som kanske är mindre
              kontroversiellt än det förra betänkandet vi nyss debatterade,
              finns saker som för många kan verka självklara. Jag tänker försöka
              belysa några saker som jag tycker är av särskild betydelse både
              för idrottsrörelsen och för staten som bidragsgivare.
            </seg>
            <seg n="d37b5719">
              Jag ska börja med att yrka bifall till reservation 7, som vi
              har gemensamt med Socialdemokraterna och som handlar om idrottsanläggningar.
              Jag står bakom alla Vänsterpartiets reservationer och särskilda
              yttranden, men jag yrkar bifall bara till denna.
            </seg>
            <seg n="705fef6f">
              Jag vill börja med det som handlar om idrottens självständiga
              ställning och ekonomi. Det har varit en självklarhet att vår största
              folkrörelse idrotten har varit oberoende och självständig. Inte
              desto mindre har idrotten, framför allt den organiserade idrotten,
              litat till ett stort stöd från den offentliga sektorn. I dag går
              det från staten in drygt 1,8 miljarder kronor. Från kommunerna
              får idrotten mer än dubbelt så mycket stöd. Det här innebär en
              relativt långtgående samverkan mellan idrotten och den offentliga
              sektorn.
            </seg>
            <seg n="e7f7c858">
              För statens del handlar det om att ange de syften vi tycker att
              idrotten ska uppnå. Vi utgår från att idrotten sedan lägger fast
              målen för hur det ska gå till. Det här fungerar hyfsat i dag,
              men det finns fortfarande vissa problem som idrotten behöver arbeta
              med. Det är inget att sticka under stol med, och det gör man inte
              inom idrotten heller. Mycket har gjorts, och det finns i dag både
              mål och handlingsplaner som ligger helt i den riktning som vi
              från statlig sida vill att idrotten ska verka i. Det finns dock
              rent praktiskt mycket kvar för idrotten att hantera och utveckla.
            </seg>
            <seg n="a43a2f4e">
              Idrotten är en spegelbild av samhället. Man har samma problem
              som i övriga delar av samhället. Arbetet mot sexism, rasism, klasskillnader
              och för jämställdhet, integration och för mer kunskaper om HBT-frågor
              med mera måste genomsyra all verksamhet.
            </seg>
            <seg n="041f0f94">
              Det finns i dag alla skäl att fortsätta dialogen med idrotten
              om hur man uppfyller sina uppsatta mål. En sak som jag vet är
              ett problem är detta med ledarutbildning. Man får slita mycket
              hårt för att få tillräckligt många ungdomsledare att utbilda sig
              och för att kunna ge barn och ungdomar en bra utbildning, inte
              minst inom de områden som jag tidigare nämnde.
            </seg>
            <seg n="b3533884">
              Idrottsrörelsen behöver ett stadigt och säkert ekonomiskt stöd.
              Vi i Vänsterpartiet menar att det bästa sättet är att på sikt
              överge kopplingen till vinstdelningssystemet inom Svenska Spel
              och låta det gärna ännu generösare statsbidraget gå över statsbudgeten.
              I detta kan det också finnas en moralisk dimension. Låt idrotten
              slippa hoppas på ett ökat spelande för att inkomsterna ska öka.
              Ett ökat spelande leder ju mycket troligt också till ett ökat
              spelmissbruk.
            </seg>
            <seg n="50fdecc5">
              Den viktigaste förutsättningen för att idrotten ska få förutsättningar
              att driva bra verksamhet, framför allt för barn och ungdomar,
              borde vara att det finns tillgång till bra anläggningar på nära
              håll. Det är enligt min mening kanske den ödesfråga som idrotten
              framför allt har att hantera i framtiden. Här är den samverkan
              med kommunerna som i dag pågår en förutsättning för att det ska
              fungera bra. En ansträngd kommunal ekonomi klarar inte av att
              bygga och investera tillräckligt mycket för att detta ska bli
              verklighet. Den ekonomiska politik som regeringen för motarbetar
              detta. Med minskade bidrag till kommunerna blir detta en kvarnsten
              som många kommuner inte klarar av att bära. De behöver hjälp och
              alltså mer pengar.
            </seg>
            <seg n="3e971efb">
              Det är oerhört viktigt att det i samhällsplaneringen säkerställs
              att det finns grönytor, lekparker och små idrottsplatser i barns
              och ungdomars närområden, där de bor.
            </seg>
            <seg n="a103be34">
              I det sammanhanget vill jag nämna de näridrottsplatser som också
              Lars Wegendal var inne på och som börjar dyka upp på olika ställen
              i våra kommuner. Det är en flexibel mindre idrottsanläggning som
              mera inbjuder till spontan fysisk aktivitet än till organiserad
              idrottsverksamhet precis det som idrottsrörelsen själv efterlyser.
              Det vore spännande med ett statligt stöd till en satsning på fler
              sådana anläggningar. Detta kan jag ge som ett tips till regeringen.
              Jag tror också att idrottsrörelsen skulle välkomna ett sådant
              initiativ.
            </seg>
            <seg n="28d161ad">
              Jag återkommer så småningom till det som alliansföreträdarna
              kommer att säga här från talarstolen.
            </seg>
          </u>
          <note n="d45e3598">
            I detta anförande instämde Siv Holma (v).
          </note>
          <note type="speaker" n="6666e17f">
            Anf. 122 GÖRAN MONTAN (m):
          </note>
          <u who="goran_montan_911919" xml:id="i-74524ade87d07ca9-0" n="02075ebf">
            <seg n="1eb99933">
              Fru talman! Det är inte alltid man redan från början när man
              går upp vet att man ska få en replik att svara på, men det är
              väl bra, det.
            </seg>
            <seg n="a8f681f9">
              Vi har i dag att behandla ett motionsbetänkande som omfattar
              22 motionsyrkanden och åtta reservationer. Jag yrkar avslag på
              samtliga motioner.
            </seg>
            <seg n="807f097a">
              Efter att ha lyssnat på de föregående talarna tror jag att vi
              i stort sett är överens om väldigt mycket. Framför allt kan vi
              konstatera att konfliktytan mellan partierna inte är lika stor
              som på många andra politikområden. Däremot har vi naturligtvis
              olika åsikter i en hel del frågor, till exempel om hur fort vissa
              saker ska gå och exakt hur de ska göras. Men att de ska göras
              målen verkar vi ändå vara ganska överens om.
            </seg>
            <seg n="a2684837">
              Jag har med stort intresse läst igenom motionerna. Det sägs många
              kloka saker i dem.
            </seg>
            <seg n="3026298a">
              Vänsterpartiet har en motion om idrottens självständiga ställning.
              Där är vi överens om att idrotten är mogen att ta ett större ansvar
              för sin egen verksamhet. Vi har under mandatperioden bidragit
              till att se till att regleringsbreven har förenklats och att återrapporteringsskyldigheten
              har förenklats. Det är naturligtvis alltid nödvändigt att följa
              upp och se till att när så mycket pengar lämnas över till en rörelse
              som uppträder som en myndighet måste det vara kopplat till återkoppling
              och redovisning.
            </seg>
            <seg n="7a2c7c12">
              Med det svaret vill jag ändå säga att vi har drivit frågan för
              idrottens självständiga ställning ytterligare ett snäpp framåt.
            </seg>
            <seg n="26bafade">
              En annan motion handlar om arbetet mot dopning. Det återkommer
              i ett särskilt yttrande. Där råder heller ingen skillnad i åsikt:
              Arbetet mot dopning är utomordentligt viktigt. Det är en av de
              viktigaste frågorna.
            </seg>
            <seg n="63e52c7d">
              Tack och lov har vi delegerat ansvaret för detta till Riksidrottsförbundet,
              och deras dopningskommission arbetar mycket framgångsrikt med
              dessa frågor. Inom elitidrotten i Sverige är detta inte ett stort
              bekymmer. Möjligtvis kan vi se en tendens i Sverige liksom i andra
              länder att det kanske mer förekommer problem inom motionsidrott,
              styrketräning och liknande, där anabola steroider förekommer.
              Det är något som vi måste attackera tillsammans med polismyndigheterna
              å det kraftigaste.
            </seg>
            <seg n="e37dfe9b">
              De medel som har avsatts till RF för att behandla den här frågan
              är 23 miljoner, varav 23 miljoner går till särskilda ändamål,
              bland annat samarbetet med WADA.
            </seg>
            <seg n="1ee97c97">
              Jag konstaterar, precis som oppositionen, att antalet tester
              har minskat. Den handlingsplan som man satte i gång för ganska
              länge sedan blev aldrig antagen. Då handlar det om en annan mandatperiod.
            </seg>
            <seg n="fbe9a1a3">
              Det har gjort att Riksidrottsförbundet har tillsatt en intern
              utredning som delvis ska ta reda på var ansvaret ska ligga. Vi
              ser fram emot att läsa resultatet av den.
            </seg>
            <seg n="cff8365b">
              Till dess utgår jag ifrån att Riksidrottsförbundet har medel
              att allokera till antidopningsarbetet om det visar sig nödvändigt.
            </seg>
            <seg n="80759904">
              Jag kommer då in på en annan fråga som Vänsterpartiet har lyft
              upp, nämligen idrottens ekonomi. Man kan ju ha synpunkter på sambandet
              med spelandet. Det har jag också. Det är en utredning på gång
              som kommer att presenteras i december år. Den handlar om den reglerade
              spelmarknaden. I den ligger också frågan om idrottens framtida
              finansiering. Det är klart att jag kan ha synpunkter på varför
              mitt barnbarns idrottande skulle ha något som helst samband med
              att folk spelar mer poker på nätet.
            </seg>
            <seg n="718c00f2">
              Jag återkommer till den frågan när vi har lite klarare direktiv
              om hur man ska kunna lösa detta. Vi kan konstatera att idrotten,
              genom det ökade spelandet, har fått nästan 200 miljoner mer i
              år än förra året.
            </seg>
            <seg n="33d3a442">
              Frågan har också väckts om HBT-personers förhållande till idrotten.
              Jag kan bara säga att jag tycker att det är en skam att det ens
              antyds att det behövs speciella idrottsföreningar som riktar sig
              till just homosexuella eller HBT-personer. Så är fallet i Helsingfors.
            </seg>
            <seg n="67125846">
              Tack och lov är inte de som har startat de föreningarna lika
              fördomsfulla, så där är också heterosexuella människor mycket
              välkomna. Det har faktiskt blivit en utveckling på den punkten.
            </seg>
            <seg n="efca6a9b">
              Jag hade nöjet att delta i en paneldebatt under Pridefestivalen
              förra året som ju hade temat idrott. Det var en mycket intressant
              diskussion. Jag utsattes visserligen själv i början för förutfattade
              meningar. En gråhårig 60-årig moderat ansågs kanske inte ha några
              andra åsikter än dem som jag pådyvlades alldeles i början, det
              vill säga att jag antogs vara något av en homofob. Nu hade jag
              inte de problemen.
            </seg>
            <seg n="c84dbbc4">
              Jag fick en fråga. Man frågade om man i de direktiv i regleringsbrevet
              som nämner jämställdhet som en fråga som ska genomsyra och integreras
              i allt arbete inom RF kan lägga till också HBT-frågorna. Jag ställde
              mig positiv till det. Vi får se om vi kan foga in det i instruktionerna
              till RF på ett tydligare sätt. RF arbetar med frågan på ett mycket
              seriöst sätt. Det är inte lätt. Det är heller inte lätt för RF
              att ändra många människors grundföreställningar. Sådant tar tid
              i samhället i övrigt. Idrotten är inget undantag.
            </seg>
            <seg n="b2ce918b">
              Jag utgår ifrån att jag får frågor så att jag kan utveckla detta.
            </seg>
          </u>
          <note type="speaker" n="20e6ceda">
            Anf. 123 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-0" n="68ca4ed1">
            <seg n="ee64259c">
              Fru talman! Jag kan hålla med Göran Montan när det gäller HBT-personer.
              Jag ser egentligen inte att problemet ligger på nationell nivå
              varken på RF-nivå eller på förbundsnivå. Problemet ligger nog
              längre ned i organisationen, på den lokala nivån. Hur man kommer
              till rätta med den typen av problem skulle jag vilja se i en diskussion
              framöver.
            </seg>
            <seg n="17f78414">
              Strategi för internationella evenemang har vi debatterat ett
              antal gånger på senare tid. Det är ju bra.
            </seg>
            <seg n="4084db4f">
              Jag skulle vilja höra Göran Montans kommentarer till det arbetssätt
              som regeringen har valt. I Norge arbetar man mycket brett. Man
              har engagerat sju departement i arbetet, vilket gör att man fångar
              in såväl turism och idrottsrörelse som World Scout Jamboree. I
              Sverige har regeringen valt ett mycket smalare arbetssätt, vilket
              oroar mig lite. Risken är uppenbar att man inte fångar in alla
              de evenemang som behöver stöd och råd för att genomföras.
            </seg>
            <seg n="392de357">
              Hur tror Göran Montan att man fångar in de evenemang som ligger
              inom till exempel integrations- och jämställdhetsministerns ansvarsområde?
            </seg>
            <seg n="08c9eaae">
              Min andra fråga handlar om ytor för spontan idrott. I betänkandet
              avstyrker majoriteten ett par motioner om mindre platser för spontan
              motion med hänvisning till det kommunala självstyret. Så kan man
              naturligtvis göra om man inte vill diskutera frågan.
            </seg>
            <seg n="7909ce41">
              Hur ser majoriteten på möjligheten att till exempel genom ändringar
              i plan- och bygglagen eller på annat sätt åstadkomma de grundläggande
              förutsättningarna för att skapa dessa viktiga ytor för spontan
              och ofta icke-organiserad idrott?
            </seg>
          </u>
          <note type="speaker" n="736ee2e4">
            Anf. 124 GÖRAN MONTAN (m) replik:
          </note>
          <u who="goran_montan_911919" xml:id="i-74524ade87d07ca9-1" n="02075ebf">
            <seg n="edbf1b69">
              Fru talman! Jag börjar med det sista. Minnet är kort, så det
              är bäst att börja med det man kommer ihåg.
            </seg>
            <seg n="8bf54828">
              Spontanidrotten är naturligtvis grunden till det som komma skall.
            </seg>
            <seg n="42e864a3">
              Jag ska ge herr Wegendal en eloge. Handslaget bygger på ett alldeles
              utmärkt initiativ från idrottsrörelsen och Socialdemokraterna.
              Det har vi byggt vidare på. Vi har byggt ut det. Det handlar just
              om att få fler att börja idrotta och att idrotta längre.
            </seg>
            <seg n="598f3001">
              Näridrottsplatser kan ju vara väldigt små anläggningar, men också
              lite större. RF har ju ett ordinarie anläggningsstöd på 20 miljoner.
              Genom Idrottslyftet har närmare 50 miljoner satts in för just
              det ändamålet. När vi utvärderar hur det har slagit och om det
              har varit tillräckligt får vi ha en dialog med kommunerna och
              RF om möjligheten att komplettera verksamheten. Jag håller med
              Lars Wegendal om att det är viktigt.
            </seg>
            <seg n="e124be64">
              Jag ska försöka hinna med frågan om stora evenemang också. Vi
              har inte sju departement, utan bara tre som är direkt involverade
              i arbetet. I gruppen har vi naturligtvis också en dialog med idrottsrörelsen.
            </seg>
            <seg n="656a6187">
              Karin Mattsson har ju sagt att hon inte är nöjd med regeringen.
              Då inbegriper det faktiskt två regeringar. Hon var lika missnöjd
              med den förra regeringen som under fyra år inte ens kom fram till
              en strategi, vilket idrottsministern har lovat att den här gruppen
              tillsammans med idrottsrörelsen ska göra före sommaren.
            </seg>
            <seg n="4441aa54">
              Jag kan inte annat än tro på min minister, så jag hoppas att
              det blir så.
            </seg>
          </u>
          <note type="speaker" n="a9b94adf">
            Anf. 125 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-1" n="68ca4ed1">
            <seg n="a02c0842">
              Fru talman! Det gör jag också inte tror på henne, men hoppas
              att det blir något.
            </seg>
            <seg n="f8c84e64">
              Jag är lite glad i dag. I två olika debatter efter varandra har
              vi fått enormt beröm av moderata företrädare. Först när det gäller
              Forum för levande historia och nu för Handslaget. Detta måste
              gå till historien. Eller också är det ett sätt för er att komma
              närmare oss i debatten.
            </seg>
            <seg n="8d57b045">
              Tack för svaren.
            </seg>
            <seg n="78fdec44">
              Min tredje fråga handlar om de två moderata motionerna i betänkandet
              om att tillåta professionell boxning. Många deltog i den debatten,
              som föregick den nya lagstiftningen för kampsporter. Moderaterna
              ställde inte upp på den nya lagen. Därför är det inte konstigt
              att de två motioner som vi behandlar i det här sammanhanget är
              moderata.
            </seg>
            <seg n="d898359f">
              Jag konstaterar att tillsynsmyndigheten i Örebro börjar tillåta
              den kampsportsvariant som kallas MMA, det vill säga Mixed Martial
              Art. Det låter nästan som en konstart. Det innebär att man har
              två utövare i en bur, utan huvudskydd och med rätt tunna handskar
              som i stående eller liggande ställning har rätt att slå eller
              sparka varandra på ett ganska anmärkningsvärt sätt.
            </seg>
            <seg n="e79946dc">
              Min fråga till Göran Montan är därför: Tycker du att detta är
              en kampsport som även fortsättningsvis bör tillåtas, eller finns
              det anledning att ytterligare skärpa lagstiftningen eller se över
              den för att förhindra att de här avarterna kommer in?
            </seg>
            <seg n="94d0335c">
              Jag kan visa upp en tidningsartikel om detta. Personligen tycker
              jag inte att det ser speciellt trevligt ut. Jag kan överräcka
              den till Göran Montan så att han kan läsa den efter debatten.
            </seg>
          </u>
          <note type="speaker" n="cf86b21d">
            Anf. 126 GÖRAN MONTAN (m) replik:
          </note>
          <u who="goran_montan_911919" xml:id="i-74524ade87d07ca9-2" n="02075ebf">
            <seg n="59991288">
              Fru talman! Jag tackar så mycket. Det är skönt att Lars Wegendal
              är glad. Lars Wegendal var inte riktigt lika glad den sena natten
              när vi hade en interpellationsdebatt om stora evenemang. Men det
              är väl trevligt om jag kan bidra till att Lars blir glad.
            </seg>
            <seg n="5519a2fa">
              Min uppfattning när det gäller kampsporter är att upprepade slag
              mot huvudet är skadligt. När vi pratar om boxning tycker jag att
              amatörboxning där det finns tillräckligt med skyddsanordningar
              är helt okej. Många man-mot-man- eller kvinna-mot-kvinna-sporter,
              envigssporter, har utvecklat sig till att se till att man är ordentligt
              skyddad.
            </seg>
            <seg n="013d303a">
              Jag började när jag var ung med fäktning. Det är väl ett bra
              exempel på hur en dödlig envigssport har utvecklat sig till en
              oerhört dramatisk och trevlig sport där ingen gör sig illa, i
              alla fall inte med flit.
            </seg>
            <seg n="1a0ad5b9">
              MMA tycker jag, på den beskrivning jag hör från Lars Wegendal,
              låter förfärligt. Jag måste studera det vidare och titta vad det
              går ut på. Om den skulle rymmas under den nuvarande lagstiftningen
              blir jag väldigt tveksam.
            </seg>
            <seg n="4f9ae2c4">
              Stora evenemang har vi pratat om. Jag tror att jag har betat
              av de flesta frågor som jag har fått.
            </seg>
          </u>
          <note type="speaker" n="9f114b54">
            Anf. 127 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-4" n="5a36e82b">
            <seg n="50fec093">
              Fru talman! Som Göran Montan var inne på är det här kanske ett
              område där vi har mer samsyn än i andra politikområden. Men det
              finns några saker som jag tycker är viktiga att lyfta upp. Det
              finns skillnader i hur man ser på olika saker.
            </seg>
            <seg n="1d67fb7f">
              Går man in på idrottens självständighet kopplad till ekonomi
              finns det en del saker där vi har olika syn på hur det ska gå
              till. Idrotten har genom tiden och genom historien haft en rätt
              bra verksamhet för att plocka in pengar. Man har vana att dra
              in pengar för sin egen verksamhet på olika sätt. Det är oftast
              lotterier eller olika spel som har plockat in pengar. Det finns
              naturligtvis en koppling till Svenska Spel som från början var
              Tipstjänst och som bildades för att man ville bli av med det okontrollerade
              spelet. 1934 tror jag att det var.
            </seg>
            <seg n="ac812b4c">
              Min fråga är vad Göran Montan anser när det handlar om Svenska
              Spel. Det är ett dilemma i sig. Det finns en diskussion om avreglering
              av spelmarknaden, vilket direkt påverkar idrottsrörelsen. Det
              andra är de summor som i dag förs in i den organiserade idrotten
              och som den är så otroligt beroende av. Det här är en balans,
              att på något sätt ha en självständig idrottsrörelse samtidigt
              som man vet att den är väldigt beroende av de pengar som vi skjuter
              till.
            </seg>
            <seg n="d63d8a5e">
              Det har varit en utveckling som på många sätt har bejakats, egentligen
              både av idrotten och av politiken. Det ingår på något sätt som
              en del av den generella välfärden att se till att alla barn och
              ungdomar, oavsett var de kommer från för bakgrund, har en möjlighet
              och rätt att pröva på idrott och hitta den idrott de själva tycker
              är viktig och kul att hålla på med. Då blir ekonomin och den pengatillströmning
              som kommer in i idrotten, från den offentliga sektorn framför
              allt, viktigare och viktigare. Jag skulle vilja veta vad Göran
              Montan tycker om det.
            </seg>
          </u>
          <note type="speaker" n="02c7b473">
            Anf. 128 GÖRAN MONTAN (m) replik:
          </note>
          <u who="goran_montan_911919" xml:id="i-74524ade87d07ca9-3" n="02075ebf">
            <seg n="f16905dd">
              Fru talman! Jag nämnde den här problematiken lite tidigare. Kopplingen
              mellan spel och idrott är självklar inom vissa områden. Torbjörn
              Björlund nämnde Stryktipset. Där kan man se att där finns människors
              intresse. Det är åtminstone sportrelaterat. ATG är en annan. Sedan
              kan man fråga vad som är hönan och ägget i det sammanhanget, om
              pengarna gör att travsporten blir större eller om travsporten
              var så stor att det var självklart att kunna spela på den.
            </seg>
            <seg n="42a2fff5">
              En fråga som jag tror att vi alla är helt överens om är att idrotten
              ska ha, om jag uttrycker det så, tillräckligt med pengar. Däremot
              är den rådande situationen att man i så stor grad är avhängig
              av Svenska Spels resultat. Det är som vi i alla vet bara en del,
              men det är lejonparten av pengarna naturligtvis.
            </seg>
            <seg n="2e437ffe">
              I år var det jubel och fest, 180 miljoner, eller vad det är för
              något, mer än förut. Och det vet man inte förrän Svenska Spel
              står där med en jättecheck på sportgalan. Men vad händer när det
              är tvärtom? Vad händer om spelet blir mindre till volymen eller
              om vinsterna sjunker? Då står man plötsligt och har budgeterat
              och så får man inte de pengarna.
            </seg>
            <seg n="31ddca85">
              Jag tycker att det ligger väldigt mycket i resonemanget att man
              ska försöka hitta en mer pålitlig finansieringsväg. Det är alltid
              så att har du en verksamhet vill du veta vad du har att röra dig
              med.
            </seg>
            <seg n="5c3b0d29">
              Spelet ska inte avregleras utan omregleras. Hur det blir när
              och om vi säljer Svenska Spel kan inte jag svara på i detalj.
              Men idrotten ska få sina pengar. Det är vi överens om.
            </seg>
          </u>
          <note type="speaker" n="82083505">
            Anf. 129 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-5" n="5a36e82b">
            <seg n="68bbd09b">
              Fru talman! Just när det gäller finansiering har vi ett förslag,
              nämligen att man faktiskt tar bort kopplingen på lång sikt. För
              det här är något som det kanske tar ett tag att ordna till. Men
              det handlar om att man ser till att det blir ett idrottsbidrag
              direkt över statsbudgeten. Det kan gärna vara mer pengar till
              idrotten, men man säkerställer att vi från den offentliga sektorn
              ger idrotten förutsättningar som är stabila och ger den möjlighet
              att jobba med det.
            </seg>
            <seg n="ba9d1cdf">
              Vi kan ta risken när det gäller Svenska Spel. Vi har haft en
              diskussion om att man skulle ha något slags delmål, att man kanske
              gör om vinstdelningssystemet så att idrotten får den säkra delen
              och staten tar den osäkra delen. Det skulle vara en sak som skulle
              kunna påverka det här som Göran Montan var inne på.
            </seg>
            <seg n="d7d7a67e">
              Omreglering är något svävande, måste jag säga. Det är oerhört
              svårt att ta fasta på vad det skulle innebära. Men i mina öron
              är det faktiskt en avreglering, där man inte har kvar spelmonopolet,
              där Svenska Spel faktiskt blir utsatt för konkurrens på andra
              sätt och där i sådana fall idrottens pengar är i stor fara. Det
              är en konsekvens, och det måste man ta ställning till. Det tycker
              jag att regeringen ska ta ställning till och alliansmajoriteten.
            </seg>
            <seg n="a47b076a">
              Jag tycker att det är en oerhört central fråga för idrottsrörelsen
              där vi måste kunna kräva ett svar från alliansen och regeringen.
              Vad gör man när det här blir verklighet? Hur ser man till att
              idrotten står skadefri så mycket det går?
            </seg>
            <seg n="08063fe6">
              Den andra delen är just att man via den offentliga sektorn skapar
              möjligheter för barn och ungdomar att idrotta genom till exempel
              mötesplatser. Det kostar pengar. Kommunen har inte råd att betala
              allt det själv. Alltså måste vi på något sätt stötta idrotten
              även där.
            </seg>
            <seg n="2f29ee18">
              Det finns en hel del brister i dag just när det gäller anläggningsfrågan
              som måste rättas till. Där vet jag att idrotten står och väntar
              på att få hjälp: Vi klarar inte av att se till att alla barn och
              ungdomar får samma chans att idrotta om vi inte får den hjälpen.
            </seg>
            <seg n="35b2fea8">
              Det är kanske kärnan i vår olika syn på politik, hur man hanterar
              olika saker just med offentlig gemensam välfärd kontra privat
              välfärd. Det är en kärnfråga även här.
            </seg>
          </u>
          <note type="speaker" n="5ba6d262">
            Anf. 130 GÖRAN MONTAN (m) replik:
          </note>
          <u who="goran_montan_911919" xml:id="i-74524ade87d07ca9-4" n="02075ebf">
            <seg n="ad7b98b6">
              Fru talman! Det sista ordet var intressant: privat. Det offentliga
              kan inte alltid bekosta allting. Jag tror när det gäller näridrottsplatser
              och den typen av saker att det finns möjligheter med det lokala
              näringslivet, med kommunen, med Riksidrottsförbundet som i slutändan
              får sina resurser från staten.
            </seg>
            <seg n="b409e81b">
              Man kan fråga sig var de 180 miljonerna har tagit vägen. Jag
              har inte ställt den frågan till RF ännu. Men det är klart att
              det utgör en buffert som man hoppas att RF på ett klokt sätt kan
              använda, kanske till något sådant. Det lär vi få reda på när återkopplingen
              landar i vårt knä förhoppningsvis.
            </seg>
            <seg n="7fd2bd26">
              När det gäller avregleringen av spelmarknaden är det lite lustigt
              att den finns i kulturutskottet men inte i Kulturdepartementet.
              Avreglering är inte riktigt samma sak som en omreglering. Vid
              en avreglering är det fritt fram för alla, inga praktiska regler
              och så. Så tror jag ingen vill ha det. Det här är en fråga om
              att genom licenser och på andra sätt också främmande bolag från
              utlandet blir delaktiga.
            </seg>
            <seg n="6e8432e3">
              Pengarna kanske direkt ska gå in i statskassan, vända och gå
              tillbaka till idrotten. Det är ingen som vet i dag hur detta i
              detalj ska gå till. Jag kan bara säga som jag sade tidigare: Idrotten
              ska ha de pengar som vi alla är överens om att den behöver.
            </seg>
            <seg n="9c63fce1">
              Jag har en kommentar till det här med att koppla det hela direkt
              till statskassan. Det var kanske ett symboliskt försök av Vänsterpartiet,
              för det var väl bara 50 miljoner. Det är, som någon sade, som
              någonting i Mississippi. Men jag ska inte uttrycka det. Det är
              i alla fall en väldigt liten del.
            </seg>
          </u>
          <note type="speaker" n="d54801d2">
            Anf. 131 ANDERS ÅKESSON (c):
          </note>
          <u who="anders_akesson_461949" xml:id="i-4cce95d2f30cc0f6-0" n="e9638d3e">
            <seg n="b758d605">
              Fru talman! Betänkande nr 7 från kulturutskottet är ett betänkande
              där flera viktiga frågor tas upp. Några av dem har berörts här
              tidigare. Det är framför allt två av dem som jag skulle vilja
              belysa lite närmare, fru talman.
            </seg>
            <seg n="5621b8fd">
              I en motion från Vänsterpartiet tar man upp idrottens självständiga
              ställning. Man hävdar att statens bidragsgivning till idrotten
              måste utformas med respekt för att idrottsrörelsen är en självständig
              och oberoende folkrörelse. Det är en hållning som jag som centerpartist
              och alliansföreträdare känner stor sympati för. Därför, fru talman,
              var det bra för idrotten att vi 2006 fick ett maktskifte här i
              landet med en alliansregering som bejakar just idrottens självständiga
              och oberoende hållning gentemot staten.
            </seg>
            <seg n="e5034415">
              I dag för vi en politik där vi anser att svensk idrott är mogen
              att ta ett större eget ansvar för sin verksamhet. Det konkretiseras
              i satsningen Idrottslyftet, där rörelsen själv har fått gehör
              för sina önskemål om ett minskat statligt inflytande, en minskad
              statlig detaljstyrning och ett förenklat återrapporteringssystem.
              Sammantaget är det ett exempel på att alliansregeringen både i
              ord och gärning genomför frihet under ansvar på ett betydligt
              bättre sätt än vad som gjordes på den gamla regeringens tid. Det
              är bra för idrotten, och det visar att politik gör skillnad.
            </seg>
            <seg n="9574f6f5">
              När man läser vidare i betänkandet är det intressant att notera
              att den reservation som Vänsterpartiet har till förmån för sin
              motion tvärtemot motionen är detaljerad i vad som borde göras.
              I exempelvis motion 332 om jämställdhet följer utskottsmajoriteten
              i betänkandet den linje som är fastslagen av regering och riksdag,
              nämligen att det är riksdagen som lägger fast syftena med bidragsgivningen
              till idrottsrörelsen, till exempel syftet att ge kvinnor och män
              lika förutsättningar att delta i idrottsverksamhet. Hur det ska
              gå till, på vilket sätt och hur det återrapporteras är upp till
              Riksidrottsförbundet och idrottsrörelsen att hantera.
            </seg>
            <seg n="d12a9be9">
              Fru talman! I Vänsterns reservation skissar man detaljerat på
              hur det skulle gå till, vilka nivåer i Riksidrottsförbundet som
              ska engageras etcetera. Så var det med det frihetssträvandet,
              fru talman.
            </seg>
            <seg n="216e2382">
              Nästa sak jag skulle vilja belysa är de motioner som tar upp
              viljeyttringen att arrangera vinter-OS i Sverige 2018. I betänkandet,
              som majoriteten av utskottet står bakom, är det en mycket positiv
              hållning till idén. Idrottsminister Lena Adelsohn Liljeroth har
              i kammaren helt nyligen uttalat att både hon och regeringen är
              mycket positiva till ett vinter-OS i Åre-Östersund 2018.
            </seg>
            <seg n="a18ba77a">
              Jag vet att partikamrater till mig och allianskamrater kommer
              att ta upp frågan vidare här i kammaren senare i debatten. Men
              sammantaget kan man säga, fru talman, att det är en mycket positiv
              hantering i utskottet av idén att arrangera ett vinter-OS i Sverige
              2018 i Åre-Östersund. Man kan säga att det är på tiden att Sverige
              bjuder igen för alla de idrottsfester vi som nation har haft möjlighet
              att åka till.
            </seg>
            <seg n="38e2b762">
              I anslutning till detta och avslutningsvis, fru talman, kan jag
              inte låta bli att göra en reflexion över Lars Wegendals lite raljanta
              recension av idrottsministern och hennes arbete för att få en
              förankring av ett systematiserat arbete för att få större internationella
              idrottsliga arrangemang till Sverige. Det var, fru talman, Bosse
              Ringholm som i sin roll som idrottsminister i juni 2005, strax
              innan dess att den preliminära ansökan om att arrangera ett vinter-OS
              2014 skulle inlämnas till den olympiska kommittén IOK, sänkte
              planerna på att Östersund-Åre skulle ansöka om att få stå värd
              för vinterspel 2014. Det var väldigt nära inpå det att ansökan
              skulle lämnas in. Jag vet inte, fru talman, om det är ett exempel
              på en bättre hantering av hur vi som nation jobbar för att få
              stora internationella idrottsliga evenemang till vårt land än
              den som Lars Wegendal recenserade tidigare i talarstolen.
            </seg>
          </u>
          <note n="692947e3">
            Avslutningsvis yrkar jag bifall till utskottets ställningstagande.
          </note>
          <note type="speaker" n="cbe9f887">
            Anf. 132 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-2" n="68ca4ed1">
            <seg n="bebcad53">
              Fru talman! Jag har bara några korta kommentarer till det som
              Anders Åkesson tar upp om idrottens självständighet. Handslaget
              var på motsvarande sätt som Idrottslyftet idrottens egen prioritering
              av insatsområden. Det var ingenting som regeringen satt och bestämde.
              Det var idrottens egen prioritering precis som det är inom Idrottslyftet.
            </seg>
            <seg n="b0f1083b">
              Också Anders Åkesson måste vara medveten om att OS är ett speciellt
              evenemang. Det behandlas i en särskild ordning i förhållande till
              alla andra evenemang både idrottsevenemang och andra. Detaljerna
              hade vi, som Anders Åkesson angav, uppe i den debatt som vi har
              haft här i kammaren i form av interpellationsdebatt.
            </seg>
            <seg n="2a2e3edd">
              Centern har under många år agerat för att Sverige ska anordna
              antingen ett vinter-OS eller ibland ett sommar-OS tillsammans
              med Danmark. Ett antal motioner om detta finns med i betänkandet.
              Majoriteten avslår dem. Det är alltså centermotioner man avslår.
            </seg>
            <seg n="c81c6751">
              Jag funderar lite grann över hur Anders Åkesson ser på det arbetssätt
              som jag tog upp i mitt anförande. Det är det sätt som regeringen
              har valt: Man för ihop ett antal, tre stycken, departement som
              förhoppningsvis jobbar intensivt med frågan nu. Finns det en risk
              att man glömmer bort de evenemang som kan finnas inom andra departementsområden,
              till exempel på det område som har hand om ungdomspolitiken? Jag
              tänker framför allt på World Scout Jamboree 2011 i Kristianstad.
              Kommer det med i resonemanget när man har den här ordningen?
            </seg>
          </u>
          <note type="speaker" n="7bea70a5">
            Anf. 133 ANDERS ÅKESSON (c) replik:
          </note>
          <u who="anders_akesson_461949" xml:id="i-4cce95d2f30cc0f6-1" n="e9638d3e">
            <seg n="44a822bb">
              Fru talman! Som jag har uppfattat saken, Lars Wegendal, tar regeringsarbetet
              sikte på att få en samlad nationell strategi för stora internationella
              evenemang i Sverige. Det handlar om tre departement. Jag vet inte
              om antalet är tillräckligt, men som jag uppfattar det pågår det
              ett systematiskt arbete på regeringssidan för att få fram ett
              rimligt underlag för oss som nation som regering och riksdag ska
              ta ställning till. Vi ska kunna ha ett konsekvent förhållningssätt
              till samtliga dessa evenemang.
            </seg>
            <seg n="eb4926ad">
              Jag ser inte det bekymmer som Lars Wegendal pekar på. Tvärtom
              tycker jag att det snarare pekar på ett mer seriöst hanteringssätt
              än vad som har beskrivits tidigare.
            </seg>
          </u>
          <note type="speaker" n="bee40779">
            Anf. 134 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-3" n="68ca4ed1">
            <seg n="23f196d3">
              Fru talman! Det sista måste naturligtvis Anders Åkesson säga.
              Han kan inte säga att hans regering är dålig på det här. Han säger
              naturligtvis att det här ser mer seriöst ut. Men jag är faktiskt
              ärligt rädd för att man tappar bort vissa delar när man bara kör
              mellan Finansdepartementet, Näringsdepartementet och Kulturdepartementet.
              De saker som ligger på till exempel Sabunis departement kommer
              inte med automatiskt. Dem måste man spela in på något annat sätt.
              Ni kan väl ändå tänka på frågan och se om det är någon sanning
              i det här.
            </seg>
            <seg n="718c8d3e">
              Det är en annan fråga som jag tänkte nämna som vi inte har pratat
              om. Göran Montan var inne på dopning. Jag tror att vi allihop
              är överens om att det är helt förkastligt med dopning. Tyvärr
              kan man ändå konstatera att många idrottsutövare åker fast för
              dopning. Internationellt är det rätt många elitidrottare och i
              vårt land ett antal, oftast kroppsbyggare som ser mer till sitt
              yttre än om de når resultat på sjysta villkor.
            </seg>
            <seg n="88daa2c0">
              Vi kan konstatera att antalet dopningstester har minskat under
              de senaste två åren, faktiskt med så många som 500 det senaste
              året. Samtidigt har anslaget varit detsamma. Förklaringen är ju
              att testerna har blivit mer avancerade och därmed mer kostsamma
              och på så sätt färre, eftersom anslaget är oförändrat.
            </seg>
            <seg n="8016f616">
              Min fråga till Anders Åkesson är: Ser Anders Åkesson och Centern
              några problem med att antalet tester blir färre? Hur ser Centern
              på framtiden när det gäller dopningstester?
            </seg>
          </u>
          <note type="speaker" n="9c20116d">
            Anf. 135 ANDERS ÅKESSON (c) replik:
          </note>
          <u who="anders_akesson_461949" xml:id="i-4cce95d2f30cc0f6-2" n="e9638d3e">
            <seg n="d4864d47">
              Fru talman! I likhet med Lars Wegendal och många andra i kammaren
              delar jag självklart synpunkten att dopning är en förkastlig metod
              och egentligen ett väldigt allvarligt hot mot idrottsrörelsen
              och synen på idrott. Jag tror personligen, fru talman, att synen
              på dopning och förhållandet till dopning också väldigt mycket
              är en fråga om ledarskap ute i idrottsrörelsen, bland alla utförare
              av idrott, om det så är motionsidrott, kroppsbyggande eller elitsatsningar.
            </seg>
            <seg n="ccc88fca">
              Den fråga Lars Wegendal tog upp om det minskade antalet tester
              och det oförändrade anslaget menar jag att man måste ta upp i
              dialog med Riksidrottsförbundet. Hur möter man i så fall detta?
              Vad fordras i ökat anslag?
            </seg>
            <seg n="3058b714">
              I linje med det jag framförde i mitt anförande, fru talman, att
              vi bejakar ett förhållningssätt där Riksidrottsförbundet ges en
              mycket stor frihet att under ansvar bedriva och stå för idrottsverksamhet
              i vårt land är det också rimligt att vi politiskt, vilket vi också
              är överens om, uttrycker syftet att idrottsrörelsen ska vara ett
              föredöme och ett väldigt kraftfullt verktyg vad gäller att förhindra
              dopning som metodik. Hur detta ska gå till är det logiskt att
              vi tar i dialog med Riksidrottsförbundet. Jag kan inte se något
              annat förhållningssätt. Skulle det i den dialogen komma fram behov
              av ytterligare resurser får vi ta det under övervägande. Konstigare
              än så är det inte.
            </seg>
          </u>
          <note type="speaker" n="5885cd49">
            Anf. 136 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-6" n="5a36e82b">
            <seg n="84269c88">
              Fru talman! Anders Åkesson började med att jämföra den förra
              regeringen med den här regeringen och tycker att alliansregeringen
              på något sätt hanterar idrottens självsanering bättre, som han
              var inne på. Jag har funderat på det han säger, att om vi går
              in och har synpunkter på hur idrottsrörelsen faktiskt klarar sin
              uppgift utifrån de pengar den får är det på något sätt att tafsa
              på deras självständighet.
            </seg>
            <seg n="61b6f882">
              Jag menar att vi ska ha ett intresse för hur idrotten formerar
              sig, hur man formulerar sina problem och vilken inriktning man
              har på den verksamhet som man bedriver. Vi ger självklart pengar
              utifrån ett visst syfte. Hur man då hanterar detta är intressant,
              inte för att vi ska styra utan för att vi ska följa idrottens
              arbete med de problem som vi har i hela samhället.
            </seg>
            <seg n="a767a43d">
              De problem som idrottsrörelsen har, som RF har i uppdrag att
              jobba med, vilket Lars Wegendal var inne på, kanske fordrar att
              man för ned problematiken och arbetssättet inom idrottsrörelsen
              för att nå en lösning. Det är oerhört viktigt. Det är en huvudfråga.
              Den kan vi inte släppa helt och hållet, även om vi naturligtvis
              inte kan ha synpunkter på att idrotten på något sätt ska göra
              som vi säger att man ska göra. Så är det inte. De har en egen
              och självständig roll. Men det finns en koppling till vad samhällets
              värderingar går ut på och vad idrotten ska göra för att uppnå
              de värderingarna. Det är en koppling som vi naturligtvis ska ta
              upp i dialog med dem. Jag undrar vad Anders Åkesson tycker om
              det.
            </seg>
            <seg n="5f569a83">
              Samma sak gäller tryggheten. Det bästa man kan göra för att ge
              idrottsrörelsen en bra möjlighet att jobba med de frågor vi har
              tagit upp, typ HBT, anläggningsfrågor eller andra saker som RF
              har att jobba med som är problematiska, är naturligtvis att ge
              dem en trygg ekonomi. Då slipper man tänka på det i alla fall.
              Frågan är vad Anders Åkesson tycker om det.
            </seg>
          </u>
          <note type="speaker" n="6e4c776f">
            Anf. 137 ANDERS ÅKESSON (c) replik:
          </note>
          <u who="anders_akesson_461949" xml:id="i-4cce95d2f30cc0f6-3" n="e9638d3e">
            <seg n="393ebe2a">
              Fru talman! Det jag sade i mitt anförande var att Vänsterpartiet
              har väckt en motion där man bejakar relationen statenRiksidrottsförbundet
              och belyser behovet av en självständig folkrörelse. Det är en
              hållning som jag, alliansregeringen och allianspartierna väldigt
              starkt bejakar och även har gett uttryck för i konkret politik
              i form av Lyftet och andra satsningar.
            </seg>
            <seg n="499597d1">
              Vad jag därutöver sade, Torbjörn Björlund, var att när man kom
              till den reservation som är skriven av Vänsterpartiet i utskottet
              i fråga om jämställdhet kunde man notera en väldig detaljeringsgrad
              i de politiska synpunkterna på hur Riksidrottsförbundet borde
              bedriva jämställdhetsarbete. Jag beskrev därigenom en viss diskrepans
              mellan att å ena sidan bejaka idrottsrörelsens självständighet,
              vilket jag tycker är bra och vi konkret bejakar, och å andra sidan
              vara ivrig med att utfärda detaljerade politiska anvisningar.
              Jag tycker möjligen, fru talman, att verklighet och karta gick
              isär för Vänsterpartiet. Det var det jag ville belysa.
            </seg>
          </u>
          <note type="speaker" n="a90cb6d9">
            Anf. 138 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-7" n="5a36e82b">
            <seg n="7589912a">
              Fru talman! Jag tror att Anders Åkesson har missuppfattat det
              vi faktiskt säger i reservationen. Det vi belyser är naturligtvis
              de problem som idrotten liksom det övriga samhället har när det
              gäller jämställdhet. Det är naturligtvis oerhört viktigt att vi
              faktiskt beskriver problemen som vi ser dem.
            </seg>
            <seg n="176dd1ed">
              Det är samma sak i de andra frågorna, HBT och sådana saker. Vi
              vet att det finns brister i samhället. De finns också inom idrotten.
              Det är klart att man på något sätt i vällovligt syfte kan beskriva
              hur situationen ser ut och varför man tycker att idrotten på samma
              sätt som andra samhällsinstanser ska jobba med det här. Där finns
              ingen koppling till att man plötsligt ska ställa krav och säga
              att exakt så här ska ni göra. Det finns det inte i reservationen
              heller. Den handlar mer om att beskriva den problematik som finns.
              Det gör vi i andra sammanhang också och i de andra reservationerna
              när det gäller problematiken kring idrottsanläggningar, integration
              och andra saker.
            </seg>
            <seg n="b45e294d">
              Lars Wegendal var inne just på hur vi får den här konstellationen
              att på något sätt i dialog med idrotten fungera på ett bättre
              sätt. Det är det vi vill. Vi vill att idrotten ska utvecklas och
              bli bra. Den ska vara till för alla. Den ska finnas i alla samhällsdelar,
              i alla bostadsområden och på alla ställen där det finns barn och
              ungdomar. Det är faktiskt barn och ungdomar som är i fokus när
              det gäller idrottsrörelsen.
            </seg>
            <seg n="a1e277ce">
              Vi vet också att idrotten har betydelse för att motverka barns
              och ungdomars övervikt och stillasittande. Där har vi också en
              samsyn. Då ska man också kunna titta på vad det är som gör att
              den här problematiken kan lösas och där idrottsrörelsen behöver
              den hjälpen. Ekonomi eller andra saker kan man faktiskt belysa.
              Det tycker jag att man kan göra utan att riskera att slå idrotten
              på fingrarna eller ge deras självständighet en smäll eller backlash.
              Det hör inte ihop.
            </seg>
          </u>
          <note type="speaker" n="a9efb833">
            Anf. 139 ANDERS ÅKESSON (c) replik:
          </note>
          <u who="anders_akesson_461949" xml:id="i-4cce95d2f30cc0f6-4" n="e9638d3e">
            <seg n="c1bb3890">
              Fru talman! Jag tycker att det är rätt. Jag håller med Björlund
              om att det initialt är rätt att belysa problematiken kring HBT-frågor,
              sexism etcetera. Där ska vi ge uttryck för ett syfte med politiken,
              vad som är syftet med stödet. Men om vi menar någonting som helst
              med att Riksidrottsförbundet ska få hantera detta som en självständig
              rörelse ska vi självklart avstå, fru talman, från politiska detaljanvisningar
              om hur detta ska gå till och på vilken organisationsnivå i Riksidrottsförbundet
              denna upplysningskampanj eller vad det är ska bedrivas. Att börja
              lämna politiska detaljanvisningar är inte att anförtro Riksidrottsförbundet,
              som den folkrörelse det är, det ansvar vi vill ge förbundet.
            </seg>
            <seg n="e8d60bd4">
              Lars Wegendal och jag hade en diskussion precis innan om dopning.
              Det är rätt att notera att antalet dopningstester sjunker. Då
              noterar vi att syftet med stödet till idrott möjligen därmed inte
              uppfylls. Då får vi med utgångspunkt i den återrapport Riksidrottsförbundet
              ger ta en diskussion om detta. Hur Riksidrottsförbundet ska uppnå
              syftet måste vi anförtro till förbundet.
            </seg>
          </u>
          <note type="speaker" n="cbb37fb7">
            Anf. 140 HANS BACKMAN (fp):
          </note>
          <u who="hans_backman_f277eb" xml:id="i-37907911ea295ccb-0" n="a847c2c1">
            <seg n="0e1d4cd3">
              Fru talman! Jag ska börja med att yrka bifall till förslaget
              i betänkande KrU7.
            </seg>
            <seg n="11b7acc8">
              Idrotten är som vi alla vet Sveriges största folkrörelse. Hälften
              av alla medborgare mellan 7 och 70 år är medlemmar i en idrottsförening.
              Det engagemang och den sammanhållning idrotten för med sig är
              av stor betydelse för samhället.
            </seg>
            <seg n="c1d0cde4">
              Till det betänkande vi i dag debatterar har det väckts motioner
              om bland annat idrottens självständiga ställning, att ge förutsättningar
              för fler att idrotta och folkhälsa. Jag vill säga några ord om
              regeringens satsning på Idrottslyftet. Mycket av det som efterfrågas
              i de väckta motionerna finns med i satsningen Idrottslyftet.
            </seg>
            <seg n="b56cfe73">
              För mig är det viktigt och glädjande att vår regering har tagit
              detta initiativ att ge idrotten så bra ekonomiska förutsättningar.
              Den satsning som heter Idrottslyftet har inneburit en tillförsel
              av 500 miljoner kronor per år till idrotten för att utvecklas
              utifrån sina egna förutsättningar och behov. Det är en ökning
              av stödet till idrotten. Regeringen betonar samtidigt, som tidigare
              har tagits upp i talarstolen, idrottens självständighet och ansvar.
              Idrottslyftet ska öppna dörrarna till idrotten för fler och skapa
              förutsättningar för att fler idrottar också högre upp i åren.
              Detta idrottslyft startade den 1 juli 2007.
            </seg>
            <seg n="e3872249">
              Huvudinriktningen för Idrottslyftet är att öppna dörrarna till
              idrotten för fler barn och ungdomar, att utveckla verksamheten
              så att de väljer att idrotta längre upp i åldrarna och att arbeta
              utifrån ett jämställdhets- och jämlikhetsperspektiv. För att öppna
              dörrarna för fler och få fler att idrotta längre upp i åldrarna
              måste ett antal saker göras. Man ska lära sig att bedriva ett
              arbete med att utveckla och stärka förbund och föreningar, öka
              tillgängligheten till anläggningar och idrottsmiljöer, ledarförsörjning,
              samverkan med skolan, det vill säga mycket av det som har tagits
              upp i talarstolen i dag.
            </seg>
            <seg n="367f7279">
              Fru talman! Att många idrottar på olika nivåer är också bra för
              folkhälsan. För att fler barn och ungdomar ska ges möjlighet att
              idrotta och känna mening i att idrotta också när de blir äldre
              behöver förbund och föreningar utvecklas och stärkas. Det innebär
              bland annat att organisationer ses över, att olika förbunds och
              föreningars verksamhetsidéer och policydokument formuleras, att
              det finns strategier för arbetet med ledarförsörjning samt att
              tränings- och tävlingsverksamheten är formad så att barn och ungdomar
              kan känna en delaktighet.
            </seg>
            <seg n="a08d35d0">
              Specialidrottsförbunden ges ekonomiskt stöd för att arbeta med
              detta. Varje förbund ska inkomma med en utvecklingsplan som beskriver
              på vilket sätt de avser att arbeta med området. Inom Handslaget
              som den tidigare regeringen tog initiativ till, ett bra initiativ
              gjordes en så kallad storstadssatsning som genomfördes för att
              öka tillgången till och möjligheten att utöva idrott. Den satsningen
              var mycket framgångsrik. Kommuner och bostadsbolag räknade upp
              medlen fem gånger. Inom ramen för Idrottslyftet kommer en särskild
              satsning att fortsatt göras på storstadsområdet. Men den satsningen
              ska också spridas i hela landet. Förutsättningen för stöd är att
              det finns ett samarbete med kommunerna och att tilldelade medel
              växlas upp med minst lika mycket av kommun- och bostadsbolag.
              God tillgänglighet till anläggningar och idrottsmiljöer är viktig.
              49 miljoner kronor av Idrottslyftets medel har satts av för insatser
              som ökar tillgängligheten till anläggningar och idrottsmiljöer.
            </seg>
            <seg n="93f7b779">
              Precis som det har sagts i talarstolen i dag är ledarförsörjning
              viktig. Att arbeta med ledarförsörjning är en avgörande fråga
              för idrotten. Det innebär att rekrytering, utbildning och insatser
              för att behålla ledare är viktiga. Inom Idrottslyftet har SISU
              Idrottsutbildarna uppdraget att stödja föreningarnas ledarförsörjningsarbete.
              Det ska man jobba särskilt med. Man ska speciellt arbeta med att
              stimulera unga, 1625 år, att vilja ta på sig ledaruppdrag. Det
              är också ett sätt att fortsätta att idrotta längre upp i åldrarna
              efter juniortiden. Satsningen gäller både förtroendevalda och
              tränare.
            </seg>
            <seg n="aafe3d93">
              Dessutom kommer ett fortsatt arbete att genomföras med intresserade
              specialidrottsförbund för att utveckla gemensamma gränsöverskridande
              ledarutbildningar. Det är utbildningar som ska genomföras på ett
              likvärdigt sätt i hela landet. Det är också viktigt att ett fortsatt
              arbete kommer att ske i samverkan med skolan. 40 procent av de
              tilldelade medlen för skolverksamheten ska fördelas till insatser
              och verksamheter för skolåren 69 och gymnasiet. Arbetet syftar
              till att erbjuda barn och ungdomar att prova på olika idrotter
              i skolans närmiljö. Men idrottsföreningarna ska också erbjuda
              fortsatt verksamhet efter skolan. Här är det värt att notera att
              ett gott samarbete är viktigt men också att rollerna är klara.
              Idrottsrörelsens arbete ska inte ersätta ämnet idrott och hälsa
              eller överta skolans ansvar.
            </seg>
            <seg n="c8379253">
              Fru talman! För att beskriva idrottens betydelse i samhället
              ska jag avsluta med att framhålla vad Erik Strand, vd för rekryteringsföretaget
              Poolia, har sagt. Han säger att Poolia ser idrottsledarskap som
              en tung merit när man rekryterar. Idrotten som ledarskola är helt
              klart underskattad som resurs. Att ha utövat ledarskap av det
              dramatiska slaget för att sedan kunna bemästra det i näringslivet
              är en viktig kompetens. Kris i klubben, underläge i halvtid eller
              en konflikt mellan personer är något som finns även i näringslivet.
              Då gäller det att kunna fatta snabba beslut.
            </seg>
            <seg n="c0e7006d">
              Det här uttalandet är hämtat från Riksidrottsförbundets hemsida.
            </seg>
          </u>
          <note type="speaker" n="aa69d90d">
            Anf. 141 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-4" n="68ca4ed1">
            <seg n="b8ab0ee6">
              Fru talman! I går hade vi i kammaren en intressant debatt om
              integrationspolitik. Det var en debatt som jag tyckte visade på
              stora skillnader mellan de olika partierna i synen på integration.
            </seg>
            <seg n="88cceddd">
              Men det var egentligen inte detta jag ville lyfta fram i dag
              utan mer det tråkiga att inte någon av debattörerna lyfte fram
              idrotten som det goda exemplet på en kraft som verkligen kan underlätta
              människors integrering i samhället. Hans Backman, jag och övriga
              som har kunskap om svensk idrott vet att idrotten har en mycket
              framträdande roll i integrationsarbetet framför allt för unga
              människor. Men naturligtvis kan det bli ännu bättre.
            </seg>
            <seg n="2b00352c">
              Därför är jag besviken över att Hans Backman inte var beredd
              att stödja den socialdemokratiska motionen av Aleksander Gabelic.
              Den handlar inte om pengar och inte om att politiskt styra vad
              idrotten ska göra utan om annat stöd som regeringen kan ta initiativ
              till. Varför var denna motion så omöjlig att stödja för Hans Backman?
            </seg>
          </u>
          <note type="speaker" n="c962ebeb">
            Anf. 142 HANS BACKMAN (fp) replik:
          </note>
          <u who="hans_backman_f277eb" xml:id="i-37907911ea295ccb-1" n="a847c2c1">
            <seg n="143c57e3">
              Fru talman! Det finns kanske kloka synpunkter i motionen, men
              det pågår ett arbete i Idrottsstödsutredningen som handlar bland
              annat om integration. Jag tycker att utredningen inte bör föregripas,
              och det tycker även utskottet.
            </seg>
            <seg n="7b708d03">
              Även i satsningar på Idrottslyftet ingår att projekt som syftar
              till ökad integration ska prioriteras. Enligt RF har det gjorts
              många insatser i olika integrationsprojekt, bland annat satsningar
              på näridrottsplatser.
            </seg>
          </u>
          <note type="speaker" n="6d8c602a">
            Anf. 143 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-5" n="68ca4ed1">
            <seg n="7a456cf1">
              Fru talman! Jag förstår att det pågår många andra aktiviteter.
              De initiativ som beskrivs i motionen är vällovliga. Ett gemensamt
              utskott borde ställa sig bakom dessa initiativ.
            </seg>
            <seg n="94bad1e5">
              En annan fråga jag naturligtvis vill ställa till Hans Backman
              handlar om regeringens arbete att stödja idrotten att få fler
              internationella evenemang. Hans Backman fick svar på en interpellation
              om dessa frågor för någon vecka sedan. Jag uppskattade Hans Backmans
              tuffa attityd mot regeringen om inte något nu händer i denna för
              idrotten så viktiga fråga även om jag har svårt att förstå hur
              turerna går inom regeringen och mellan partierna som utgör regeringsunderlaget.
              För mig har Folkpartiet och Hans Backman precis samma ansvar som
              till exempel idrottsministern för den märkliga hanteringen av
              denna fråga. Men det här var egentligen inte min fråga.
            </seg>
            <seg n="8cfdc044">
              Min fråga är: Om idrottsministern, finansministern eller näringsministern
              vi är lite osäkra på vem som har ansvaret inte levererar en rimlig
              ståndpunkt i närtid, vad blir Hans Backmans nästa tag i frågan?
            </seg>
            <seg n="bf58845d">
              Låt mig ta upp något som jag tagit upp i tidigare repliker: Scoutrörelsen
              som ungdomsrörelse faller om jag förstått rätt under Nyamko Sabunis
              departement, men budgetmässigt hör den till kulturutskottets arbetsområde.
              Hur ser Hans Backman att scoutrörelsens evenemang kan lyftas in
              i resonemangen om internationella evenemang? Som exempel har jag
              nämnt 2011 års World Scout Jamboree, som anordnas i Kristianstad.
            </seg>
          </u>
          <note type="speaker" n="eb5d9f04">
            Anf. 144 HANS BACKMAN (fp) replik:
          </note>
          <u who="hans_backman_f277eb" xml:id="i-37907911ea295ccb-2" n="a847c2c1">
            <seg n="a8d840c6">
              Fru talman! När det gäller motionen om integration tror jag säkert
              att en del av de synpunkterna kan vägas in i det arbete som görs
              i Idrottsrättsutredningen om integration. Möjligen kan det komma
              in en del förslag från motionen i denna.
            </seg>
            <seg n="d3f4846a">
              När det gäller internationella idrottsevenemang vill jag först
              säga att det är positivt att regeringen har startat upp arbetet
              i och med regeringsförklaringen. Det hade gått ganska många år
              under Socialdemokraternas regeringstid där det inte hände något.
              Vad gäller Nyamko Sabunis departement och de olika evenemang som
              Lars Wegendal tar upp är jag övertygad om att bara det att Lars
              Wegendal belyser frågan är tillräckligt för att man ska ta till
              sig de synpunkterna i den helhet som ska arbetas fram nu till
              sommaren. Man kommer naturligtvis att beakta möjligheten att få
              även den typen av arrangemang till Sverige.
            </seg>
            <seg n="1ff975a1">
              Jag tycker också att det är bra att man har tagit till sig synpunkterna
              om att det behövs fler departement. Det är Finansdepartementet,
              Näringsdepartementet och Kulturdepartementet som handlägger sådant
              som rör idrottsrörelsen. Jag tycker att det var ett bra svar av
              idrottsministern när hon sade att vi ska ha en strategi före sommaren.
              Det tycker jag att man ändå får kalla i närtid. Tack och lov närmar
              vi oss sommaren nu.
            </seg>
          </u>
          <note type="speaker" n="daeeb19f">
            Anf. 145 DAN KIHLSTRÖM (kd):
          </note>
          <u who="dan_kihlstrom_3dee82" xml:id="i-19c290613e24ceb9-0" n="03234862">
            <seg n="be6c4c76">
              Fru talman! Jag borde kanske ha varit mer på hugget, men man
              vilar lätt till lite grann.
            </seg>
            <seg n="7c9e9ebe">
              Precis som det har sagts förut är det många intressanta och viktiga
              frågor som tas upp i betänkandet. Jag anser förstås att utskottsmajoritetens
              ställningstaganden är väl avvägda. Jag yrkar därför bifall till
              utskottets förslag och avslag på reservationerna.
            </seg>
            <seg n="f9c01a4c">
              Jag vill ge några korta kommentarer. Mycket har redan sagts i
              debatten. Därför kan det kanske upplevas som lite omtugg. Jag
              ska säga några saker om idrottens självständiga ställning, något
              om folkhälsan, och det kan bli något om integration och om det
              etiska perspektivet också.
            </seg>
            <seg n="cbe0c213">
              Idrotten är fantastisk på många sätt. Den överbryggar klyftor
              mellan ung och gammal, mellan personer med svensk bakgrund och
              invandrarbakgrund och den får oss att må bra både fysiskt och
              psykiskt. Vi växer som personer, och vi mår bra om vi själva idrottar.
              Man kan också säga att Sveriges idrottsrörelse har både bredd
              och djup. Trots Sveriges lilla folkmängd har svenskar vunnit stora
              framgångar också internationellt i idrottssammanhang.
            </seg>
            <seg n="9df73c89">
              Det är viktigt att säkra idrottens självständighet och särart.
              Det råder det samsyn om här. Idrottsrörelsen ska ha ett starkt
              stöd från samhället, men dess verksamhet ska vara självständig
              i förhållande till stat, kommun och näringsliv. Idrottsrörelsen
              utför många viktiga uppgifter i det svenska samhället. Idrott
              i alla dess olika former spelar en viktig roll i många människors
              liv.
            </seg>
            <seg n="692d9fe7">
              Många utövar idrott aktivt. Ännu fler får en rikare fritid genom
              att som åskådare intressera sig för idrottens värld. Idrottsrörelsen
              bidrar till ett rikt socialt liv, meningsfulla aktiviteter och
              en god folkhälsa.
            </seg>
            <seg n="896f59c6">
              Mer än hälften av alla ungdomar i Sverige är med i en eller flera
              idrottsföreningar. Många unga människor har inom idrottsrörelsen
              fostrats till ansvarskännande, solidariska medborgare och till
              gott kamratskap. Jag tror att vi i mycket är överens om att statens
              bidragsgivning till idrottsrörelsen ska ske med respekt för att
              idrottsrörelsen är en självständig, oberoende, stark och stor
              folkrörelse.
            </seg>
            <seg n="09bfd6c4">
              Folkhälsan tas upp i betänkandet. Frågan är inte mindre aktuell
              nu än den har varit förut. Det finns många aspekter och infallsvinklar
              på detta. Jag tar bara upp några.
            </seg>
            <seg n="e46e70eb">
              Mycket har gjorts och mycket görs. Här har vi alla ett personligt
              ansvar. Det är lätt att säga att andra ska göra något, men jag
              har också ett ansvar för min egen del och för dem som finns i
              min omedelbara omgivning. Alla som vill ska kunna delta i idrottsaktiviteter.
              Genom att låta idrotten få vara en verksamhet med stor bredd som
              involverar många människor kan den spela en avgörande roll för
              människors psykiska och fysiska hälsa, som jag sade förut. Breddidrotten
              bidrar till människors välbefinnande och minskar naturligtvis
              riskerna för sjukdom. Denna friskvård sparar årligen mycket stora
              summor för svensk sjukvård. Men det viktigaste är ju för den personliga
              individen.
            </seg>
            <seg n="84028a87">
              Breddidrotten, som mer betonar kamratskap och vikten av att vårda
              sin hälsa än de faktiska idrottsprestationerna, lever i ett ömsesidigt
              beroendeförhållande också med elitidrotten. Elitidrotten är för
              många motionärer och friskvårdare en inspirationskälla. Om det
              finns snö ökar antalet skidåkare i skidspåret. Om det har varit
              svenska framgångar i till exempel internationella skidtävlingar
              är chansen stor att jag också själv känner för att plocka ned
              mina egna skidor från taket, dra några vändor och därmed öka min
              egen hälsa.
            </seg>
            <seg n="964d91a8">
              Arbetet med att integrera människor med invandrarbakgrund sker
              helt naturligt inom idrotten och tjänar som förebild i det svenska
              samhället. Precis som det sägs i betänkandet är det belysande
              att ungdomar med invandrarbakgrund tränar eller tävlar i idrottsföreningar
              i stort sett i lika stor utsträckning som ungdomar i allmänhet.
              Jag är övertygad om att man i idrottsrörelsen själv är lika bra
              som riksdag och regering på att hitta metoder i integrationsarbetet.
              Dessutom ska ju Idrottsstödsutredningen analysera hur stödet till
              idrotten har varit till hjälp i detta arbete.
            </seg>
            <seg n="3c76fe42">
              Slutligen vill jag säga några ord om det etiska perspektivet.
              Idrotten spelar en viktig fostrande roll för många barn och ungdomar
              som ägnar en stor del av sin fritid åt idrottande. De gör det
              för att de tycker att det är roligt och för att de känner sig
              delaktiga, blir erkända och sedda i en positiv gemenskap. Inom
              idrotten lär man sig ofta vad ansvarstagande och samarbete innebär.
              I idrottens värld finns också givna regler som måste följas.
            </seg>
            <seg n="0d5234e5">
              Sanktioner följer omedelbart på brott, vilket är positivt och
              lärorikt. I en tid när ungdomsvåld, drogmissbruk och rasism utgör
              växande problem i samhället blir idrottens roll som ungdomsfostrare,
              om jag får använda det uttrycket, viktigare än någonsin. Etikarbetet
              inom idrotten handlar om att stimulera positiva beteenden och
              motverka negativa. Idrottsrörelsen har själv satt upp ett mål
              om att uppfattas som samhällsnyttig folkrörelse och en förebild
              när det gäller etik, moral och ansvarstagande. En viktig effekt
              av god etik är hur barn- och ungdomsidrotten ut-formas.
            </seg>
          </u>
          <note type="speaker" n="92332089">
            Anf. 146 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-6" n="68ca4ed1">
            <seg n="e709bf58">
              Fru talman! I en av de reservationer som vi socialdemokrater
              har lyfter vi fram en fråga som är oerhört viktig för vissa idrottsutövare.
              Det är en fråga som vi och säkert också Kristdemokraterna stöter
              på, om inte annat så i beskrivningar i medierna.
            </seg>
            <seg n="98e63233">
              Som Dan Kihlström vet är heteronormativiteten av tradition mycket
              stark inom idrotten. Ofta törs inte homo-, bi- eller transsexuella
              personer berätta om sin sexuella läggning av rädsla för att bli
              exkluderade av sina kamrater, sitt lag eller sin förening. Det
              här är naturligtvis väldigt svåra frågor, inte minst på lokal
              nivå.
            </seg>
            <seg n="02206536">
              Att man jobbar med frågorna på nationell nivå är en sak. Det
              vet vi att man gör både i RF och i de olika specialidrottsförbunden.
              Men eftersom utskottets majoritet avstyrker alla goda idéer i
              motionerna skulle jag gärna vilja fråga Dan Kihlström och Kristdemokraterna
              hur ni ser på frågan om att få ned detta arbete på lokal nivå
              hur man lokalt bör hantera frågan om den dyker upp.
            </seg>
          </u>
          <note type="speaker" n="94a958cc">
            Anf. 147 DAN KIHLSTRÖM (kd) replik:
          </note>
          <u who="dan_kihlstrom_3dee82" xml:id="i-19c290613e24ceb9-1" n="03234862">
            <seg n="5d59f713">
              Fru talman! Det är med den här frågan precis som med andra frågor
              som jag också berörde. Integration och jämställdhet talade jag
              inte så mycket om, men när det gäller alla de här frågorna är
              det naturligtvis avgörande hur det arbetas med detta på det lokala
              planet.
            </seg>
            <seg n="ec1d77ea">
              Det jag uppfattade som ett förslag från Socialdemokraterna i
              det här fallet handlade ju allmänt uttryckt, kan man väl säga,
              om ett ökat stöd. Det vi hänvisar till i betänkandet är faktiskt
              också allt det som idrottsrörelsen själv har gjort på det här
              området. Man måste ändå säga att de har gjort en hel del. De har
              bland annat, bara för att ta ett exempel, utarbetat en policy.
            </seg>
            <seg n="ce621d56">
              I en stor folkrörelse, om man tar det på central nivå, är naturligtvis
              tanken och syftet att man också ska arbeta med det på lokal nivå.
              Jag är alldeles övertygad om att idrottsrörelsens eget studieförbund
              fyller en mycket viktig funktion, för där handlar det inte i första
              hand om att arbeta med frågorna på central nivå. Så pass mycket
              känner jag till om folkbildningen att jag vet att de vill nå ned
              till den lokala nivån. Jag är alldeles övertygad om att SISU,
              som är idrottsrörelsens folkbildningsorganisation, också arbetar
              med alla de här viktiga synpunkterna och frågorna på det lokala
              planet.
            </seg>
            <seg n="a596f7bd">
              Dessutom hänvisar vi till den utredare som ser över stöden. Det
              handlar om att den utredaren också tittar på den här frågan, hur
              det har nått ut i den lokala organisationen. Därmed känner jag
              mig åtminstone trygg i att det pågår ett arbete. Sedan kan det
              göras mycket mer.
            </seg>
          </u>
          <note type="speaker" n="0b9c11fc">
            Anf. 148 LARS WEGENDAL (s) replik:
          </note>
          <u who="lars_wegendal_df0ae1" xml:id="i-8653c6634fbda6c2-7" n="68ca4ed1">
            <seg n="6c111dd7">
              Fru talman! Dan Kihlström och jag har under många år haft förmånen
              att debattera idrottsfrågor ihop. Det känns på något sätt som
              ett stort privilegium. En av de frågor som vi har diskuterat är
              just jämställdheten inom idrotten.
            </seg>
            <seg n="d89ed47a">
              Självklart är jag fortfarande medveten om idrottens självständighet
              och att vi politiker i bidragsgivningen bara ska tala om syftet
              med bidragsgivningen. Idrotten sätter själv upp mål för sin verksamhet.
              Det är ett grundläggande förhållningssätt.
            </seg>
            <seg n="d41c0409">
              Det här var Riksrevisionen starkt kritisk till. De menade, under
              förra mandatperioden, att riksdagen därmed inte har möjlighet
              att följa upp de anslag som man beslutar om. På samma sätt är
              det begränsade möjligheter till uppföljning av de medel som idrotten
              får genom överföringen från Svenska Spel. Det är också någonting
              som vi måste fundera på när vi nu talar om en utökad självständighet
              för idrottsrörelsen.
            </seg>
            <seg n="0398ab32">
              Om vi som står vid sidan om och ser på idrotten och dess utveckling
              konstaterar att utvecklingen när det gäller jämställdheten går
              för långsamt och kanske i vissa fall åt fel håll undrar jag: Vad
              är Kristdemokraternas recept för att påskynda jämställdhetsarbetet
              inom idrotten? Och hur kommer ni att reagera om ni konstaterar
              att arbetet går åt fel håll?
            </seg>
          </u>
          <note type="speaker" n="86bac9cb">
            Anf. 149 DAN KIHLSTRÖM (kd) replik:
          </note>
          <u who="dan_kihlstrom_3dee82" xml:id="i-19c290613e24ceb9-2" n="03234862">
            <seg n="c17b33e3">
              Herr talman! Jag skulle på det här området kunna resonera ungefär
              som i vårt förra replikskifte när det gällde HBT-frågorna.
            </seg>
            <seg n="17f4a441">
              Självklart ska man aldrig vara nöjd. Det kan göras många ytterligare
              saker. Frågan är vad som ska göras ytterligare. Som i alla fall
              jag upplever det är just jämställdhetsperspektivet en ganska central
              fråga i bidragsgivningen från statsmakterna. Det är väl någonting
              som går igenom de flesta bidrag som ges från statligt håll i dag.
              Det prioriteras oerhört mycket.
            </seg>
            <seg n="471f4e00">
              Även på det här området tycker jag att man måste säga det framkommer
              inte riktigt när Wegendal tar upp det här att Riksidrottsförbundet
              har arbetat och jobbar mycket med detta.
            </seg>
            <seg n="a209e06a">
              Jag läser i er reservation. Ni säger så här:
            </seg>
            <seg n="85e915f9">
              Vi anser att alla goda idéer och insikter på central nivå måste
              föras ut till alla distrikt, föreningar, styrelser och omklädningsrum.
              Staten bör stödja detta arbete och i sin bidragsgivning till idrotten
              poängtera vikten av fortsatt arbete för en jämställd idrott.
            </seg>
            <seg n="c0651741">
              Fine , det är väl någonting som vi alla kan ställa upp på. Men
              det menar jag att vi uppfyller ganska väl i dag.
            </seg>
            <seg n="1cb8bf61">
              Sedan ska jag erkänna att det naturligtvis finns fortsatta svårigheter
              på det här området. Här tror jag att vi får hjälpas åt. Det gäller
              kvinnors möjligheter att få bra träningstider. Man kan lyfta fram
              de funktionshindrades möjligheter att få tillgång till arenor
              och annat. Inte minst handlar det om speglingen i radio och tv.
              Där tycker jag att det finns mycket att göra, och där kan jag
              som politiker som jobbar mycket med mediefrågor ha ett uppdrag.
              Så nog kan vi jobba på enad front när det gäller jämställdhetsfrågorna.
            </seg>
          </u>
          <note type="speaker" n="050f980c">
            Anf. 150 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-8" n="5a36e82b">
            <seg n="9fec7a42">
              Herr talman! Dan Kihlström tar upp rätt mycket just runt idrottens
              självständighet.
            </seg>
            <seg n="2c0b65ce">
              Först ska jag bara säga att den reservation som Lars Wegendal
              lite hänvisade till är Vänsterpartiets reservation. Den handlar
              om jämställdhet. Vi är bättre än alla andra på det, tycker vi.
            </seg>
            <seg n="b81afa55">
              Men åter till det här med idrottens självständighet. Dan Kihlström
              för ett resonemang om personligt ansvar. Vi har en idrottsrörelse
              där alla ska få vara med. Alla ska kunna vara med på egna villkor
              och på något så när rättvisa villkor, på olika sätt.
            </seg>
            <seg n="14c5b2ac">
              Han tar upp kopplingen och det ömsesidiga beroendet när det gäller
              elitidrott. Det är någonting som det kan vara lite riskabelt att
              gå in på, tycker jag. Det finns naturligtvis en koppling. Men
              idrottsrörelsen är inte homogen. Den är otroligt splittrad på
              många sätt när det gäller skillnaden mellan elitidrott och breddidrott.
            </seg>
            <seg n="fed8f1cf">
              Jag ska kasta in en liten pinne i brasan, som kanske inte hör
              till. Men jag har en fråga till Dan Kihlström: Tycker Dan Kihlström
              att svensk idrott ska bojkotta OS i Kina? Det är en sådan sak
              som har att göra med självständighet men som också är kopplad
              till en aktuell politisk situation.
            </seg>
            <seg n="131757ab">
              Vad gör vi om kineserna inte klarar av att lösa de problem de
              har internt? De fängslar meningsmotståndare. De terroriserar den
              egna befolkningen i Tibet och så vidare. Det finns ett antal sådana
              saker som faktiskt, i och med att OS går i Kina, är aktuella att
              diskutera.
            </seg>
            <seg n="da79ee4e">
              Hur självständigt ska idrotten ta i det? Och vad tycker Dan Kihlström
              att idrotten ska ta för beslut?
            </seg>
            <seg n="36a5c423">
              Jag tycker att det finns en liten relevans. Vi har ju en idrottsrörelse
              som har Riksidrottsförbundet som högsta organ, men där finns också
              SOK, alltså Sveriges olympiska kommitté, och till det finns IOK.
              Det finns ett antal stora drakar inom idrottsrörelsen som påverkar
              Sverige och som faktiskt kanske behöver vara med i den här debatten
              också.
            </seg>
          </u>
          <note n="d45e3598">
            I detta anförande instämde Siv Holma (v).
          </note>
          <note type="speaker" n="d24603e1">
            Anf. 151 DAN KIHLSTRÖM (kd) replik:
          </note>
          <u who="dan_kihlstrom_3dee82" xml:id="i-19c290613e24ceb9-3" n="03234862">
            <seg n="6adc9302">
              Herr talman! När jag pratade om elitidrotten handlade det om
              att det fanns ett förhållande däremellan. Jag försökte ge ett
              litet exempel på att elitidrotten också kan vara bra när det gäller
              folkhälsa.
            </seg>
            <seg n="b34facf7">
              Låt oss säga att jag ser en idrottstävling. Det får inte vara
              sådant som jag inte kan göra, men det kan vara till exempel en
              skidtävling. Det kan faktiskt göra att jag blir lite inspirerad
              och själv tar fram mina skidor och mina pjäxor och drar ut i skidspåret.
              Då har det varit till nytta.
            </seg>
            <seg n="fdd64747">
              Sedan måste jag säga att det är oerhört viktigt med breddidrotten,
              när vi pratar om både folkhälsa och annat. Det är det som det
              handlar om, att så många som möjligt ska omfattas. Jag försökte
              peka på det i mitt inlägg, att det finns många andra dimensioner
              i det här. Det handlar om att få vara med i ett gäng, om att blir
              sedd och hörd och allt det. Riktigt så kanske det inte är på elitidrottssidan.
              Så det är oerhört viktigt att breddidrotten finns och att det
              finns möjligheter att delta på egna villkor. Det tycker jag är
              oerhört viktigt.
            </seg>
            <seg n="fc089be3">
              Så kom också den här frågan om OS i Kina. Det är klart att vi
              skulle kunna säga väldigt mycket om det. Jag har fått frågan.
              Det är väldigt lätt att säga, när det gäller det här området,
              att vi ska bojkotta Kina, men jag tycker att frågan är långt mycket
              större än så. Det kan bli lite enkelt för oss, tycker jag, att
              liksom peka på det här området och säga att när det gäller idrottens
              område ska man bojkotta Kina. Man ska bojkotta invigningar och
              annat.
            </seg>
            <seg n="d0f23f2e">
              Jag tror att man ska försöka påverka kineser och de styrande
              på andra sätt än genom att utebli. Sedan tycker jag att det är
              ganska sent att komma dragandes med detta nu. Världssamfundet
              och de idrottsledare som finns borde i så fall ha tagit det beslutet
              när man beslutade sig för att lägga OS i Kina, som skedde för
              ett antal år sedan. Så mycket har inte förhållandena ändrats,
              utan vi känner till förhållandena i Kina.
            </seg>
          </u>
          <note type="speaker" n="d1a92b5f">
            Anf. 152 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-549ff4494b0ff189-9" n="5a36e82b">
            <seg n="c4db7017">
              Herr talman! Problematiken är rätt omfattande just när det gäller
              bojkottdelen. Det är därför man kanske också skulle diskutera
              idrottens struktur, hur den ser ut.
            </seg>
            <seg n="efa61290">
              Normalt sett vill idrotten egentligen stå utanför allt som har
              med politik att göra. Det kan man inte.
            </seg>
            <seg n="7171be86">
              Jag menar att just idrottens egen struktur gör att man hela tiden
              drabbas. Man har kontakt med olika politiska frågor därför att
              de finns inne i idrottsrörelsen likaväl som allt annat. Detta
              innebär egentligen att just idrottens självständighet kopplad
              till vårt engagemang är det som är växelspelet här. Vi kan alltså
              inte på något sätt bortse från det. Man kan inte säga: Idrotten
              får pengar, och sedan får man sköta sig själv. Så fungerar det
              inte.
            </seg>
            <seg n="e8cbd04f">
              Dan Kihlström är inne på att idrotten har ett ansvar. Jag tror
              att varje idrottare i sig har ett ansvar. Även varje elitidrottare
              har ett ansvar att stå för mänskliga rättigheter och värderingar
              som alla kan vara eniga om. Det innebär att när jag uttrycker
              mig i denna fråga i olika medier, eftersom jag inte tror att en
              bojkott är realistisk, önskar jag att det under OS i Kina kanske
              ska komma fram ett antal idrottare på elitnivå som kritiserar
              Kina och som utnyttjar arrangemanget för att verkligen visa de
              problem som finns i Kina. Det är mycket bättre. Då gör idrotten
              ett självständigt val, men man engagerar sig i de politiska frågorna.
              Jag tror att det är någonting som man faktiskt kan kräva av idrottsrörelsen.
              Trots att den är självständig kan man ändå tycka att idrotten
              ska fungera så.
            </seg>
            <seg n="0b89abe8">
              Jag tycker att det finns en koppling mellan breddidrott och elitidrott,
              som jag tror kommer att bli problematisk i framtiden. Elitidrotten,
              framför allt den kommersiella, är i dag mil från vad breddidrotten
              har att förhålla sig till, även om den kanske inspirerar människor
              till att åka skidor.
            </seg>
          </u>
          <note type="speaker" n="f62feac2">
            Anf. 153 DAN KIHLSTRÖM (kd) replik:
          </note>
          <u who="dan_kihlstrom_3dee82" xml:id="i-19c290613e24ceb9-4" n="03234862">
            <seg n="50cfac55">
              Herr talman! Torbjörn Björlund vidrör egentligen några viktiga
              och grundläggande frågor när vi diskuterar idrottsrörelsen.
            </seg>
            <seg n="fa147c04">
              Jag ska först säga något när det gäller en bojkott. Det går lätt
              att säga att när de nu åker till Peking ska de göra si och så.
              Men Torbjörn Björlund och jag kanske också ska titta vad vi har
              för kinesiska varor hemma våra hem är fulla med sådana och därmed
              rikta frågan till oss själva. Det är ingen ny situation. Jag tycker
              att man gör det lite lätt för sig genom att peka ut idrottsrörelsen.
              Det handlar om betydligt mer än så.
            </seg>
            <seg n="8216809d">
              Jag kan ställa upp på de tankar som Torbjörn Björlund har om
              att man kan önska att alla som besöker Kina står upp för demokrati.
              Som politiker och demokrat kan jag önska att man som svensk medborgare,
              om man är politiker som sitter på läktaren eller om man är aktiv
              idrottsman, tar tillfället när man får frågor.
            </seg>
            <seg n="27810d4d">
              Men jag vill slutligen säga att vi någonstans måste bestämma
              oss för om idrottsrörelsen är en självständig folkrörelse eller
              om den är någonting annat. Då må vi som styr i så fall säga att:
              Visst, det är idrottssammanhang, men vi har lite andra saker som
              vi vill tillföra. Om du ska utöva idrott eller vara med i ett
              lag ska du göra de här sakerna också.
            </seg>
            <seg n="c622c1a7">
              Det tycker jag är en väldigt viktig fråga. Då hävdar jag fortfarande
              att vi måste bestämma oss för att idrottsrörelsen är en stor,
              stark och egen livskraftig folkrörelse som själv får ta beslut
              om hur man lägger upp sin verksamhet och vad man säger och gör.
              Det tycker jag är oerhört viktigt.
            </seg>
          </u>
          <note type="speaker" n="d2c1f1cb">
            Anf. 154 GUNVOR G ERICSON (mp):
          </note>
          <u who="unknown" xml:id="i-4fcc4772b5c30f73-0" n="3af97557">
            <seg n="720ee6c1">
              Herr talman! Miljöpartiet har inte några reservationer men däremot
              tre särskilda yttranden i betänkandet. Därför hamnar vi nästan
              sist på talarlistan. Men så är spelreglerna. Idrottsrörelsen är
              van vid spelregler, och det är vi här i kammaren också.
            </seg>
            <seg n="c4e36e26">
              Fysisk rörelse är en viktig del för att skapa en god hälsa och
              välbefinnande för människor. I Sverige är idrottsrörelsen den
              största folkrörelsen. Det är därför viktigt att den förmår behålla
              sin karaktär av en bred och demokratisk rörelse där alla kan samlas
              och umgås på lika villkor. Det har vi hört många inlägg om här
              i dag.
            </seg>
            <seg n="fcde2410">
              Det pågår också en debatt inom RF. Man kan till exempel läsa
              i Svensk Idrott, det vill säga idrottsrörelsens egen tidning,
              där Jan Lindholm med flera har debatterat, om de demokratiska
              värdena i idrottsrörelsen. Det är jättebra och viktigt att den
              diskussionen förs.
            </seg>
            <seg n="3dbe38a7">
              Miljöpartiet anser att samhällets resurser i första hand ska
              kanaliseras till ungdoms- och breddidrotten. Jag har engagerat
              mig i debatten om pressen på barn inom idrotten. De sållas i storstäder
              kanske ut redan vid niotioårsåldern i lagsporter som fotboll.
              Idrott är kul. Idrott ska få vara lek. Det gör också att många
              vill vara med. Det måste vi vara uppmärksamma på även som politiska
              företrädare.
            </seg>
            <seg n="c969cec9">
              Friluftsliv har stor betydelse för människors hälsa och välbefinnande.
              Människan har ett grundläggande behov både av fysisk aktivitet
              och av naturkontakt. Gränsen mellan idrott och friluftsliv är
              inte alltid knivskarp, och oavsett hur man definierar dem kan
              de komplettera varandra. Det är viktigt att notera, inte minst
              vad gäller spontanidrott.
            </seg>
            <seg n="5ef4e438">
              Killars och tjejers idrottande värderas fortfarande olika, både
              när det gäller attityder och när det gäller regler. Det som tjejer
              gör ses inte alltid som sport eller idrott och är ofta belagt
              med relativt höga avgifter. Det gäller till exempel när man går
              på Friskis &amp; Svettis eller på jazzgympa. Dam- och flickidrotten
              måste ges bättre förutsättningar och ekonomiska villkor än i dag.
            </seg>
            <seg n="6faaf92e">
              Nog är det så att idrotten fortfarande styrs av en manlig norm.
              Jag kan notera här i dag att jag är den enda kvinnan i debatten.
              Är det en slump?
            </seg>
            <seg n="df984db6">
              När det gäller folkhälsa anser Miljöpartiet att det är viktigt
              att öka den fysiska aktiviteten i samhället. Vi tar också upp
              det med anledning av den folkhälsoproposition som regeringen nyligen
              har lämnat till riksdagen. Men riksdagen har antagit ett övergripande
              mål för folkhälsopolitiken, det vill säga att skapa samhälleliga
              förutsättningar för god hälsa på lika villkor i hela befolkningen.
            </seg>
            <seg n="6e76dea1">
              Målområde 9 handlar om ökad fysisk aktivitet. Där har man tagit
              fram den primära bestämningsfaktorn fysisk aktivitet. Det är alltså
              bestämningsfaktorer som man kan mäta för att se hur samhällsutvecklingen
              påverkar folkhälsan.
            </seg>
            <seg n="31cc2431">
              Där har man pekat ut att förutsättningarna för fysisk aktivitet
              är förekomst av stödjande miljö för fysisk aktivitet, närhet och
              tillgänglighet till faciliteter för fysisk aktivitet och förekomst
              av jämlika och jämställda förutsättningar för fysisk aktivitet.
            </seg>
            <seg n="e08dafd6">
              Därför är möjligheter till både spontanaktivitet och idrottsaktivitet
              i organiserad form viktiga. Men som Miljöpartiet också ser styr
              vi här i riksdagen inte över den lokala verktygslådan, utan det
              gör man i kommuner och landsting.
            </seg>
            <seg n="148b4101">
              Idrottsrörelsens folkhälsofrämjande roll handlar inte bara om
              fysisk aktivitet, som några av er har varit inne på, bland andra
              Dan Kihlström. Den har också att göra med målområde 1, det vill
              säga delaktighet och gemenskap.
            </seg>
            <seg n="b2567f03">
              Politiskt har vi ett ansvar inom alla politikområden att verka
              för att det övergripande folkhälsomålet nås. Då är idrott på lika
              villkor en prioriterad fråga. Då kanske det inte främst handlar
              om den kommersiella idrotten utan om breddidrotten.
            </seg>
            <seg n="78132697">
              Många idrottsledare är bra förebilder med tydliga icke-diskriminerande
              värderingar, men inte alla. Miljöpartiet tycker inte att det är
              acceptabelt att vissa uttrycker förakt mot homosexuella. Det finns
              påtagligt få manliga öppet homosexuella på elitnivå inom stora
              sporter som fotboll och hockey. Det är bra att Göran Montan noterar
              att det kan behöva göras ett förtydligande i regleringsbrevet
              till RF på denna punkt.
            </seg>
            <seg n="fbc773de">
              Eftersom flera av de frågor som Miljöpartiet har lyft fram i
              betänkandet är med i Idrottsstödsutredningens pågående arbete
              har vi valt att inte reservera oss i detta betänkande.
            </seg>
            <seg n="e76eb5f0">
              Till sist skulle jag vilja säga några ord om stora evenemang,
              vilket också har tagits upp här i dag.
            </seg>
            <seg n="3a913bd6">
              I den förra idrottspolitiska debatten lyfte jag fram frågan om
              att koppla dessa stora evenemang till miljöutveckling. Då var
              samtliga partier försiktigt positiva, men nu har ingen av er tagit
              upp det.
            </seg>
            <seg n="929f34c3">
              Kommer regeringen att lägga fram en proposition? Det verkar inte
              så efter att ha lyssnat på Hans Backman, som sade att det kommer
              en nationell strategi före sommaren. Men då kommer den alltså
              inte att föreläggas kammaren, eftersom tiden för att lägga fram
              saker för kammaren då redan har passerat. Då blir det alltså inget
              riksdagsbeslut.
            </seg>
            <seg n="25d3e852">
              Är ni beredda att se till att det finns med miljöaspekter i en
              sådan nationell strategi?
            </seg>
          </u>
          <note type="speaker" n="e60bb0c6">
            Anf. 155 GÖRAN MONTAN (m) replik:
          </note>
          <u who="goran_montan_911919" xml:id="i-74524ade87d07ca9-5" n="02075ebf">
            <seg n="e7f92c71">
              Herr talman! Det ställdes ett antal frågor, så jag tänkte att
              vi kanske kan förlänga den här debatten med några minuter i alla
              fall. Det känns ju alltid lite snopet att göra ett intressant
              och bra inlägg och sedan bara få gå och sätta sig.
            </seg>
            <seg n="f7e2c779">
              Det är säkert ingen slump att Gunvor G Ericson är den enda kvinnan
              i debatten i dag, och jag noterade det också. Man kan fråga sig
              varför det är så. Jag vill inte ta på mig någon personlig skuld
              för detta. Men vi kan möjligtvis hoppas att vid ett generationsskifte
              vi är ju dessutom inte helt unga saker kan förändras.
            </seg>
            <seg n="87e047ef">
              Jag lyssnade med intresse på frågeställningen om jämställdhet,
              och jag tror att den har kommit upp i vartenda anförande och vartenda
              replikskifte. Jag kan också ha respekt för att Miljöpartiet har
              valt att i stället agera med särskilda yttranden med den motivering
              som gavs.
            </seg>
            <seg n="2c2a62ab">
              Redan i slutet på 80-talet lade RF fram en handlingsplan för
              jämställdhet. Den har utvärderats och moderniserats med jämna
              mellanrum. Vid stämman 2005 antog man en helt ny jämställdhetsplan.
              Den är väldigt ambitiös. Jämställdhetsfrågan är en fråga som inte
              bara behandlas på nationell nivå, utan den är integrerad i hela
              RF:s arbete på alla nivåer. I utbildningarna till nya idrottsledare,
              som det finns ett enormt behov av det rör sig om 50 00060 000
              om året finns den här frågan hela tiden med. Min fråga är då:
              Vad mer skulle Riksidrottsförbundet eller vi som politiker konkret
              kunna göra?
            </seg>
          </u>
          <note type="speaker" n="1a26f4d6">
            Anf. 156 GUNVOR G ERICSON (mp) replik:
          </note>
          <u who="unknown" xml:id="i-4fcc4772b5c30f73-1" n="3af97557">
            <seg n="717c4d90">
              Herr talman! Tack, Göran Montan, för att jag får möjlighet att
              göra ett antal inlägg till och lyfta fram jämställdhetsperspektivet.
            </seg>
            <seg n="9dbc6f7b">
              Jag är fullt medveten om det program som antogs 1989 och som
              reviderades 2005. Trots de goda ambitionerna på RF:s centrala
              nivå är det svårt att få genomslag lokalt. Det handlar, som jag
              ser det, väldigt mycket om uppföljning.
            </seg>
            <seg n="b3f1713c">
              Hur kan då de här riktlinjerna genomsyra verksamheten även på
              distriktsnivå? Låt mig ta ett exempel. Enligt reglerna för vilka
              som ska ordna domare inom fotboll får herrar i division 5 hjälp
              av Domarförbundet att ordna domare, medan damer måste spela i
              nationella serier eller distriktsserier för att få hjälp att ordna
              domare. Det är ett konkret, litet exempel på hur män och kvinnor
              behandlas olika.
            </seg>
            <seg n="6802c652">
              Jag tror fortfarande att för att jämställdhet ska kunna få genomslag
              måste vi politiker efterfråga det. Det handlar om att vi också
              ska ställa krav på uppföljning av de satsningar som vi gör, av
              hur RF fördelar pengarna i Idrottslyftet och före detta Handslaget.
              Det tycker jag att vi är för dåliga på. Vi skulle kunna ställa
              mycket mer krav på utvärdering, som också Riksrevisionen har påpekat.
            </seg>
            <seg n="65fbe290">
              Jag ställer frågan till Göran Montan: Är ni intresserade av att
              hitta några ytterligare verktyg för att kunna göra uppföljningar?
            </seg>
          </u>
          <note type="speaker" n="1c9cd07e">
            Anf. 157 GÖRAN MONTAN (m) replik:
          </note>
          <u who="goran_montan_911919" xml:id="i-74524ade87d07ca9-6" n="02075ebf">
            <seg n="11d13653">
              Herr talman! Naturligtvis är vi det. Vi måste fullfölja den ambition
              som uttrycks i instruktionerna i samband med Idrottslyftet, där
              man klart säger att man inte bara ska ta hänsyn till eller att
              det är viktigt utan att jämställdheten ska integreras i allt arbete.
            </seg>
            <seg n="1b798e9d">
              Med en så ambitiös målsättning är det självklart att det ligger
              i vårt eget intresse att se till att våra instruktioner och våra
              ambitioner fullföljs, inte bara på distriktsnivå utan ännu längre
              ned, som sades tidigare, alltså ända in i omklädningsrummen. Vi
              har uttryckt en ambition på det här området som naturligtvis inte
              är ny utan delas av många. Men det är riktigt, som Gunvor G Ericson
              säger, att det gäller att den fullföljs med den återrapportering
              som vi förväntar oss.
            </seg>
            <seg n="d5a246b5">
              Det här gäller även HBT-frågorna. Man ska inte jämföra dem med
              frågan om jämställdhet, men de har legat lite i bakvatten i jämförelse
              med kvinnosaksfrågorna som nu är över hundra år gamla. Där är
              det kanske än mer viktigt, därför att det är framför allt i många
              av det som vi kallar manliga lagsporterna som problemet är mest
              akut. I bästa fall finns det bara ett ointresse, i värsta fall
              kanske också ett motstånd. Också där måste vi medverka till att
              ändra inställningen och attityderna.
            </seg>
          </u>
          <note type="speaker" n="1d3dd615">
            Anf. 158 GUNVOR G ERICSON (mp) replik:
          </note>
          <u who="unknown" xml:id="i-4fcc4772b5c30f73-2" n="3af97557">
            <seg n="b53c6443">
              Herr talman! Det är bra att också Göran Montan tycker att det
              är viktigt att vi gör en bättre uppföljning.
            </seg>
            <seg n="d7473552">
              Jag har absolut ingenting emot att man tar med HBT-frågorna i
              utvärderingsprocessen. Som jag sade i mitt huvudanförande är det
              påtagligt få manliga, öppet homosexuella på elitnivå i stora sporter
              som fotboll och hockey, och det har sina skäl. Det är inte så
              lätt. I Sverige har vi inte haft speciellt stor debatt om detta.
              I England var det faktiskt en fotbollsspelare som begick självmord
              när han hade kommit ut med sin sexuella läggning, därför att det
              blev ett för hårt tryck. Det är fruktansvärt att något sådant
              ska behöva ske.
            </seg>
            <seg n="ea2759e6">
              Jag tror att det handlar om attityder i samhället. Precis som
              vi har sagt flera gånger förut här i kammaren är idrottsrörelsen
              en spegel av samhället i stort. Vi har politiskt ett ansvar att
              ställa krav på idrottsrörelsen, eftersom vi finansierar en stor
              del av den.
            </seg>
            <seg n="c8ddacdd">
              Vi behöver få en redovisning av vad de pengar som vi ger till
              idrottsrörelsen resulterar i. Jag har förståelse för att de små
              föreningarna har svårt att redovisa på detaljnivå, men på distriktsförbunden
              och på RF-nivå måste man kunna återredovisa för oss vilka insatser
              man har gjort och vilka resultat man har nått.
            </seg>
            <seg n="3f7961c8">
              Kanske det är så att vi behöver sätta oss ned med idrottsrörelsen
              för att försöka hitta vissa nyckeltal och bestämningsfaktorer
              som på ett bättre sätt kan spegla det som vi politiskt egentligen
              är ganska överens om att uppnå.
            </seg>
          </u>
          <note type="speaker" n="e0274f46">
            Anf. 159 SVEN BERGSTRÖM (c):
          </note>
          <u who="sven_bergstrom_b4b613" xml:id="i-fb0f5ddab6979e38-0" n="14ef76f2">
            <seg n="e7f18f6b">
              Herr talman! Jag vill gärna börja med att instämma i det allra
              mesta av vad Gunvor G Ericson sade om idrott på lika villkor,
              om idrottens betydelse för hälsa och välbefinnande, om idrottens
              behov av en tydlig miljöprofil. Min bild är ändå att Riksidrottsförbundet
              jobbar väldigt aktivt med alla de delar som Gunvor G Ericson betonade.
              Men det kan möjligen vara en del förbund som släpar efter något
              i arbetet och har behov av att se över hur man jobbar med frågorna.
              Jag kan försäkra att i det förbund som jag själv jobbar aktivt
              i, Orienteringsförbundet, tar vi dem på största allvar.
            </seg>
            <seg n="eae92ca2">
              Herr talman! I helgen avgjordes de nordiska parlamentsmästerskapen
              på skidor i Kuusamo i nordöstra Finland. Vi var ett 60-tal ivriga
              deltagare från Norge, Finland och Sverige. Alla tävlade inte på
              samma nivå som de tidigare OS- och VM-guldmedaljörerna Juha Mieto
              och Marjo Matikainen. Men det var ett bra arrangemang, och det
              viktiga vid ett sådant arrangemang är att det är en manifestation
              av de nordiska ländernas stora gemensamma intresse för klassisk
              vintersport och dess betydelse för motion och friskvård. Det är
              roligt att så här några dagar senare få vara med i den här debatten
              om idrott och stora arrangemang.
            </seg>
            <seg n="32d79d37">
              Efter Anders Åkessons mer principiella resonemang om alla delar
              i betänkandet hade jag tänkt koncentrera mig på det jag själv
              har motionerat om, nämligen sikte på ett vinter-OS i Sverige.
              Jag vill börja med att tacka utskottet för den positiva skrivningen
              på s. 20. Det är tydligt och bra. Utskottet är positivt till en
              ansökan om ett vinter-OS i Åre/Östersund. Det tackar jag särskilt
              för. Jag förstår att ni inte kan bifalla motionen, men det är
              väl så nära man kan komma.
            </seg>
            <seg n="aa7b92d7">
              Det är glädjande att vi blir allt fler som tycker att frågorna
              om betydelsen av ett svenskt värdskap för stora internationella
              idrottsevenemang som berörs i betänkandet ska tas upp på detta
              sätt. Lars Wegendal var inne på att vi från Centerpartiet har
              motionerat om dessa frågor tydligt och kraftfullt under en lång
              tid.
            </seg>
            <seg n="6c3be14c">
              Alpina VM i Åre i februari 2007 var det allra största vintersportevenemanget
              i Sverige genom tiderna. Än en gång visade det sig att Sverige
              är mycket bra på att planera och genomföra sådana här stora arrangemang.
              Deltagande nationer och internationella medier har samstämmigt
              vitsordat den höga kvaliteten på arrangemanget i Åre. Det var
              ett resultat av erfaren och skicklig operativ ledning men också
              av ett hängivet ideellt arbete av tusentalet volontärer under
              VM-veckorna.
            </seg>
            <seg n="4ed4f05a">
              I vinter har vi kunnat se skidskytte-VM i Östersund som varit
              en mycket stor framgång. Mer än 110 000 människor fanns på plats
              under veckan för att titta på arrangemangen som var mycket lyckade.
              Det var fler än förra året i skidskyttevärldens mecka, Anterselva.
              Det var större publik här i svenska Östersund.
            </seg>
            <seg n="c5b0a084">
              Nu senast hade vi konståknings-VM i Göteborg som också blev ett
              framgångsrikt arrangemang, även om vi inte kan summera ekonomin
              i arrangemanget ännu.
            </seg>
            <seg n="8c18a478">
              Efter de organisatoriska och idrottsliga framgångarna i Åre,
              Östersund och Göteborg borde det vara dags för en nationell samling
              bakom ett målmedvetet och långsiktigt arbete för att få ett vinter-OS
              i Sverige. Olympiska spel är idrottsligt den yttersta symbolen
              för lusten att anta nya utmaningar, våga lite mer, pröva nya gränser.
            </seg>
            <seg n="82ff2e1f">
              Nog är det lite genant att vårt mindre grannland i väster, Norge,
              som arrangerade vinter-OS i Oslo 1952 och i Lillehammer 1994 nu
              ivrigt är i färd med att söka ett nytt vinter-OS till Tromsö 2018.
              Sverige som aldrig stått värd för olympiska vinterspel borde rimligen
              ha goda chanser att gå före Norge som redan arrangerat två vinter-OS.
              Men det gäller att samla nationen, regering, näringsliv och idrottsrörelse
              och satsa på en offensiv kandidatur och ett professionellt partnerskap
              av alla inblandade. I så fall finns det goda förutsättningar att
              lyckas. Annars får väl Norge stå värd för sitt tredje vinterspel
              innan Sverige ens på allvar har prövats.
            </seg>
            <seg n="af4eed5e">
              Det till synes självklara upplägget för ett vinter-OS är Åre
              och Östersund. Men andra alternativa koncept kan också prövas.
            </seg>
            <seg n="8ad67d30">
              Låt mig slutligen, herr talman, summera de starka skälen för
              ett vinter-OS i Sverige. För det första hör det till i en kultiverad
              nation att någon gång bjuda tillbaka när man själv vart fjärde
              år låter sig bjudas på fest av andra. Detta borde särskilt gälla
              om man är en stor och stark aktör och en stormakt på vintersportens
              område som Sverige är.
            </seg>
            <seg n="156ffbbd">
              För det andra vore ett svenskt vinter-OS en vitamininjektion
              för idrott och folkhälsa i största allmänhet. I ett läge där övervikt
              och fetma håller på att bli ett allt större problem för sjukvård
              och samhälle finns det särskilda skäl att stimulera idrott och
              fysisk aktivitet.
            </seg>
            <seg n="0a6da041">
              För det tredje är jag övertygad om att ett vinter-OS i Sverige
              har mycket goda möjligheter att också samhällsekonomiskt bli en
              riktigt bra affär. För alpina VM i Åre blev omsättningen över
              400 miljoner kronor. Det gav också en vinst på uppemot 30 miljoner
              kronor och fick stora spridningseffekter med tillväxt och nya
              jobb för turism och övrigt näringsliv, både på kort och på lång
              sikt.
            </seg>
            <seg n="8de6b43c">
              Med detta, herr talman, vill jag än en gång understryka vikten
              av att Sverige som nation samlar sig för en väl genomarbetad och
              kraftfull ansökan om vinter-OS 2018. En sådan ansökan har enligt
              min mening mycket goda utsikter att bli framgångsrik. Med detta
              betänkande har vi från den politiska sidan också tydligt sagt
              att vi är positiva.
            </seg>
          </u>
          <note type="speaker" n="dd083107">
            Anf. 160 GUNVOR G ERICSON (mp) replik:
          </note>
          <u who="unknown" xml:id="i-4fcc4772b5c30f73-3" n="3af97557">
            <seg n="0bc2b28b">
              Herr talman! Jag har två frågor till Sven Bergström eftersom
              han i sitt anförande inte nämnde något om miljöfrågor och miljöutveckling.
              Trots att jag tog upp det i mitt huvudanförande när det gäller
              stora evenemang har jag en fråga om det. Sven Bergström talar
              om en nationell samling kring en ansökan om vinter-OS. Vill Sven
              Bergström och Centern ha ett vinter-OS till varje pris utan tanke
              på klimateffekter eller är Sven Bergström beredd att jobba för
              att det blir i samklang med miljöutveckling så som jag förde fram
              i mitt huvudanförande?
            </seg>
            <seg n="22c94f3c">
              Den andra frågan handlar om en nationell strategi i enlighet
              med den utredning som lades fram för ungefär ett år sedan där
              man tar hänsyn till såväl turism, idrottsevenemang som annat,
              till exempel scoutrörelsen som Wegendal tidigare tog upp. Anser
              Sven Bergström att den ska beslutas av riksdagen eller ska regeringen
              ta den själv?
            </seg>
          </u>
          <note type="speaker" n="1ccaa6a4">
            Anf. 161 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-fb0f5ddab6979e38-1" n="14ef76f2">
            <seg n="cb18a852">
              Herr talman! Jag vill inte vara oartig, men om Gunvor hade lyssnat
              på mig i stället för att stå och prata hade hon hört att jag instämde
              i hennes anförande och att jag särskilt betonade vikten av en
              miljöprofil på idrotten. Jag håller till fullo med dig om att
              det är mycket angeläget. Vid alpina VM i Åre hade man en miljöcertifiering
              av arrangemanget som man i och för sig kan diskutera om de till
              fullo lyckades leva upp till med tanke på dieselaggregat och annat.
              Ambitionen fanns där, men det arbetet kan man mycket väl skärpa.
            </seg>
            <seg n="132f5674">
              När det gäller den idrott som jag har mest insyn i, nämligen
              orientering, har vi varje år O-ringenarrangemangen miljöcertifierade,
              och vi har trappat upp ambitionerna vad gäller miljödelen.
            </seg>
            <seg n="d6c4e996">
              Naturligtvis blir det vid ett vinter-OS klimateffekter av ett
              ivrigt resande från alla delar av världen. Men vinter-OS arrangeras
              vart fjärde år oavsett om vi har ambitionen att få det eller inte
              och eftersom vi har en sådan hög miljömedvetenhet i Sverige har
              vi om vi får ett vinter-OS 2018 chansen att göra det till ett
              högprofilerat arrangemang ur just denna synpunkt. Vi kan se till
              att arrangemangen är miljöcertifierade, stimulera ett resande
              som är så miljövänligt som det någonsin kan bli och på andra sätt
              jobba med att få en tydlig miljöprofil till stånd.
            </seg>
            <seg n="be44c224">
              Du frågade något mer, Gunvor, men det får jag ta i nästa replik.
            </seg>
          </u>
          <note type="speaker" n="7d106f47">
            Anf. 162 GUNVOR G ERICSON (mp) replik:
          </note>
          <u who="unknown" xml:id="i-4fcc4772b5c30f73-4" n="3af97557">
            <seg n="a0b8428d">
              Herr talman! Jag ber om ursäkt om jag inte hörde ditt instämmande.
              Det är viktigt att ha en miljöprofil, och det är bra att vi delar
              den synen. Men det räcker inte med miljöcertifiering som inte
              säger något om vilken nivå man befinner sig på. Miljöcertifiering
              säger att man har en ambition, men inte hur långt man har nått.
            </seg>
            <seg n="16e60dce">
              När det gäller alpina VM i Åre är det riktigt att man hade miljöcertifieringen,
              men om man tittar på hur de flesta tog sig dit åkte merparten
              bil. Det finns en intressant studie från Umeå universitet som
              utvärderar effekterna ekonomiskt och miljömässigt av evenemanget
              i Åre. Det borde ha funnits ett intresse från arrangörerna att
              erbjuda andra sätt att resa än med bil. Den typiska besökaren
              i Åre var en man i 40-årsåldern som åkte dit ensam i bil. Så behöver
              det inte se ut om Sverige arrangerar ett OS i vintersport i framtiden.
            </seg>
            <seg n="9d1a6441">
              Jag tror att vi kan vara eniga om att om vi ska ansöka om vinter-OS
              ska vi också kunna ha mycket höga krav på arrangörerna från statens
              sida att de bidrar till ny teknik. I sin ansökan för London-OS
              2012 har England skrivit in att man ska erbjuda lokal- och närproducerad
              mat. Det är något som vi också skulle kunna lyfta fram i samband
              med en ansökan från Sverige. Jag vill gärna höra vad Sven Bergström
              tycker om det.
            </seg>
            <seg n="6b38fcb1">
              Den fråga som Sven Bergström glömde var om han anser att nationell
              strategi ska beslutas av riksdagen eller om regeringen ska ta
              det själv. Det var lite oklart när, var och hur detta kommer att
              tas fram.
            </seg>
          </u>
          <note type="speaker" n="0e2642a2">
            Anf. 163 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-fb0f5ddab6979e38-2" n="14ef76f2">
            <seg n="b6a02e49">
              Herr talman! När det gäller nivån på miljöarbetet tror jag att
              vi är alldeles överens, Gunvor och jag. Här måste vi lägga ribban
              högt och gärna göra ett vinter-OS till en förebild för övriga
              världen och också för idrottsrörelsen i Sverige när det gäller
              att ställa krav.
            </seg>
            <seg n="def2b8f0">
              SJ körde till Åre med fulla tåg, men det räckte inte till, för
              det var så väldigt många som ville dit.
            </seg>
            <seg n="c4966294">
              Gunvors parti deltog som stödparti till den förra regeringen.
              Om man läser vad Europeiska tågunionen har sagt om tågsatsningar
              i Sverige finns det en del i övrigt att önska, och det fanns det
              även under den förra perioden.
            </seg>
            <seg n="4275cb10">
              Vi behöver bygga ut järnvägen i Sverige så att vi har en större
              kapacitet att transportera människor på det miljövänliga sättet
              i stället för med bil och flyg. Vi behöver bygga ut järnvägen,
              kanske inte med dubbelspår till Åre men en hög kapacitet ska vi
              ha.
            </seg>
            <seg n="9337991c">
              Självklart tycker jag också att det är rimligt med krav på arrangörerna.
              Jag är övertygad om att idrotten är beredd att möta upp. Det finns
              en starkt växande medvetenhet om de här frågorna inom idrottsrörelsen.
              Jag är övertygad om att potentiella OS-arrangörer kommer att vara
              mycket intresserade av att diskutera de här frågorna.
            </seg>
            <seg n="0e968430">
              När det gäller den nationella strategin vet jag inte exakt hur
              regeringen har tänkt sig, men jag utgår ifrån att riksdagen ska
              vara en partner och så småningom få tillfälle att besluta om detta.
              Utan att ha några detaljer om saken tror jag att det ger en styrka
              åt det hela att det är förankrat i ett riksdagsbeslut när vi kommer
              så långt. Jag har goda förhoppningar om att vi under den här mandatperioden
              ska få ett förslag från regeringen som är tydligt och kraftfullt
              för en nationell strategi för stora evenemang.
            </seg>
          </u>
          <note type="speaker" n="3062ea58">
            Anf. 164 PER ÅSLING (c):
          </note>
          <u who="per_asling_6cb3ca" xml:id="i-7c6ef41986b2595e-0" n="51526dc6">
            <seg n="698e0de3">
              Herr talman! Det har varit en intressant och spänstig diskussion.
              Jag dristar mig att ta till orda med tanke på att jag är motionär
              i motionen om olympiska vinterspel i Sverige 2018.
            </seg>
            <seg n="93d1f44e">
              Låt mig göra några konklusioner.
            </seg>
            <seg n="961b9a87">
              Jämtland den region jag representerar har arrangerat två VM under
              den senaste tiden. Det är dels Åre 2007 dels Östersund Biathlon
              i år. Det har varit bra och professionellt genomförda arrangemang.
              Det har skapats bra ekonomiska överskott och det har blivit publiksuccéer.
            </seg>
            <seg n="b6f7a36c">
              Låt mig också konstatera att VM i Åre det alpina har skapat stora
              samhällsekonomiska vinster.
            </seg>
            <seg n="a8f34a63">
              Ett OS är en framtidsinvestering. Det skapar tillväxt, det skapar
              nya företag och det skapar sysselsättning. Ett OS är en nationell
              angelägenhet och det är viktigt att den backas upp av politiken,
              idrottsrörelsen och näringslivet. Det gäller att den uppbackningen
              sker både regionalt och nationellt. Jag upplever att det arbetet
              är på gång.
            </seg>
            <seg n="facbc85d">
              Jag vill avslutningsvis tacka utskottet för en positiv grundsyn
              när det gäller ett OS i Sverige och Åre 2018.
            </seg>
          </u>
          <note n="7fa8d345">
            Överläggningen var härmed avslutad.
          </note>
          <note n="65d6d62a">
            13 § Trossamfund
          </note>
          <note n="3aa5c792">
            Föredrogs
          </note>
          <note type="speaker" n="f644d650">
            Anf. 165 SIV HOLMA (v):
          </note>
          <u who="siv_holma_28bf5d" xml:id="i-b60fbfb7b26202ce-0" n="b4f3dfb6">
            <seg n="d19f627c">
              Herr talman! Vänsterpartiet har under ett antal år drivit frågan
              om att regeringen måste ta ansvar för att det kontrolleras att
              de trossamfund som uppbär statligt stöd lever upp till de krav
              som ställs för att samfunden ska få del av dessa medel. Ett antal
              händelser som har tagits upp i massmedierna under de senaste åren
              har aktualiserat behovet av att göra en utvärdering av om samfunden
              upprätthåller och stärker de grundläggande värderingar som samhället
              vilar på och är stabila och har egen livskraft.
            </seg>
            <seg n="35b063c3">
              I slutet av den förra mandatperioden utlovades slutligen en sådan
              utredning av den förra regeringen, men eftersom en sådan utredning
              inte syntes till har vi upprepat våra krav. Vänsterpartiet blev
              också inspirerat av den förre jämställdhetsombudsmannen Claes
              Borgström som uppmanade sin efterträdare att granska de religiösa
              arbetsgivarna inom de religiösa trossamfunden. Han sade så här
              i tidningen Ordfront i höstas: Det finns en sak jag ångrar att
              jag inte har gjort under mina sju år som JämO, nämligen att jag
              bara har granskat arbetsgivare inom svenska kyrkan och inte inom
              övriga religiösa samfund i Sverige.
            </seg>
            <seg n="65be79f6">
              Borgström skriver vidare: Den 4 oktober 2005 antog Europarådets
              parlamentariska församling resolution 1464 om kvinnor och religion
              i Europa. Resolutionen slår fast att religionerna har en stark
              inverkan på samhället och att detta sällan gynnar kvinnor. Tvärtom.
              Medan de flesta världsreligioner lär att kvinnor och män är lika
              inför guden tilldelas de olika roller och maktpositioner i jordelivet.
              Resultatet är fortgående kränkningar av kvinnors rättigheter,
              från könsstympning och tvångsäktenskap till stereotypa könsroller
              som begränsar kvinnors möjligheter att träffa sina egna livsval.
            </seg>
            <seg n="f5d3a78e">
              Som ni känner till har JämO tillsyn över att jämställdhetslagen
              följs och tillämpas. Det innebär att arbetsgivaren ska se till
              att arbetsförhållandena är lämpade för både kvinnor och män och
              underlätta för anställda att förena familjeliv och yrkesarbete.
              Arbetsgivaren ska också sträva efter en jämn könsfördelning på
              arbetsplatsen. Jämställdhetslagen omfattar alla arbetsgivare,
              också trossamfunden.
            </seg>
            <seg n="714ebf2a">
              Religionsfriheten får inte utnyttjas för att kränka andra rättigheter.
              Exempelvis den resolution om kvinnor och religion som Europarådet
              har antagit betyder att medlemsstaterna är skyldiga att skydda
              kvinnor mot alla former av kränkningar som görs i religionens
              namn och att främja och genomföra jämställdhet.
            </seg>
            <seg n="1e2b30ff">
              Herr talman! Inom Vänsterpartiet är vi väl medvetna om trossamfundens
              betydelse för stora delar av landets befolkning, såväl kvinnor
              som män, och vi står bakom den religionsfrihet som är ett av vårt
              samhälles grundläggande värden. Vi känner stor respekt för trossamfunden
              och människors tro.
            </seg>
            <seg n="f4c6083a">
              Herr talman! Vänsterpartiet har i motionen, som vi skrev den
              30 september 2007, föreslagit att regeringen redovisar en utvärdering
              av hur kraven för att få statsbidrag i lagen om stöd till trossamfund
              tillämpas. Ett par dagar innan, den 27 september, gav regeringen
              ett uppdrag till Nämnden för statligt stöd till trossamfund att
              fördjupa dialogen med trossamfunden om värderingar vad avser jämställdhet
              och barns rättigheter. De ska också titta på hur trossamfunden
              kan bidra till att motverka hedersrelaterat våld och förtryck.
              Uppdraget ska redovisas den 1 mars 2009.
            </seg>
            <seg n="e0418645">
              Herr talman! Eftersom regeringen håller på att se över villkoren
              för statens stöd till trossamfunden och nämnden aktivt arbetar
              med att lyfta upp dessa frågor avstår vi från att reservera oss
              till förmån för vårt förslag om att regeringen ska redovisa en
              utvärdering av hur § 3 i lagen om stöd till trossamfund tillämpas.
            </seg>
            <seg n="ec9ede40">
              Socialdemokraterna och Vänsterpartiet i kulturutskottet skriver
              i ett gemensamt särskilt yttrande att det är viktigt att trossamfunden
              efterlever den del av värdegrunden som gäller exempelvis barnaga,
              synen på kvinnor och män samt synen på homosexuella, bisexuella
              och transpersoner. Jag noterar att de sistnämnda inte ingick i
              regeringens uppdrag. I en flerpartimotion yrkar v, mp, c och fp
              på just det som saknas i nämnda uppdrag, det vill säga att regeringen
              på lämpligt sätt bör uppmärksamma HBT-personers situation och
              synen på HBT-frågor i trossamfunden.
            </seg>
            <seg n="55f05753">
              Herr talman! Jag skulle vilja fråga Anders Åkesson och Dan Kihlström
              om de i sina anföranden kan lova att de ska arbeta för att dialogen
              med trossamfunden även ska omfatta en icke diskriminerande syn
              på HBT-personer.
            </seg>
            <seg n="b5c754df">
              Herr talman! Jag står bakom de två reservationer som finns i
              betänkandet men väljer att yrka bifall till reservation 1, punkt
              2, granskning av trossamfunden av JämO, HomO och DO.
            </seg>
            <seg n="92ac082c">
              Jag noterar att en ombudsman har varit i kontakt med några av
              trossamfunden, nämligen Ombudsmannen mot diskriminering på grund
              av homosexuell läggning som man hade 2003. Han hade överläggningar
              med några trossamfund. Vid dessa möten diskuterade man trossamfundens
              roll i arbetet mot diskriminering.
            </seg>
            <seg n="187a6885">
              Ombudsmannen mot etnisk diskriminering, DO, hade i början av
              2000-talet överläggningar med Svenska kyrkan. De överläggningarna
              gick ut på att kyrkan som arbetsgivare åtog sig att utbilda och
              informera anställda om bland annat innehållet i lagen om åtgärder
              mot diskriminering i arbetslivet.
            </seg>
            <seg n="c76f19cd">
              JämO håller på med en granskning av Svenska kyrkan, bland annat
              med anledning av att kyrkan är överrepresenterad som anmäld arbetsgivare
              hos JämO.
            </seg>
            <seg n="f50d3f72">
              Vänsterpartiet tycker att tiden nu är mogen att samtliga diskrimineringsombudsmän
              gör en mer metodisk granskning av trossamfunden, helt i linje
              med vad den förre Jämställdhetsombudsmannen förespråkade att hans
              efterträdare skulle göra. Tiden är mogen mot bakgrund av att det
              har gått åtta år sedan den enda av ombudsmännen varit i kontakt
              med några trossamfund.
            </seg>
            <seg n="fca901d1">
              Det är också på tiden att både JämO och DO tar sig an trossamfunden.
              Om trossamfunden fungerar perfekt, som exempelvis några av allianspartiernas
              representanter hävdar, har ju trossamfunden inget att frukta.
              Då kanske granskningen till och med resulterar i att det behövs
              ökade statliga bidrag.
            </seg>
            <seg n="b9024931">
              I detta anförande instämde Torbjörn Björlund (v) och Nikos Papadopoulos
              (s).
            </seg>
          </u>
          <note type="speaker" n="929ad5f8">
            Anf. 166 DAN KIHLSTRÖM (kd):
          </note>
          <u who="dan_kihlstrom_3dee82" xml:id="i-19c290613e24ceb9-5" n="03234862">
            <seg n="efe979dc">
              Herr talman! Jag vill ge majoritetens syn på de här frågeställningarna
              och det betänkande som vi har. Möjligtvis kan argumenten och diskussionen
              kännas igen, men jag tycker att det är viktigt att ta upp det.
            </seg>
            <seg n="b8b0be16">
              Låt mig först säga att min grundinställning är att staten ska
              stödja, inte styra. För mig och för oss är trossamfundens arbete
              mycket mer värt än storleken på det statliga stödet som för innevarande
              år är ca 50 miljoner. Att ytterligare minska det bidraget är oacceptabelt.
            </seg>
            <seg n="ea800133">
              Samfundens betydelse för samhället och för enskilda människor
              kan inte mätas i pengar. Samfundens insats och arbete omfattar
              miljontals människor i hela landet. Arbetet för de svaga i samhället
              är väl omvittnat. Det handlar om flyktingarbete, hemlöshet, socialt
              utsatta och ensamma människor, grupper som ofta står utanför samhällets
              insatser.
            </seg>
            <seg n="ed8b3edc">
              De ideella insatserna inom kyrkor och samfund är omfattande.
              De är en kanal för människors vilja att hjälpa varandra, och därigenom
              stärker faktiskt trossamfunden framväxandet av ett mänskligare
              samhälle.
            </seg>
            <seg n="c0eb543f">
              Men hur viktiga dessa insatser än är för samhället i stort är
              det i mötet med den enskilde som kyrkor och samfund har sin centrala
              betydelse. Religiös tro, längtan och frågeställningar är fundamentalt
              mänskliga. Det handlar om frågeställningar som berör vårt innersta,
              vår bild av oss själva. Kyrkor och samfund ger röst åt dessa frågor
              och bidrar därmed till att stärka den enskilde.
            </seg>
            <seg n="8a1b6547">
              Än en gång: Ungefär lika många människor i vårt land besöker
              varje vecka en religiös sammankomst det kan vara i en kyrka, en
              moské eller en synagoga som det är som besöker ett idrottsevenemang.
              Fördelat per deltagare handlar det om ungefär 6070 kronor per
              år, jämfört till exempel med det betänkande vi diskuterade förut
              inga jämförelser i övrigt med idrottsrörelsen som också är en
              självständig och fri folkrörelse som har 1,8 miljarder i olika
              statliga stöd.
            </seg>
            <seg n="fa233be2">
              Precis som det tydligt uttrycks i betänkandet är målet för det
              statliga stödet att bidra till att skapa förutsättningar för trossamfunden
              att bedriva en aktiv och långsiktigt inriktad religiös verksamhet
              i form av gudstjänst, själavård, undervisning och omsorg. Statsbidrag
              får lämnas till ett trossamfund som bidrar till att upprätthålla
              och stärka de grundläggande värderingar som samhället vilar på
              och som är stabilt och har egen livskraft.
            </seg>
            <seg n="6e317041">
              Vad är ytterligare motiven till att staten ska stödja trossamfund?
              Svaret är väldigt viktigt och avgörande, och det är viktigt att
              understryka detta. Jag menar att trossamfund är generellt samhällsnyttiga
              organisationer som medverkar i den ständigt pågående normbildningsprocessen
              och att denna process är nödvändig för att upprätthålla och stärka
              de grundläggande värderingar som vårt samhälle vilar på. Inom
              parentes ska jag säga att jag personligen tycker att trossamfunden
              skulle delta ännu mer i samhällsdebatten.
            </seg>
            <seg n="38dd46f0">
              Självklart ska också varje fri förening, kyrka och vad vi nu
              kallar dem uppmärksamma de frågor som tas upp i betänkandet och
              reservationerna. Men som fria och obundna måste det vara deras
              eget beslut och deras egen process att arbeta med dessa viktiga
              frågor.
            </seg>
          </u>
          <note type="speaker" n="8b3a2032">
            Anf. 167 SIV HOLMA (v) replik:
          </note>
          <u who="siv_holma_28bf5d" xml:id="i-b60fbfb7b26202ce-1" n="b4f3dfb6">
            <seg n="d4624f3a">
              Herr talman! Dan Kihlström gjorde en jämförelse mellan vad samhället
              ger till idrottsrörelsen och vad samhället står för vad gäller
              trossamfunden. Nu kommer inte jag ihåg exakt, men Svenska kyrkan
              har ju en helt annan budget än de 50 miljonerna. Det här är ju
              trossamfund som ligger utanför Svenska kyrkan. Det kan vi väl
              vara överens om.
            </seg>
            <seg n="0bc8a448">
              Regeringen har själv gett ett uppdrag om den aktiva dialogen.
              Jag fick inte något svar, tycker jag, från Dan Kihlström om han
              avser att arbeta för att dialogen med trossamfunden även ska omfatta
              en icke diskriminerande syn på HBT-personer. Det tycker jag vore
              en bra information som vi skulle kunna få här i kammaren från
              Kristdemokraternas sida.
            </seg>
          </u>
          <note type="speaker" n="1a2ebf37">
            Anf. 168 DAN KIHLSTRÖM (kd) replik:
          </note>
          <u who="dan_kihlstrom_3dee82" xml:id="i-19c290613e24ceb9-6" n="03234862">
            <seg n="7adf615d">
              Herr talman! Jag hade kanske förväntat mig något litet utbyte
              här också. Vi har ju diskuterat den här frågan förut. Vi kan göra
              det igen.
            </seg>
            <seg n="80d1823f">
              När det gäller Svenska kyrkan först och främst har den inget
              statligt stöd på det sättet. Det är en egen organisation som har
              en egen beskattningsrätt och på så sätt får sin finansiering.
              Det staten bidrar med är på kulturområdet när det gäller kulturbyggnader
              och annat där man får stöd och hjälp. Där har vi gemensamt sagt
              att det tillhör vårt gemensamma kulturarv. Då är den saken utredd.
            </seg>
            <seg n="bf0acde5">
              När det gäller de andra frågorna försökte jag säga i slutet av
              mitt anförande att det är självklart att trossamfunden som fria
              folkrörelser också ska diskutera de frågor som Siv Holma tar upp.
              Men grunden var så tydlig som anges i betänkandet och som jag
              också försökte nämna, de grundläggande punkter som samhället ställer
              upp. Mot det ska naturligtvis det statliga stödet utvärderas.
            </seg>
            <seg n="a95c89c6">
              Jag vet, och det vet också Siv Holma, att de frågor som Siv Holma
              tar upp på många olika sätt redan är föremål för en dialog, i
              den allmänna debatten, och jag vet också att de frågorna har förekommit
              i kontakten mellan trossamfunden och regeringen. Så det är inte
              något nytt. De här frågorna är inte nya på något sätt, utan det
              är frågor som vi har levt länge med i samhället. Den dialogen
              förekommer.
            </seg>
          </u>
          <note type="speaker" n="fdceee3d">
            Anf. 169 SIV HOLMA (v) replik:
          </note>
          <u who="siv_holma_28bf5d" xml:id="i-b60fbfb7b26202ce-2" n="b4f3dfb6">
            <seg n="835b2abc">
              Herr talman! Jag har noterat att de HBT-frågor som regeringen
              har haft i sin dialog har varit de könsneutrala äktenskapen. Men
              jag menar att HBT-frågor handlar om mer än om könsneutrala äktenskap
              och synen på dessa.
            </seg>
            <seg n="c03e2485">
              Jag ser också att regeringen har givit uppdraget att man ska
              fördjupa dialogen vad gäller värderingar avseende jämställdhet
              och barns rättigheter. De ska också se hur trossamfunden kan bidra
              till att motverka hedersrelaterat våld och förtryck.
            </seg>
            <seg n="80419e8d">
              Jag läste i går och tror att det var kristna rådet som tog upp
              och uppskattade just Nyamko Sabunis initiativ i det här sammanhanget.
              Det enda jag saknar faktiskt är just det jag har tagit upp i mitt
              anförande om att även den här dialogen med trossamfunden ska omfatta
              en icke diskriminerande syn på HBT-personer. Det är oerhört centralt.
              Det kan inte bara ingå i en av väldigt många frågor som berör
              HBT-personer.
            </seg>
            <seg n="7144c738">
              När det gäller våra gemensamma arv som kyrkan består av är det
              395 miljoner. Det känner vi till, och vi tycker det är helt riktigt
              att de ska användas.
            </seg>
            <seg n="49901e12">
              När det gäller vad Svenska kyrkan har tittade jag på den uppgiften
              för ett antal månader sedan. Jag kommer inte ihåg, men det var
              ju miljardbelopp som de ändå använde sig av. Så det är stora summor
              som används till de här frågorna. Det har jag ingenting att invända
              mot men att bara nämna att det är 50 miljoner; det var den relationen
              som jag tyckte var viktig att få fram.
            </seg>
          </u>
          <note type="speaker" n="b2c484c2">
            Anf. 170 DAN KIHLSTRÖM (kd) replik:
          </note>
          <u who="dan_kihlstrom_3dee82" xml:id="i-19c290613e24ceb9-7" n="03234862">
            <seg n="a5eae24f">
              Herr talman! Jag tror att vi i den här rundan i alla fall kan
              lämna Svenska kyrkan därhän. Det som är grunden till Vänsterpartiets
              synpunkt på det här är en sänkning av det statliga stödet till
              trossamfunden med 10 miljoner från 50 till 40 miljoner, om jag
              inte alldeles missminner mig. Det är relaterat till reglerna för
              det statliga stödet.
            </seg>
            <seg n="59c852d0">
              Jag vet att det pågår en dialog. Det pågår en dialog internt
              i samfunden om de här viktiga frågorna. Det är en process som
              trossamfunden får gå igenom precis som alla andra folkrörelser.
              Men som Siv Holma nämnde i sitt anförande måste man också ha respekt
              för religionsfrihet och annat. Det ska man ha också när det gäller
              trossamfunden.
            </seg>
            <seg n="efd18c0f">
              Jag tycker att Vänsterpartiet någonstans måste bestämma sig för
              synen på trossamfunden. Ser man trossamfunden som en nyttighet
              i samhället eller som någonting annat en belastning eller något
              som ska jagas på olika sätt? Precis som jag sade i mitt anförande
              uttrycks reglerna för att få det statliga stödet klart och tydligt.
              Statuterna för det är att skapa förutsättningar för trossamfunden
              att bedriva en aktiv och långsiktig religiös verksamhet genom
              gudstjänst, själavård, undervisning och omsorg.
            </seg>
            <seg n="ccb00d79">
              Statsbidragen får lämnas om samfundet bidrar till att upprätthålla
              och stärka de grundläggande värderingar som samhället vilar på.
              Det hela ska vara stabilt och ha egen livskraft. Det är precis
              detta det handlar om. Det är på samma sätt som för alla andra.
              Vi diskuterade tidigare reglerna som idrottsrörelsen och andra
              folkrörelser får leva efter. De reglerna är uppsatta, och man
              får följa upp detta och se om kraven uppfylls. Om de uppfylls
              får samfundet statligt stöd.
            </seg>
          </u>
          <note type="speaker" n="08fd312e">
            Anf. 171 ANDERS ÅKESSON (c):
          </note>
          <u who="anders_akesson_461949" xml:id="i-4cce95d2f30cc0f6-5" n="e9638d3e">
            <seg n="7e3b8fef">
              Herr talman! I den lag om stöd till trossamfund som precis har
              diskuterats här mellan Dan Kihlström och Siv Holma uttrycks målen
              med stödet tydligt. Det finns till därför att trossamfunden förutsätts
              bedriva en aktiv och långsiktig religiös verksamhet. I samma lag
              stadgas att bidraget endast får gå till trossamfund som bidrar
              till att upprätthålla och stärka de grundläggande värderingar
              som samhället vilar på.
            </seg>
            <seg n="6f0bf92e">
              För den sakens skull har vi inrättat någonting som heter Nämnden
              för stöd till trossamfund SST. Den beslutar om bidragen och granskar
              att de används på ett riktigt sätt. I regleringsbrevet till SST
              finns återkommande krav på återrapporteringen om hur arbetet går
              till. Trossamfunden ska leva upp till syftena med lagstiftningen
              och så vidare, och vi som politiker ska ha koll på det genom SST.
            </seg>
            <seg n="7e3770e2">
              Precis som Siv Holma har refererat till tidigare fick SST därtill
              under perioden 20072008, det vill säga under nu pågående år, i
              uppdrag att fördjupa dialogen med trossamfunden om värderingar
              när det gäller jämställdhet, barns rättigheter med flera saker.
              Detta ska redovisas per den 1 mars 2009.
            </seg>
            <seg n="9badc95d">
              Herr talman! Jag tycker att allt det här är ett bra förhållningssätt.
              Jag kan också passa på att därmed besvara Siv Holmas fråga: Ja,
              jag är alldeles övertygad om att signalen har gått fram om viljan
              att dialogen även ska omfatta icke-diskriminering i synen på HBT-personer.
              Men jag kommer också personligen att försöka bidra till att den
              går fram. Det är inga problem, Siv Holma.
            </seg>
            <seg n="998c5661">
              Herr talman! Skälet till att jag begärde ordet i denna debatt
              var att jag tycker mig märka en vilja att detaljstyra. I den förra
              debatten, om stödet till idrotten, talade vi om att inte nöja
              sig med att uttrycka syften som lagstiftare i stödet till Riksidrottsförbundet.
              Jag tycker att denna iver även framskymtar i motion Kr212, där
              man lite grann i onödan misstänkliggör trossamfundens ambition
              att leva upp till de syften som kammaren fattar beslut om i stödet
              till trossamfunden.
            </seg>
            <seg n="9682f235">
              Herr talman! Jag tror att det är rimligt att vi genom SST, Nämnden
              för stöd till trossamfund, har samma förhållningssätt som när
              det gäller Riksidrottsförbundet. Vi ska alltså anförtro trossamfunden
              det ansvar det innebär att konkretisera de syften som vi sätter
              upp i lagstiftning och i budgetsammanhang i riksdagen. Det finns
              ibland en iver, herr talman, att vilja detaljstyra i onödan. Jag
              är inte alltid säker på att det gagnar vare sig sak eller organisation.
            </seg>
          </u>
          <note n="838b326f">
            I övrigt yrkar jag bifall till utskottsmajoritetens förslag.
          </note>
          <note n="7fa8d345">
            Överläggningen var härmed avslutad.
          </note>
          <note n="d3df5a93">
            14 § Bordläggning
          </note>
          <note n="ef114475">
            Anmäldes och bordlades
          </note>
          <note n="f3da37f2">
            15 § Anmälan om interpellationer
          </note>
          <note n="d71e9bfb">
            Anmäldes att följande interpellationer framställts
          </note>
          <note n="002d4d7d">
            den 3 april
          </note>
          <note n="d7955121">
            Patrik Björck
          </note>
          <note n="d7955121">
            Patrik Björck
          </note>
          <note n="d7955121">
            Patrik Björck
          </note>
          <note n="3bf77a60">
            Monica Green
          </note>
          <note n="f04606b2">
            Börje Vestlund
          </note>
          <note n="dd63b059">
            Maria Kornevik Jakobsson
          </note>
          <note n="3e5dab7f">
            Ylva Johansson
          </note>
          <note n="727b55e7">
            Bodil Ceballos
          </note>
          <note n="34848463">
            Egon Frid
          </note>
          <note n="15f6f125">
            Interpellationerna redovisas i bilaga som fogats till riksdagens
            snabbprotokoll tisdagen den 8 april.
          </note>
          <note n="5964e3f0">
            16 § Anmälan om skriftligt svar på fråga
          </note>
          <note n="4bc0066d">
            Anmäldes att skriftligt svar på följande fråga inkommit
          </note>
          <note n="002d4d7d">
            den 3 april
          </note>
          <note n="75491198">
            Hans Linde
          </note>
          <note n="f25bf078">
            Svaret redovisas i bilaga som fogats till riksdagens snabbprotokoll
            tisdagen den 8 april.
          </note>
          <note n="7bcd01c6">
            17 § Kammaren åtskildes kl. 19.06.
          </note>
          <note n="2f3ce765">
            Förhandlingarna leddes
          </note>
          <note n="1bd1108e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
