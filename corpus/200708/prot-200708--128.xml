<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--128</head>
          <docDate when="2007-06-13">2007-06-13</docDate>
        </div>
      </front>
      <body>
        <div>
          <note n="c26a8c8a">
            ﻿
          </note>
          <note n="565f0c15">
            Riksdagens protokoll
          </note>
          <note n="65eb7092">
            2007/08:128
          </note>
          <note type="date" n="921b82a2">
            Fredagen den 13 juni
          </note>
          <note n="d2a6bc7b">
            Kl. 09:00 - 12:42
          </note>
          <note n="c9090b9c">
            1 § Svar på interpellation 2007/08:682 om information inför försäljning
            av statliga bolag
          </note>
          <note type="speaker" n="daab9a73">
            Anf. 1 Statsrådet MATS ODELL (kd):
          </note>
          <u who="mats_odell_90c7da" xml:id="i-7af87cba66dedb9e-0" n="298d1a75" next="i-9656c839f4477302-0">
            <seg n="535507e5">
              Fru talman! Eva-Lena Jansson har frågat näringsministern om hon
              avser att vidta åtgärder för att riksdagen ska få ta del av samma
              faktaunderlag som Rådet för försäljning av aktier i bolag med
              statligt ägande fått, samt om hon avser att återkomma till riksdagen
              med en redovisning innan sommaruppehållet 2008 beträffande vilka
              statliga bolag som genomgått samma granskning som de sex namngivna
              bolagen och Posten AB.
            </seg>
            <seg n="291f1630">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="16e4d1b3">
              Låt mig först ge en bakgrund.
            </seg>
            <seg n="e7563ceb">
              I budgetpropositionen för 2007 angav regeringen att det statliga
              ägandet av bolag bör minska.
            </seg>
          </u>
          <note n="38260e42">
            I juni 2007 bemyndigade riksdagen regeringen att vidta åtgärder
            för att genomföra transaktioner avseende Telia Sonera, SBAB, Nordea,
            Civitas Holding som äger Vasakronan, Vin &amp; Sprit och OMX.
          </note>
          <u who="mats_odell_90c7da" xml:id="i-9656c839f4477302-0" n="298d1a75" prev="i-7af87cba66dedb9e-0">
            <seg n="569c9071">
              Regeringen anser att det vid regeringens beredning av försäljningsbeslut
              bör inhämtas synpunkter från en grupp personer med särskild sakkunskap.
            </seg>
            <seg n="92e62df6">
              Detta är bakgrunden till att Rådet för försäljning av aktier
              i statligt ägda bolag inrättades.
            </seg>
            <seg n="e7c539a9">
              Rådet ska inför beslut om en transaktion som avser en försäljning
              av aktier eller på annat sätt avyttring av ett statligt ägt bolag
              efter begäran från bolagsansvarigt statsråd och föredragning av
              tjänstemän från Regeringskansliet bedöma om en i ett visst fall
              föreslagen avyttring, särskilt i fråga om pris och övriga villkor,
              innebär att avyttringen genomförs affärsmässigt och efter erforderlig
              analys av möjliga handlingsalternativ.
            </seg>
            <seg n="df071007">
              Rådets yttranden utgör en del av beslutsunderlaget inför regeringens
              beslut i fråga om en avyttring ska genomföras och vilka villkor
              med mera som ska gälla. Därtill har regeringen inför beslutet
              om propositionen 2007/08:143 Samgående mellan Posten AB (publ)
              och Post Danmark A/S begärt ett yttrande av rådet.
            </seg>
            <seg n="ebd5ad57">
              Jag har inhämtat information från näringsministern om att näringsutskottet
              har begärt och fått ta del av handlingar i propositionsärendet.
              I dessa handlingar ingår handlingar från rådet.
            </seg>
            <seg n="9a2050b8">
              Låt mig understryka att riksdagen har en viktig roll när det
              gäller att granska hur regeringen hanterat det mandat som givits
              rörande ägandet i statliga företag. I den granskningen ingår förstås
              möjligheten att ta del av de beslutsunderlag som legat till grund
              för genomförda försäljningar. Ett exempel på hur riksdagen utövar
              denna kontrollmakt är konstitutionsutskottets nyligen avslutade
              granskning av försäljningen av aktier i Telia Sonera som regeringen
              genomförde i maj 2007.
            </seg>
            <seg n="5dd45a38">
              Regeringen avser att till riksdagen rapportera om försäljningarna
              i den årliga skrivelsen till riksdagen med redogörelse för de
              statligt ägda företagen. Regeringen kommer också att redovisa
              respektive försäljning i kommande budgetpropositioner. Därtill
              kommer regeringen att offentliggöra genomförda försäljningar i
              Regeringskansliets delårsrapporter för de statligt ägda företagen.
            </seg>
            <seg n="ff9fd425">
              Regeringen avser inte att före sommaruppehållet lämna ytterligare
              uppgifter till riksdagen i det avseende Eva-Lena Jansson tar upp.
            </seg>
          </u>
          <note type="speaker" n="c0c0833b">
            Anf. 2 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-0" n="06c82c69">
            <seg n="46466624">
              Fru talman! Vid förra tillfället då jag ställde en interpellation
              om de här försäljningarna ställde jag den till Mats Odell, och
              då fick jag svar av Maud Olofsson, så det är väl rimligt att jag,
              nu när jag ställer frågor till Maud Olofsson får svar av Mats
              Odell.
            </seg>
            <seg n="d7524cde">
              När det gäller frågorna om försäljningen och vilket faktaunderlag
              näringsutskottet har fått tycker jag att det är viktigt att påpeka
              att delar av de uppgifter som framgår i svaret från statsrådet
              Odell stämmer. I näringsutskottet har man om man har velat kunnat
              ta del av det material som finns när det gäller den framtida fusionen
              av Posten.
            </seg>
            <seg n="f47a9e34">
              Men riksdagens näringsutskott har inte fått ta del av övrigt
              material som Rådet för försäljning av aktier i bolag med statligt
              ägande har behandlat.
            </seg>
            <seg n="86b4dc79">
              Dessutom förekommer det fel i Mats Odells svar. Konstitutionsutskottet
              har inte avslutat sin granskning av försäljningen av aktierna
              i Telia Sonera. Det är viktigt att påpeka. Jag hade kontakt med
              konstitutionsutskottet i går. Där föreligger alltså fortfarande
              en granskning som inte är avslutad.
            </seg>
            <seg n="71271d32">
              När jag hade debatten med Maud Olofsson om det här utförsäljningsrådet
              och dess agerande pekade Maud Olofsson, precis som statsrådet
              Odell gör, på att Rådet för försäljning av aktier i statligt ägda
              bolag ska granska på begäran av statsrådet. Då kan jag väl också
              påpeka att en av statssekreterarna som deltagit vid näringsutskottet
              pekar på att det egentligen inte är det som rådet är skapat för,
              men att man i alla fall får hantera olika typer av försäljningar.
            </seg>
            <seg n="09408864">
              Jag tycker att det är viktigt att riksdagen faktiskt får ta del
              av vilka bolag som det här rådet har granskat, därför att det
              jag försöker peka på i min interpellation är att riksdagen har
              gett bemyndigande om att sälja sex bolag. Frågan om Posten är
              fortfarande inte avgjord, utan den kommer att debatteras och voteras
              om nästa vecka. Det får vi förhålla oss till.
            </seg>
            <seg n="9124fbc3">
              Men just när det gäller de sex bolagen har man ju nu gett bemyndigande,
              och då vore det väl bra om riksdagens näringsutskott och övrig
              riksdag kan få ta del av vad rådet har yttrat sig om.
            </seg>
            <seg n="a5b5bbf9">
              När det gäller de här andra bolagen pågår en kontinuerlig granskning.
              Det är väl också viktigt at riksdagen får reda på det före sommaren,
              för jag utgår ifrån att det i så fall kommer nya propositioner
              till hösten om eventuellt bemyndigande och försäljning av flera
              bolag.
            </seg>
            <seg n="214d99fd">
              Jag har lite svårt att förstå varför inte riksdagen ska kunna
              ta del av uppgifterna om vilka bolag som är färdiggenomgångna
              av rådet.
            </seg>
            <seg n="ff354617">
              Jag skulle alltså vilja ha svar på detta: Varför detta hemlighetsmakeri?
              Det är väl viktigt att riksdagen kan ta del av det här. Som jag
              säger: De här sex andra bolagen är ju redan genomgångna. Att vi
              bara har fått ta del av hanteringen kring Posten, som ännu inte
              är avslutad, är väl bra. Det är hemligstämplat. Men det är viktigt
              att vi också får ta del av detta när det gäller de andra bolag
              som man redan har börjat arbeta med.
            </seg>
            <seg n="3ae9adb9">
              Jag skulle vilja ha svar av statsrådet Odell: Varför får vi inte
              ta del av de här uppgifterna nu?
            </seg>
          </u>
          <note type="speaker" n="c770b9e4">
            Anf. 3 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-0" n="298d1a75">
            <seg n="3244e892">
              Fru talman! Min uppfattning är att riksdagen har fått de handlingar
              som man har bett att få. Det är mitt intryck. Att få del av handlingar
              inför en försäljning är en sak som är betydligt mer delikat. Men
              när det gäller riksdagens granskande makt har de handlingar som
              har begärts lämnats ut.
            </seg>
          </u>
          <note type="speaker" n="350b5b72">
            Anf. 4 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-1" n="06c82c69">
            <seg n="5676769e">
              Fru talman! Med all respekt för att alla bolag inte har nämnts
              har jag faktiskt stått i den här talarstolen och efterfrågat vilka
              bolag som har genomgåtts och vilka bolag som den här regeringen
              tänker sälja förutom de här sex namngivna bolagen och nu Posten,
              som också ska privatiseras och börsintroduceras. Det är ju jätteviktigt
              att vi får reda på det. Varken Maud Olofsson eller Mats Odell
              vill ju faktiskt ge oss i riksdagen svar på det.
            </seg>
            <seg n="911c940e">
              Man gick ut i valrörelsen 2006 och lovade att man inte skulle
              sälja Vattenfall och LKAB. Det tror jag att rätt många av väljarna
              kommer ihåg. Men vad många inte förstod var att man skulle sälja
              väldigt många andra bolag. Därför är det viktigt att det ges tydliga
              besked här och nu.
            </seg>
            <seg n="2ae139ad">
              Jag har efterfrågat dem. Visserligen har jag kanske inte efterfrågat
              dem formellt för alla bolagen vid näringsutskottets sammanträdanden,
              men jag har gjort det här med ansvarig minister, näringsminister
              Maud Olofsson. Jag har ställt frågor också till Mats Odell om
              vilka fler bolag man tänker avyttra.
            </seg>
            <seg n="3044fb40">
              I debatten om de här sex bolagen namngav faktiskt flera företrädare
              från den borgerliga sidan Vattenfall som tänkbart bolag. Svenska
              Spel förekom i debatten, Sveaskog har namngivits från Centerpartiet
              som ett bolag som man vill yttra och Hans Wallmark, som sitter
              här nu, har också pratat om Vasallen. Det är alltså klart att
              det finns flera typer av statliga bolag som är föremål för granskning
              från regeringens sida, och jag utgår ifrån att det också gäller
              det här rådet. Det är därför jag efterfrågar den informationen.
            </seg>
            <seg n="413544e5">
              Vi har också gång på gång kritiserat rådet i dess helhet, eftersom
              det är viktigt att veta hur det ser ut med ägandet bland dessa
              personer, vilka företag de är delägare i och vilka privata aktieinnehav
              de har. Inte heller det har ansvarig minister velat redovisa trots
              att ordföranden i rådet varit öppen och ärlig och berättat vad
              som ligger bakom.
            </seg>
            <seg n="550321fb">
              Nu visar det sig att halva rådet inte kan delta till exempel
              då det gäller Vasakronan; jag återkommer till den debatten senare.
              Det är klart att det är allvarligt om riksdagen, som är ansvarig
              för eventuella avyttringar och ska fatta de formella besluten,
              inte kan ta del av den information som ett gång på gång kritiserat
              och jävigt råd får ta del av. Det är anmärkningsvärt att denna
              regering ska vara så hemlighetsfull inför riksdagen.
            </seg>
            <seg n="b079d915">
              Jag förstår fortfarande inte statsrådets svar, fru talman.
            </seg>
          </u>
          <note type="speaker" n="aecb97fa">
            Anf. 5 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-1" n="298d1a75">
            <seg n="87f8b064">
              Fru talman! Eva-Lena Jansson är orolig och ängslig. Det må hon
              vara. Hon kan i alla fall vara lugn på en punkt, nämligen att
              inga andra företag kommer att få ett minskat statligt ägande än
              de som Sveriges riksdag gett regeringen bemyndigande när det gäller
              försäljning. Vi har bemyndigande för sex företag. De är under
              analys och försäljning. Eventuella ytterligare företag kommer
              att bli föremål för riksdagsbehandling efter noggrann genomgång.
              Eva-Lena Jansson behöver alltså inte oroa sig för att några andra
              företag än de som denna riksdag har bemyndigat regeringen att
              sälja kommer att säljas.
            </seg>
            <seg n="399fc257">
              När det gäller handlingar från rådet och andra instanser gällande
              detta har riksdagen fått ut de handlingar man begärt.
            </seg>
          </u>
          <note type="speaker" n="3d6dc57f">
            Anf. 6 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-2" n="06c82c69">
            <seg n="1d57fe56">
              Fru talman! Jag hör att jag får ett svar, men jag tycker inte
              att statsrådet svarar på frågan varför. Jag, och flera med mig,
              har vid flera tillfällen påpekat att det är viktigt att riksdagen
              får reda på vilka bolag som genomgått granskningen.
            </seg>
            <seg n="85370eab">
              Frågan till statsrådet Olofsson, som alltså Mats Odell svarar
              på, var: Avser näringsministern att återkomma till riksdagen med
              en redovisning före sommaruppehållet beträffande vilka statliga
              bolag som genomgått samma granskning som de sex namngivna bolagen
              och Posten AB?
            </seg>
            <seg n="bebb024a">
              Det är viktigt, för då vet vi också vilka bolag som eventuellt
              kan vara föremål för utförsäljning. Det är jätteviktigt att få
              det beskedet. I det svar som Mats Odell ger pekar han på att konstitutionsutskottet
              nyligen avslutat en granskning av försäljningen, men han kommenterar
              inte ens att det är ett felaktigt svar. Konstitutionsutskottet
              har sagt att det pågår en fortsatt granskning; frågan är fortfarande
              föremål för granskning. Det vore bra om statsrådet kunde kommentera
              det.
            </seg>
            <seg n="70d40d98">
              Jag tycker att det är viktigt att riksdagen här och nu får veta
              vilka statliga bolag som genomgått granskning av regeringen och
              eventuellt av rådet så att vi också får veta vilka som kommer
              att vara föremål för försäljning. Det är viktigt att vi som företrädare
              för medborgarna kan berätta för dem vilka fler bolag regeringen
              ska sälja ut.
            </seg>
          </u>
          <note type="speaker" n="367f9b57">
            Anf. 7 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-2" n="298d1a75">
            <seg n="ce4916a4">
              Fru talman! Eva-Lena Jansson önskar blicka in i framtiden. Det
              gör vi alla. Jag kan bara säga att inga andra företag granskats
              av rådet än de som denna riksdag gett bemyndigande att sälja.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="3a6c17b6">
            2 § Svar på interpellation 2007/08:692 om kommuners upphandling
            av avfallshantering
          </note>
          <note type="speaker" n="e445fa9b">
            Anf. 8 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-3" n="298d1a75">
            <seg n="28cfaaa8">
              Fru talman! Jacob Johnson har ställt tre frågor till mig med
              anledning av de så kallade Sysavdomarna.
            </seg>
            <seg n="3799e6f8">
              Frågorna som ställs är dels vad jag avser att göra för att möjliggöra
              effektiv samverkan mellan olika kommuner så att avfallshanteringen
              kan bedrivas med största möjliga hänsyn till riksdagens miljö-
              och klimatmål, dels om jag avser att ta något initiativ för att
              se över den aktuella lagstiftningen på svensk och/eller EU-nivå
              och slutligen vilka initiativ jag avser att ta för att kompensera
              kommunernas bristande möjlighet till effektiv samverkan, vilket
              är en av konsekvenserna av Regeringsrättens dom i Sysavmålet.
            </seg>
            <seg n="7c278307">
              Först vill jag slå fast att sund konkurrens, tydlig ansvarsfördelning
              och fungerande gränssnitt mellan aktörerna på avfallsmarknaden
              är viktiga förutsättningar för en kostnadseffektiv avfallshantering
              och konkurrenskraftiga återvinningsföretag. Samtidigt är en miljöanpassad
              avfallshantering en betydelsefull del i kretsloppsarbetet och
              en vital del av vår infrastruktur.
            </seg>
            <seg n="eac67a0a">
              Som kommunminister har jag ett särskilt ansvar för att värna
              den kommunala självstyrelsen, liksom kommuners och landstings
              rätt att välja former för att organisera sin verksamhet. Självstyrelsen
              är en viktig förutsättning för att landets kommuner och landsting
              ska ha möjlighet att klara sitt uppdrag med utgångspunkt från
              sina lokala förutsättningar och behov. I det perspektivet spelar
              också kommuners och landstings möjlighet att samverka en avgörande
              roll, särskilt i vissa delar av landet. Jag vill därför givetvis
              värna goda samverkansmöjligheter. Samtidigt är det lika viktigt
              att de goda effekterna av upphandling och fungerande konkurrens
              fullt ut tas till vara.
            </seg>
            <seg n="77275158">
              Jacob Johnson refererar i sin interpellation till två regeringsrättsdomar.
              I dessa domar har Regeringsrätten slagit fast att det krävs uttryckliga
              bestämmelser i lag för att det ska vara möjligt att tillämpa de
              så kallade Teckalkriterierna i svensk rätt. Domarna har nyligen
              meddelats. Vilka konsekvenser domarna har för kommunala samverkansmöjligheter
              är en fråga som just nu debatteras. För att jag ska kunna ta ställning
              till behovet av förändrad lagstiftning krävs en fördjupad analys
              av exakt vilka konsekvenser domarna kommer att få på den kommunala
              sektorn och marknadens aktörer. Det krävs också en analys av vilket
              utrymme EG-rätten egentligen ger oss på detta område.
            </seg>
            <seg n="f91b638b">
              Jag är väl medveten om vikten av att nå ett väl avvägt ställningstagande.
              Det behövs en bra balans mellan å ena sidan intresset att uppnå
              klimat- och miljömål och å andra sidan intresset att upprätthålla
              god konkurrens på fungerande marknader. Samtidigt ska kommuners
              och landstings berättigade intresse av organisationsfrihet och
              goda samverkansmöjligheter beaktas. Vi behöver alltså analysera
              dessa frågor vidare. Jag är därför inte redan i dag beredd att
              ta ställning till om och i så fall vilka åtgärder som kan behöva
              vidtas med anledning av domarna.
            </seg>
          </u>
          <note type="speaker" n="ea375dc2">
            Anf. 9 JACOB JOHNSON (v):
          </note>
          <u who="jacob_johnson_8077eb" xml:id="i-1b20d891b05ae376-0" n="a9793582">
            <seg n="3c68276e">
              Fru talman! Jag tackar statsrådet Mats Odell för svaret.
            </seg>
            <seg n="10f4a957">
              Denna interpellation handlar främst om den uppmärksammade domen
              i Regeringsrätten i vintras med innebörden att Simrishamn och
              Tomelilla kommuner handlat fel då de låtit Sydskånes Avfalls AB,
              Sysav, i vilket de båda kommunerna är delägare, sköta avfallshanteringen
              för kommunerna. Regeringsrätten har i sin dom fastställt att kommunerna
              skulle ha upphandlat denna tjänst enligt lagen om offentlig upphandling,
              LOU.
            </seg>
            <seg n="bd1be3ff">
              Interpellationen har också en vidare, generell, innebörd. Regeringsrättens
              dom måste tolkas så att kommunerna ska tillämpa offentlig upphandling
              i all verksamhet; det gäller även sådant som de annars skulle
              kunna låta egna kommunala bolag utföra. Det är alltså en dom av
              stor principiell betydelse.
            </seg>
            <seg n="d0e3a84e">
              Jag menar att Regeringsrättens dom allvarligt försvårar för kommunerna
              att effektivt samverka i kommunallagens anda. SKL, Sveriges Kommuner
              och Landsting, delar denna bedömning och har nyligen via sin ordförande,
              Anders Knape, framfört att de anser att nuvarande nationell lagstiftning
              måste ses över så att de så kallade Teckalkriterierna enligt EG-domstolens
              praxis kan tillämpas även i Sverige. Dessa kriterier säger att
              företag som på ett visst sätt är knutna till den upphandlande
              myndigheten kan undantas från upphandlingsreglerna.
            </seg>
            <seg n="dad9d987">
              Regeringsrättens tolkning av EG-rätten ifrågasätts även av oberoende
              jurister som anser att Teckalkriteriernas tillämplighet inte är
              villkorad till nationell lagstiftning. Annorlunda uttryckt anser
              de att Sverige borde kunna tillämpa dessa undantag utan egen nationell
              lagstiftning. Det kan även hävdas att Regeringsrätten inte gör
              en total avvägning av tillämplig svensk lagstiftning såsom kommunallagen,
              miljöbalken och aktiebolagslagen.
            </seg>
            <seg n="9a5bdf44">
              Mats Odell säger i sitt svar att han vill värna den kommunala
              självstyrelsen och kommuners och landstings rätt att välja former
              för sin verksamhet. Vidare säger han att han inte kan ta ställning
              till eventuella åtgärder då lagstiftningen är ny och debatt pågår
              om domarnas konsekvenser för kommunernas samverkansmöjligheter.
            </seg>
            <seg n="27a41b0c">
              Statsrådet anser att det vore bra med en analys av frågan, dels
              en fördjupad analys av konsekvenserna för den kommunala sektorn,
              dels en analys av utrymmet enligt EG-rätten. Han anser således
              att frågan behöver analyseras vidare. Man kan, fru talman, säga
              att statsrådet har viss insikt i och förståelse för frågans vikt.
              Men det var inte riktigt svar på mina frågor. Jag har frågat vad
              statsrådet avser att göra.
            </seg>
            <seg n="e49ad53d">
              Avser statsrådet att göra något för att säkerställa att kommunerna
              effektivt kan samverka med sina bolag till exempel vad gäller
              avfallshanteringen? Avser statsrådet att ta initiativ för att
              pröva lagstiftningen? Eller tänker statsrådet vänta tills någon
              som anser sig ha tid analyserat frågan?
            </seg>
          </u>
          <note type="speaker" n="f8c350c0">
            Anf. 10 JÖRGEN JOHANSSON (c):
          </note>
          <u who="ylva_johansson_611fd6" xml:id="i-5a194934e1c14dc5-0" n="4e4c73cd">
            <seg n="5fb11b9a">
              Fru talman! Det är en intressant och principiellt viktig fråga
              som Jacob Johnson tar upp i sin interpellation. Det är också ett
              intressant svar som ministern ger på interpellationen. Jag skönjer
              i svaret en öppenhet för förändring i nuvarande system i och med
              att frågan ska analyseras vidare. Det är en bra och dessutom nödvändig
              inriktning, för jag konstaterar att Regeringsrättens dom påverkar
              hela den kommunala och landstingskommunala sektorn på ett genomgripande
              sätt. Det här berör inte bara avfallssidan, utan hela den kommunala
              sektorn.
            </seg>
            <seg n="1c4e9b39">
              Jag vill redan inledningsvis slå fast att lagen om offentlig
              upphandling har medfört en väsentlig effektivisering av den offentliga
              verksamheten i landet. Jag ser alltså positivt på lagen och dess
              förmåga att göra den kommunala och landstingskommunala verksamheten
              vassare.
            </seg>
            <seg n="d806f9e9">
              Trots det måste jag också framhålla att lagen ska tillämpas efter
              samma kriterier i hela EU. I det här fallet kan det diskuteras
              jag tillåter mig att säga det på grund av Regeringsrättens dom
              i ärendet.
            </seg>
            <seg n="b92b8bc8">
              Fru talman! Kommuner och landsting organiserar sin verksamhet
              utifrån effektivitet i kommunerna. I det valet ligger bland annat
              driftsformen, alltså associationsformen. Under senare decennier
              har många kommuner och landsting valt aktiebolagsformen som en
              lämpligare driftsform än förvaltningsformen för viss verksamhet.
              Det innebär att ett sådant här offentligt bolag lyder under såväl
              aktiebolagslagen som kommunallagen. Driftsformen är alltså inte
              jämförbar med ett bolag på den öppna marknaden. Möjligheten att
              välja driftsformer är en viktig ingrediens i det kommunala självstyret,
              och den tar till vara såväl effektivitet och öppenhet som kundanpassning.
            </seg>
            <seg n="6ac657ee">
              Fru talman! Det här arbetssättet är inte unikt för Sverige, utan
              förekommer i hela Europa. Det som nu krävs enligt Regeringsrätten
              är att verksamheten som bedrivs i den kommunala bolagsformen ska
              upphandlas enligt LOU. Jag tycker att den kan ifrågasättas, för
              när motsvarande verksamhet bedrivs i länder som Finland, Frankrike
              och Italien behövs inte den här upphandlingsformen. Det arbetssättet
              har också prövats i EG-domstolen och godkänts.
            </seg>
            <seg n="2dee2ddb">
              De här länderna har tillåtits tillämpa det så kallade in-house
              -undantaget, som är baserat på Teckalmålet i Italien. Samma undantag
              vore det lämpligt att även Sverige begärde att få. Jag tolkar
              i ministerns svar in att sådana överväganden kommer att ske.
            </seg>
            <seg n="95994708">
              Jag konstaterar också att i dag berörs ca 200 kommuner direkt
              av denna dom. Det representerar drygt 80 procent av den svenska
              befolkningen. Det är alltså en principiellt viktig fråga som behöver
              hanteras på ett seriöst och snabbt sätt av regeringen.
            </seg>
            <seg n="e648682a">
              Fru talman! I och med att det är en regeringsdom finns inte möjlighet
              att överklaga beslutet. Därför är det viktigt att regeringen hanterar
              frågan snabbt, så att Kommun- och landstings-Sverige vet vad som
              gäller. Frågan berör som sagt inte bara sophanteringen, utan även
              bland annat vårdverksamhet som bedrivs i helägda bolagsformer.
              Jag vill därför betona att det inte får bli så att alliansregeringen
              medverkar till införande av regler som får samma effekt som den
              gamla regeringens stopplagar. En sådan utveckling vore besvärande,
              för att inte säga skamlig.
            </seg>
            <seg n="43073218">
              Jag konstaterar att det i min hembygd finns ett flertal verksamheter
              som kommer att drabbas om Regeringsrättens dom får genomslag.
              Alla kommuner kommer att drabbas. Det kan enligt min mening inte
              vara i det allmännas intresse att genom konstlade åtgärder skapa
              mängder med problem. Samtidigt vill jag betona vikten av att kommuner
              och landsting tar sitt ansvar för att bedriva verksamheten effektivt
              och inte inom områden där det finns en tydlig marknadssituation.
            </seg>
          </u>
          <note type="speaker" n="c32c6dd7">
            Anf. 11 HANS WALLMARK (m):
          </note>
          <u who="hans_wallmark_d27c95" xml:id="i-fa33580c1ae9619b-0" n="9954794c">
            <seg n="37c8034f">
              Fru talman! Herr minister! Jag tror att det Jörgen Johansson
              sade var alldeles korrekt. Det är viktigt att Sveriges kommuner
              vet vad som gäller. Därför är den här frågan viktig, precis som
              framhölls. Det är väsentligt att diskutera den.
            </seg>
            <seg n="59fa1dec">
              Det är glädjande att Mats Odell som minister i sitt svar så tydligt
              betonar det lokala självstyret. Detta är en bärande princip i
              vårt land och i alliansregeringens politik. Därför är det, precis
              som har sagts inledningsvis, viktigt att man skapar ett regelverk
              som gör det möjligt att på ett enkelt sätt göra avknoppningar
              i vårt land, för att personalkooperativ ska kunna uppstå och i
              företagsform kunna ta över skolor, fritidshem, dagis, vårdcentraler
              och fritidsanläggningar. Det är i dag många kommuner som vittnar
              om att man uppfattar att det kan vara problematiskt, att det kan
              finnas en konflikt mellan det kommunerna vill åstadkomma och det
              regelverk som finns i dag.
            </seg>
            <seg n="dd810cb7">
              Fru talman! Det är också viktigt att vi i riksdagen bejakar och
              inser det förändrade perspektiv som har kommit när det gäller
              sophantering. I många kommuner var det fram till för några år
              sedan något man närmast uppfattade som ett problem, en svårighet,
              någonting som krävde en lösning men som snarast var en belastning.
              I dag finns det ett mycket modernare och mer bejakande synsätt
              på sopan. Man inser att den är en tillgång. Det finns också förutsättningar
              för att skapa gröna jobb.
            </seg>
            <seg n="8ed15b25">
              Det finns också ambitiösa avfallshanteringsföretag i Sverige
              i dag som med nytänkande och kunnande utvecklar produkter som
              är intressanta för både den svenska och den internationella marknaden.
              Man ska nog se rätt frimodigt på avfallsföretag. Detta är numera
              en tillgång snarare än en belastning som vi har att hantera.
            </seg>
            <seg n="351f25c3">
              Jag håller helt med mina allianskamrater Jörgen Johansson och
              Mats Odell när de betonar att konkurrens är bra. Vi kan alla se
              att konkurrensen har inneburit fördelar.
            </seg>
            <seg n="9d2c8428">
              När det gäller avfallshantering måste man fundera på hur man
              ska samverka. Det är inte nödvändigtvis så att bolag alltid är
              den bästa formen. Det finns också vissa problem med bolag. Det
              finns ett alternativ redan i dag, kommunförbund. Då har man både
              öppenhetens alla fördelar och samverkans alla fördelar. Det finns
              all anledning att när man för diskussionen fördjupa och bredda
              den och fundera på att det finns fler former än aktiebolaget.
            </seg>
            <seg n="8a5ecbeb">
              En annan sak är att det på många håll finns en alldeles utmärkt
              infrastruktur ska vi kalla det så för sophantering i form av bolag
              och markområden. Det är väl alldeles utmärkt att de finns och
              att de sköts och ägs av kommunerna. Men man kan i nästa steg fundera
              på om man inte kan lägga ut dem på entreprenad till ett annat
              företag, det vill säga att kommunerna samverkar, men sedan i sin
              tur kan upphandla företag som sköter och driver den här typen
              av anläggningar.
            </seg>
            <seg n="a9261648">
              Fru talman! Vi betonar också närhetsprincipen, och det är intressant.
              Men för att ge en relief till att sopan numera har blivit en handelsvara
              finns det all anledning att påminna oss om att importen av sopor
              från andra länder till Sverige ökar. De kommer från Holland, Tyskland,
              Finland och Norge, och enligt Naturvårdsverkets statistik för
              2006 handlar det om ungefär 600 000 ton. Närhetsprincipen bör
              vi hålla i huvudet när vi importerar från Norge, Finland och Holland.
            </seg>
            <seg n="4a22487c">
              Fru talman! Den fråga vi kan ställa till oss själva är: Varför
              ska vi alltid välja aktiebolagsformen? Det kan finnas andra former
              också. Jag skulle själv vilja betona värdet av att man kan ha
              kommunförbund som ett bra sätt att samverka kommuner emellan.
            </seg>
          </u>
          <note type="speaker" n="b15a2e32">
            Anf. 12 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-4" n="298d1a75">
            <seg n="50bc5a09">
              Fru talman! Jag är glad för denna diskussion. Det är en väldigt
              viktig fråga. Sysavdomarna har verkligen satt fingret på att vi
              har en hemläxa att göra på området. Jag tycker att det har kommit
              fram väldigt konstruktiva synpunkter så här långt.
            </seg>
            <seg n="100b7515">
              Trots att mitt grundanslag här är att det i nuvarande läge krävs
              en mycket grundlig analys av ett antal viktiga faktorer tycker
              jag att det finns anledning att ta upp några av de trådar som
              har varit uppe här.
            </seg>
            <seg n="cda27d9e">
              Kan man inte lösa det här genom att bilda kommunförbund? Det
              är klart att det teoretiskt skulle vara möjligt. Vi håller faktiskt
              på att gå igenom också den frågan. Men man ska komma ihåg att
              kommunförbund är ganska avancerade saker. De innebär i praktiken
              att kommunerna i princip avhänder sig sitt beslutsfattande på
              det område som kommunförbundet tar över. Frågan är om kommunerna
              verkligen vill göra det. Jag har inte svar på det i dag. Men det
              är en av de saker som vi analyserar.
            </seg>
            <seg n="1a0c7006">
              Vad kommer regeringen att göra? Så kan man väl sammanfatta Jacob
              Johnsons frågor. Vi håller just nu på med en kartläggning och
              en inventering i samarbete med berörda parter. Där finns naturligtvis
              Regeringskansliet och Sveriges Kommuner och Landsting som viktigaste
              parter.
            </seg>
            <seg n="17e61588">
              Vi kan sedan återkomma med hur vi ska hantera det. Men man ska
              komma ihåg att upphandlingsreglerna finns till, precis som Jörgen
              Johansson var inne på, för att skapa högsta möjliga värde för
              skattebetalarna. Vi får inte stirra oss blinda på problemen utan
              måste komma ihåg att reglerna finns för att främja konkurrens
              och tillväxt. När man arbetar med det för ögonen får man inte
              kasta ut barnet med badvattnet. Det gäller för oss att hitta praktiska
              lösningar som vi kan hantera inom ramen för det regelverk vi har
              att leva efter.
            </seg>
            <seg n="8b1f087e">
              Jag är också glad över den ambition som Jacob Johnson, Jörgen
              Johansson och Hans Wallmark ger uttryck för, men analys är viktig.
              Det går inte att kompensera felaktig riktning med ökad hastighet.
            </seg>
          </u>
          <note type="speaker" n="03462f07">
            Anf. 13 JACOB JOHNSON (v):
          </note>
          <u who="jacob_johnson_8077eb" xml:id="i-1b20d891b05ae376-1" n="a9793582">
            <seg n="43343bd4">
              Fru talman! Det är intressanta synpunkter som har kommit fram
              här i debatten. Det gäller till exempel frågan om avbolagisering
              av kommunala bolag kanske kan vara en väg att gå. Jag kan ha en
              viss sympati för det.
            </seg>
            <seg n="0e7f390c">
              Jag frågade statsrådet vad statsrådet avser att göra. Jag har
              fått till svar ungefär att hemläxa pågår. Det pågår analysarbete,
              kartläggningsarbete och inventering tillsammans med Sveriges Kommuner
              och Landsting. Det är väl ett bra första steg.
            </seg>
            <seg n="abd9a705">
              Jag skulle gärna vilja veta: När kommer det en analys? När kan
              vi få ta del av något resultat? Det är, som har påpekats här tidigare,
              en viktig principiell fråga. Därför är det viktigt att det görs
              skyndsamt så att kommunerna vet hur de ska agera.
            </seg>
            <seg n="cbda4bec">
              Det gäller inte bara avfallshantering. Det kan gälla kommunala
              bolag inom hälso- och sjukvård, idrottsanläggningar med mera.
              I mitt andra inlägg vill jag problematisera avfallshanteringen
              lite grann och varför det är så viktigt med en kommunal samverkan.
            </seg>
            <seg n="689846a7">
              Sverige måste liksom alla medlemmar i EU uppfylla EU:s avfallsdirektiv.
              Dagens avfallsinfrastruktur, och inte minst den kommunala, som
              har byggts upp under lång tid och där bland annat samverkan med
              egna bolag ingår är fundamental. Sysavdomen försvårar utvecklingen
              av infrastrukturen.
            </seg>
            <seg n="af7b27b7">
              Utvecklingen inom området går också snabbt. Nya aspekter har
              uppstått, till exempel biogasproduktion från avfallet. Jag menar
              att upphandlingskravet försvårar en dynamisk, flexibel samverkan
              inom nya utvecklingsfält vad gäller avfallshanteringen.
            </seg>
            <seg n="8f17e0f2">
              Som vi var inne på några stycken är frågan om en lokal hantering
              av avfallet viktig. Upphandlingskravet försvårar också det. Går
              det inte att upphandla här kan det mycket väl leda till ökade
              transporter runt om i landet och som vi också hört över landets
              gränser.
            </seg>
            <seg n="f4bc8c9c">
              Det är en trovärdighetsfråga gentemot medborgarna. Om vi genom
              upphandling får transporter kors och tvärs över landet och över
              landets gränser kors och tvärs tror jag att medborgarna kommer
              att uppfatta det som negativt. De vill ha en lokal hantering.
            </seg>
            <seg n="e75bd7aa">
              Den omställning av samhället som krävs av miljö- och klimatskäl
              är en mycket stor utmaning inte minst av klimatskäl. Det kräver
              i sin tur aktiva och engagerade samhällsmedborgare som tänker
              globalt men agerar lokalt och har förtroende för sina lokala myndigheter.
            </seg>
            <seg n="bc83c545">
              Det gäller att kommunerna har trovärdighet och transparens i
              hanteringen av dessa väldigt viktiga frågor. Det är kommunerna
              som har det lagstadgade ansvaret för avfallshanteringen. Regeringen
              måste säkerställa att kommunerna verkligen kan samverka effektivt
              med andra kommuner och använda egna bolag i det arbetet.
            </seg>
            <seg n="bacad324">
              Det får gärna vara analyser och kartläggningar, Mats Odell. Men
              kommuner, landsting och landets avfallshantering behöver framför
              allt handling från landets högst ansvariga i denna fråga.
            </seg>
          </u>
          <note type="speaker" n="8628d500">
            Anf. 14 JÖRGEN JOHANSSON (c):
          </note>
          <u who="ylva_johansson_611fd6" xml:id="i-5a194934e1c14dc5-1" n="4e4c73cd">
            <seg n="bf3dfcfd">
              Fru talman! Formalia i de här sammanhangen är att en minister
              inte kan säga vad som helst utan har vissa regler för vad som
              får och inte får sägas. Däremot kan kanske vi riksdagsledamöter
              vara mer tydliga.
            </seg>
            <seg n="97f4865d">
              Det är därför jag vill framhålla att man när man ser över detta
              inte får hamna i ett system som överensstämmer med de gamla socialdemokratiska
              stopplagarna. Det är viktigt att betona att en sådan utveckling
              inte är bra.
            </seg>
            <seg n="6170509f">
              Jag vill göra ett par kommentarer om olika driftsformer. Även
              de gamla stopplagarna på s-tiden gick att kringgå genom att gå
              ifrån bolagsformen och gå över till förvaltningsform. Då kunde
              man exempelvis sälja sina fastigheter.
            </seg>
            <seg n="5e63608f">
              Jag tror inte att det är så vi ska hålla på att mickla, utan
              det gäller att se fördelarna med de olika formerna. Ibland får
              vi ett bättre management om vi har bolagsformer. Det har vi sett
              exempelvis inom vårdsektorn.
            </seg>
            <seg n="99be1ff4">
              Sankt Görans sjukhus var ett exempel på det. Där fick man en
              helt annan bild när man övergick till bolagsform i helägd landstingsregi
              än vad man hade i den gamla driftsformen.
            </seg>
            <seg n="e2983f46">
              Det finns också en liten teknikalitet. Om man går från bolagsform
              till förvaltningsform inom sopsektorn och den tekniska sektorn
              i kommuner och landsting är man fortfarande kvar i det gängse
              mervärdesskattesystemet.
            </seg>
            <seg n="7a64e5f4">
              Om vi däremot tittar på en mjuk sektor som vårdsektorn hamnar
              man i det konstlade så kallade Ludvikamomssystemet. Jag ser det
              som positivt att vi kan få in mer verksamhet på den kommunala
              och landstingskommunala sidan i det gängse momssystemet. Det vore
              bra ur statsfinansiell synvinkel.
            </seg>
          </u>
          <note type="speaker" n="5a03a57c">
            Anf. 15 HANS WALLMARK (m):
          </note>
          <u who="hans_wallmark_d27c95" xml:id="i-fa33580c1ae9619b-1" n="9954794c">
            <seg n="78bb95a4">
              Fru talman! Det är alldeles utmärkt som Jörgen Johansson just
              gjorde att påpeka det fina som också har skett när vi har fått
              en del bolag. Sankt Görans sjukhus är ett lysande exempel. Det
              är också viktigt att man varnar för en situation som kan uppfattas
              som stopplagsliknande. Det är oerhört viktigt att poängtera det.
            </seg>
            <seg n="7d462914">
              Fru talman! Utifrån min politiska grundsyn står jag oftast här
              i riksdagen och funderar: Vad är bäst för medborgaren? Var är
              bäst för den enskilde? Det blir lätt så i politiken och inte minst
              här från riksdagens talarstolar att vi gärna ser på Sverige som
              ett slags spelplan med olika pjäser som vi ska flytta runt. Det
              är viktigt att vi ibland ålägger oss medborgarperspektivet.
            </seg>
            <seg n="68423c98">
              Har man ett medborgarperspektiv just när det gäller sophanteringen
              kan man ställa sig frågan: Vad är det som är det viktiga? Det
              är inte alltid driftsformen. Det är att det ska vara enkelt, billigt
              och att det ska fungera. Då kommer man in på valet mellan olika
              så kallade associationsformer.
            </seg>
            <seg n="cc1e7d75">
              Det kanske ändå kunde tilltala en vänsterpartist att man funderar
              igenom hur olika former fungerar utifrån styrning, makt, inflytande
              och effektivitet. Det är naturligtvis så att aktiebolagslagen
              och aktiebolag har fördelar. Men det har också vissa nackdelar.
            </seg>
            <seg n="aba9d4d6">
              Man flyttar en del av inflytandet och makten från fullmäktigesammanträdesrummen
              till bolagsstyrelserummen. Om det är flera kommuner som äger detta
              är det rätt svårt att veta var makten och styrningen finns.
            </seg>
            <seg n="81ff8d26">
              Det finns all anledning att bredda diskussionen. Det gäller att
              se former för effektivitet så att man får billiga och bra tjänster.
              Men det handlar också om att man som kommunmedborgare har möjlighet
              att följa vad som händer med det kommunen äger och sköter.
            </seg>
            <seg n="fcab0941">
              Där tycker jag att Mats Odell har öppnat för breddningen att
              man kan se över detta. Det är möjligt att vi till och med ska
              fundera på om vi ska ha en helt ny associationsform som inte finns
              i dag i Sverige som är någon variant av kommunförbund. Precis
              som Jörgen Johansson sade har vi förmånen att få tänka fritt från
              riksdagens talarstol. Det skulle kunna vara en sådan sak att fundera
              på.
            </seg>
            <seg n="6d09003d">
              Fru talman! Det viktigaste med debatten är att säga att konkurrens
              och tillväxt är med och skapar gröna jobb. Det behöver Sverige.
            </seg>
          </u>
          <note type="speaker" n="2d310748">
            Anf. 16 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-5" n="298d1a75">
            <seg n="e59a925d">
              Fru talman! Jacob Johnson frågade när resultaten av analysen
              kommer. Vi har ingen tid att förlora. Vi arbetar så fort och effektivt
              som möjligt tillsammans med de inblandade parterna för att analysera
              och så småningom komma med förslag.
            </seg>
            <seg n="c65c443d">
              Det är viktigt som både Jörgen Johansson och Hans Wallmark har
              betonat, kanske något mer än Jacob Johnson att se behovet av konkurrens.
              Om vi blickar framåt handlar det om enorma mängder avfall. Det
              är ett stort miljöproblem.
            </seg>
            <seg n="97a16c38">
              Om vi ska ha en marknad där det kommer att finnas incitament
              att investera kommer det att behövas mer kapital. Vi tittar nu
              på befintliga verksamheter. Men jag tror att vi i framtiden kommer
              att behöva ny och ännu mer miljövänlig teknik.
            </seg>
            <seg n="8ebf2004">
              Då är det viktigt att vi ser till att även privata entreprenörer
              finner att det här är en marknad som det går att komma in och
              investera på. Om vi enbart har offentliga aktörer är det inte
              säkert att vi alltid ska använda skattepengar till att göra gigantiska
              investeringar i ny teknik. En fungerande marknad med privata aktörer
              är oerhört väsentligt att slå vakt om i det här sammanhanget.
            </seg>
          </u>
          <note type="speaker" n="42a81347">
            Anf. 17 JACOB JOHNSON (v):
          </note>
          <u who="jacob_johnson_8077eb" xml:id="i-1b20d891b05ae376-2" n="a9793582">
            <seg n="32cfe5e3">
              Fru talman! Det är kanske lite symboliskt att vi i dag, när vi
              går och väntar på folkomröstningsresultatet i Irland om Lissabonfördraget,
              kan konstatera att Sverige på något sätt är bäst i klassen i EU
              när det gäller det som vi diskuterar i dag. Vi följer alla regler
              och övertolkar kanske till och med de regler som finns. Regeringsrätten
              avslår och anser att vi inte kan tillämpa de här Teckalkriterierna
              som skulle ha möjliggjort den här mer flexibla samverkan mellan
              kommuner när det gäller avfallshanteringen som jag tycker är väldigt
              väsentlig.
            </seg>
            <seg n="5f7661d1">
              Mina borgerliga meddebattörer lyfter upp konkurrens som en väldigt
              viktig faktor. Jag lyfter upp samverkansmöjligheterna, det demokratiska
              engagemanget, transparens och förtroende för kommunernas hantering,
              inte minst därför att miljö- och klimatdebatten kräver stora förändringar
              av vårt sätt att agera. Det kräver beteendeförändringar av oss
              medborgare. Då är det demokratiska engagemanget och samverkan
              väldigt viktigt.
            </seg>
            <seg n="d084eaf4">
              Det är också en viktig fråga att diskutera olika alternativa
              driftsformer. Förutom den här kommunala marknaden som vi diskuterar
              finns det en väldigt stor privat marknad som olika privata avfallsbolag
              kan agera på. Det finns ingen lag om privat upphandling. Det finns
              en lag om offentlig upphandling. Det finns en väldigt stor marknad
              för privata bolag.
            </seg>
            <seg n="28207204">
              Jag avslutar med att uppmana statsrådet att agera i den här frågan.
              Jag får överväga om jag från min stol ska agera i riksdagen om
              inte ministern gör det för att få till stånd en översyn av gällande
              lagstiftning.
            </seg>
          </u>
          <note type="speaker" n="ac6416f4">
            Anf. 18 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-6" n="298d1a75">
            <seg n="4b12bdfb">
              Fru talman! Jag vill tacka debattörerna för ni har gett goda
              bidrag för att vi ska kunna få en bra lösning på den här frågan.
              Det är en stor och viktig fråga. Jag hoppas att vi ska hitta en
              balanserad lösning efter en grundlig analys. Vi ska inte dröja
              längre än nödvändigt med att komma med förslag som bringar klarhet
              i de här frågorna.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="02ea75b9">
            3 § Svar på interpellation 2007/08:696 om hyresrättens fördelar
          </note>
          <note type="speaker" n="29375bab">
            Anf. 19 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-7" n="298d1a75">
            <seg n="59ebddc9">
              Fru talman! Sylvia Lindgren har frågat mig vilka initiativ jag
              avser att ta för att ta till vara hyresrättens alla fördelar.
              Interpellanten har även frågat mig vilka initiativ jag avser att
              ta för att underlätta och ge de som vill bo i hyreslägenhet valfrihet
              att göra det.
            </seg>
            <seg n="98359e9e">
              Jag delar helt interpellantens åsikt att de olika upplåtelseformerna
              har olika, men lika viktiga, roller att spela på bostadsmarknaden.
              Många vill äga sin bostad med den trygghet och ofta långsiktigt
              goda investering som det innebär, medan andra vill bo i hyresrätt
              som har stora förtjänster genom hög service och flexibilitet.
            </seg>
            <seg n="ba452c0c">
              Jag håller med om att hyresrättens fördelar inte alltid tillräckligt
              lyfts fram i den bostadspolitiska debatten. Regeringen uppfattar
              hyresrätten som central för en flexibel bostadsmarknad och vill
              utveckla hyresboendet också i framtiden. Hyresrätten är bland
              annat ett nödvändigt inslag på bostadsmarknaden för att tillgodose
              flexibla arbetsmarknader. Regeringen strävar efter en bostadsmarknad
              med en balans mellan olika boendeformer som skapar möjligheter
              att välja den boendeform som passar den enskilde bäst. Det är
              därför oroväckande att antalet hyresrätter ökade med 4 procent
              mellan 1990 och 2006 medan bostadsrätterna under samma period
              ökade med 36 procent, visserligen från en låg nivå.
            </seg>
            <seg n="777ef05d">
              Förutsättningarna för att den negativa trenden för hyresrätten
              ska kunna vända är en fungerande hyresmarknad. Här i Helsingfors
              kännetecknas situationen på bostadsmarknaden av långa bostadsköer,
              svartkontrakt och omfattande och oreglerad andrahandsuthyrning.
              Betänkandet om EU, allmännyttan och hyrorna kommer mycket lägligt
              då det bland annat innehåller förslag för att komma till rätta
              med den i dag dåligt fungerande hyresmarknaden. Regeringen ser
              fram emot att ta del av remissvaren som inkommer i september.
              Därefter kommer vi att ta ställning till förslagen i betänkandet.
            </seg>
            <seg n="34cb691e">
              Som ett steg i regeringens arbete att utveckla hyresrätten att
              bli mer flexibel och därmed ta till vara de fördelar som den har
              i förhållande till andra boendeformer har regeringen tillsatt
              en utredning om tillval och frånval. Utredaren ska överväga hur
              förutsättningarna för hyresgästerna att göra olika så kallade
              tillval och frånval vid hyra av lägenheter kan förbättras. Parterna
              på hyresmarknaden har sedan tidigare varit eniga om att det är
              viktigt att enskilda hyresgästers önskemål om avvikelser från
              ett normalt hyreskontrakt tillgodoses så långt som möjligt. Nu
              gäller det bara att hitta formerna och regelverken som möjliggör
              dessa önskemål. Utredningen ska presentera sitt betänkande senast
              den 26 september i år.
            </seg>
          </u>
          <note type="speaker" n="1fd3adfc">
            Anf. 20 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-79feec7f198d7e08-0" n="0b7252c6">
            <seg n="e0114ba7">
              Fru talman! Tack för svaret, ministern, även om jag naturligtvis
              har synpunkter på svaret. Jag tycker till exempel att det är näst
              intill otroligt att ministern skriver: Regeringen uppfattar hyresrätten
              som central för en flexibel bostadsmarknad och vill utveckla hyresboendet
              också i framtiden. Det står också i svaret att hyresrätten har
              stora förtjänster genom hög service och flexibilitet.
            </seg>
            <seg n="7c796b04">
              Så säger man, men vad gör man? Hur ser det ut, inte minst i Helsingforssområdet?
              Man säljer ut och ombildar hyresrätter på löpande band. Det pratas
              om flexibilitet, men det blir ingen flexibilitet i slutändan.
              Det är väl närmast så att det blir reservat av alla bostadsrätter.
              Det finns snart inga hyresrätter att byta till.
            </seg>
            <seg n="8cd282e2">
              Inte minst i Helsingforssområdet är utförsäljningen och ombildningen
              närmast total. Oron i de här bostadsområdena skapar otrivsel och
              splittring. Borgerligheten tycks tro att alla vill köpa sina fastigheter.
              Det handlar om fastigheten i sin helhet eftersom det är fastigheten
              man köper och inte själva bostaden. För den som inte vill köpa
              skapar detta totala splittringar.
            </seg>
            <seg n="e1edc46f">
              Jag sticker dock inte under stol med att det finns hyresgäster
              som vill ombilda. De tillhör oftast åldersgruppen runt 3040 år
              och ser det som ett lyft att kunna köpa billigt för att senare
              sälja dyrt, göra det som Mats Odell ofta uttrycker som bostadskarriär
              på skattebetalarnas bekostnad. Egenintressena tiger tyvärr aldrig
              still. De som vill köpa är tyvärr sällan de som vill bo kvar för
              att utveckla området. Det är så tydligt vilken grupp det här är.
            </seg>
            <seg n="8f4b2282">
              Sedan finns det andra som kanske vill köpa men inte har ekonomiska
              möjligheter då man saknar bankkontakter, jobb, dras med sjukskrivningar
              och så vidare. De kan då erbjudas lån till högre räntor. De som
              har det svårare ska alltså betala mer, och det känns orättvist
              för oss socialdemokrater.
            </seg>
            <seg n="8fc31910">
              Många befinner sig också i fel fas i livet. De har bott i hyresrätt
              i hela sitt liv och tyckt att det har varit en bra boendeform,
              ett sätt som praktiskt passar dem. De uppskattar också flexibiliteten.
              Det kan vara ungdomar, familjer, medelålders eller ensamstående.
              Man kan inte begära att en person som närmar sig pensionsåldern
              på ålderns höst ska ta på sig banklån på 1 ½ à 2 miljoner. Hur
              ska man kunna finansiera det? Det skapar också en splittring.
              Man ställer de här parterna mot varandra ute i bostadsområdena.
              Säger man nej till ombildning blir man betraktad som en svikare
              gentemot en grupp, den här ettan och tvåan jag pratade om, som
              känner sig kränkt för att de som säger nej inte är med bidrar
              till att gruppen ska få det bättre och kunna göra karriär på bostadsmarknaden.
            </seg>
            <seg n="6ee06a4c">
              Detta är ett bekymmer. Jag lever i det här dagligen, Mats Odell.
              Jag lever i det dygnet runt. Jag ser hur det här fungerar. Det
              går inte att säga att man tycker att hyresrätten är bra, medan
              man jobbar för ombildningar hela tiden.
            </seg>
          </u>
          <note type="speaker" n="724c6677">
            Anf. 21 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-8" n="298d1a75">
            <seg n="f9ceb10b">
              Fru talman! Sylvia Lindgren låter väldigt solidarisk och som
              den som har slagit vakt om hyresrätten. Hon lever i detta dagligen.
              De som vill ombilda är de som vill spekulera på skattebetalarnas
              bekostnad. Sylvia Lindgren skuldbelägger dem som vill ombilda
              och köpa sina bostäder.
            </seg>
            <seg n="8642263e">
              Det må hon gärna göra. Men hur är det egentligen med Socialdemokraternas
              förhållande till hyresrätten? Vad har hänt under er regeringsperiod?
              Jag var inne på detta i mitt svar. Mellan 1990 och 2006 ökade
              andelen bostadsrätter med 36 procent och hyresrätterna med 4 procent.
              Under er regeringsperiod, mellan 2000 och 2006, ombildades uppskattningsvis
              73 000 hyresrätter till bostadsrätter.
            </seg>
            <seg n="861e89d8">
              Socialdemokraterna har, fru talman, med andra ord regerat över
              hyresrättens återtåg. Man har genom sin hantering framför allt,
              och det är det som är det allvarliga, låtit hyresrätten bli ointressant
              för dem som vill investera i hyresrätter. Det är det som är grundproblemet.
              Man investerar inte i hyresrätter i den utsträckning man borde.
              Man gjorde det inte under er period, och man gör det inte tillräckligt
              mycket nu heller. De som har och förvaltar hyresrätter anser inte
              att det är tillräckligt väl placerade pengar, utan man säljer
              dem i stället till sina egna hyresgäster. Det är mer lönsamt för
              både dem som äger fastigheterna och dem som köper.
            </seg>
            <seg n="447b226f">
              Detta är ett underkännande av den politik som har förts. Det
              är detta vi nu försöker rätta till så att det ska bli mer intressant
              att faktiskt investera i hyresrätter och att behålla hyresfastigheter
              i stället för att sälja dem till hyresgästerna. Det är detta som
              är målsättningen med regeringens politik.
            </seg>
            <seg n="8ce4f9b0">
              Jag tycker ändå, fru talman, att Sylvia Lindgren har en hel del
              att själv svara för. Ni lämnade här i Helsingfors efter er en
              bostadskö på över 200 000 personer. Nu är det över 230 000 personer
              som står och väntar på bostäder här i staden. Om jag jämför med
              våra nordiska grannhuvudstäder så kan man på dagen få en hyresrätt
              nästan var som helst i Oslo till priser som är fullt jämförbara
              med dem i Helsingfors. Samma sak gäller i Helsingfors med en annan
              politik på det här området som gör att man har en fungerande hyresmarknad.
            </seg>
            <seg n="30032df8">
              Det är ju detta som är problemet med er politik. Er enda lösning
              är att återgå till subventioner. Tror Sylvia Lindgren att det
              går att subventionera bort en bostadskö på 230 000 personer här
              i Helsingfors? Jag tror inte att någon mer än Sylvia Lindgren
              och hennes partikamrater faktiskt tror det.
            </seg>
          </u>
          <note type="speaker" n="5ebc4703">
            Anf. 22 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-79feec7f198d7e08-1" n="0b7252c6">
            <seg n="b83a39d9">
              Fru talman! Det är helt absurt det Mats Odell står här och säger,
              nämligen att man ombildar till bostadsrätter för att det ska bli
              bättre på hyresmarknaden. Vilka har möjlighet att komma in och
              få en hyreslägenhet i dag? För oss som i dag inte vill ombilda
              i våra områden är det näst intill omöjligt att kunna byta till
              en hyresrätt. När ombildningen blir ett faktum kan man inte byta
              från det kommunala bostadsbolaget längre, för man faller ur deras
              kö. Det är det faktiska förhållandet när det gäller detta. Om
              jag inte vill bli hyresgäst hos mina grannar utan vill försöka
              få en annan hyreslägenhet är det jättesvårt.
            </seg>
            <seg n="33f650a5">
              Jag förmodar att Mats Odell, som också bor i Helsingforssområdet,
              läser både Svenska Dagbladet och Dagens Nyheter. Tidningarna har
              jättetjocka bibbor där folk vill sälja sina bostadsrätter. Det
              finns hur många som helst! Men försök titta efter en liten annons
              där man vill byta hyresrätt mot hyresrätt. Det finns nästan inga.
            </seg>
            <seg n="2e38b5f0">
              Jag vill bo i hyresrätt. Jag närmar mig pensionsåldern med stormsteg
              och tycker inte att det känns rätt att ta ett lån på 1 ½ eller
              2 miljoner kronor när jag närmar mig 65-årsåldern. Men det är
              ju inte bara mig personligen det handlar om. Det är många som
              är i samma situation. Då kan de endast bli hyresgäster hos sina
              grannar, och hur kul är det i sammanhanget?
            </seg>
            <seg n="9b33cd8a">
              Dessutom lovar man mångt och mycket, guld och grönare skogar.
              Hade man velat göra detta på ett seriöst sätt hade man naturligtvis
              tittat på vad det innebär att bilda bostadsförening och till exempel
              se till att man hade studiecirklar. Jag menar, det är miljonbelopp,
              kanske 200300 miljoner kronor som en liten grupp plötsligt ska
              driva och förvalta. Har man den kunskapen? Vad blir effekterna
              i slutändan? Man måste göra ordentliga analyser! Men det struntar
              man blankt i. Nu ska det bara säljas, och fort som sjutton ska
              det gå!
            </seg>
            <seg n="90a83b5f">
              Som hyresgäst hamnar man också helt i händerna på dem som driver
              bostadsrättsföreningar och inte är seriösa utan vill göra klipp.
              Man ska ju göra den här bostadskarriären. Tyvärr är det väldigt
              mycket skrämselpropaganda och allehanda glädjekalkyler som går
              ut i det första skedet. Vad blir effekterna för dem som inte vill
              ombilda? Det är en av de stora frågorna i interpellationen.
            </seg>
            <seg n="7742bc9f">
              Min fråga till ministern handlade om vilka initiativ han vill
              ta för att tillvarata hyresrättens fördelar, för det finns fördelar
              också med att bo i hyresrätt. Vad vill man göra för att underlätta
              för dem som vill bo kvar i hyresrätten och ha den valfriheten?
              Jag påstår med rätta att valfriheten för oss som vill bo kvar
              i hyresrätten är på väg att tas bort helt och hållet. Det tycker
              jag är mycket olyckligt, och därför är jag också väldigt kritisk
              till den politik som man vill driva på bostadsområdet.
            </seg>
            <seg n="69ca839c">
              Kom inte och säg att det är bostadskön som har gjort att man
              tar bort hyresrätterna! Det är makabert att uttrycka det på det
              viset. Däremot behöver vi bygga mer, och det lär vi diskutera
              under senare interpellationer under dagen.
            </seg>
          </u>
          <note type="speaker" n="3a3dd232">
            Anf. 23 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-9" n="298d1a75">
            <seg n="c6b32010">
              Fru talman! Sylvia Lindgren sade i sitt förra inlägg att det
              snart inte finns några hyresrätter. Då kan jag meddela att det
              vid årsskiftet fanns 1 904 613 hyresrätter i Sverige. Det är 47,1
              procent av bostadsbeståndet. Så Sylvia Lindgren uttryckte kanske
              en lätt överdrift.
            </seg>
            <seg n="c6024d5d">
              Hyresrätten har fördelar. Initiativen jag nämnde i mitt svar
              är ju en förbättring av bostadsmarknadens funktion som vi arbetar
              med. En utredning är ute på remiss, vilket jag tog upp i mitt
              svar.
            </seg>
            <seg n="a6c61cd6">
              Det finns fördelar, men det finns också en risk, även om det
              inte finns några studier som säger det. Jag är nämligen rädd för
              att många som bor i hyresrätt på lång sikt faktiskt förlorar ekonomiskt
              på det, eftersom deras boendekostnader går till en fastighetsägares
              räntor och amorteringar, medan fastighetsägaren tar hela värdestegringen.
              De som bor i hyresrätt kan förlora jämfört med dem vars boendekostnader
              går till egna räntebetalningar, amorteringar och avgifter till
              bostadsrättsföreningen.
            </seg>
            <seg n="32bb1ead">
              Jag blev faktiskt glad häromdagen när jag hörde Carina Moberg,
              som är någon sorts talesman för Socialdemokraterna i de här frågorna.
              Hon sade så här: Det är väl så att vi socialdemokrater inte har
              diskuterat det i tillräckligt stor utsträckning. Vi tror att många
              människor någon gång under sitt liv vill äga sitt boende.
            </seg>
            <seg n="0d9cb939">
              Det ska vara lättare att låna till bostadsköpet, säger Carina
              Moberg. Det finns inget konkret förslag här ännu, men Carina Moberg
              vill gå längre än regeringens kreditgarantier som bara ger garanti
              för att en ränta upp till 100 000 kronor blir betald. Man inför
              en möjlighet där egentligen individen får stå för hela risken
              själv genom att faktiskt betala en högre ränta på de lån han eller
              hon får garantier för att kunna ta. Det här tror vi att man kan
              vidareutveckla, säger Carina Moberg den 27 maj i Sveriges Radio.
            </seg>
            <seg n="23dde231">
              Fru talman! Det är glädjande att Socialdemokraterna också börjar
              få upp ögonen för att det här att kunna äga sitt boende är något
              många medborgare vill.
            </seg>
            <seg n="68afaaee">
              En undersökning som gjordes av Skanska för ungefär ett år sedan
              visar att nio av tio ungdomar ville äga sin första bostad. Jag
              vet inte om det är realistiskt, men det är vad de själva ville
              i den undersökningen.
            </seg>
            <seg n="03f1a827">
              Många vill ha en hyresrätt som sin första bostad. Jag tror att
              det är viktigt att det finns hyresrätter. Det har misskötts gravt
              under er period. Det viktigaste måttet på det är att vi här i
              Sverige under de senaste decennierna har byggt ungefär hälften
              så mycket som i våra grannländer. Det var en bostadspolitik som
              nu gör att vi har gigantiska bostadsköer inte bara i Helsingfors
              utan i fler och fler kommuner. År 2002 fanns det köer i 61 kommuner.
              I den senaste mätningen var det tror jag 135 kommuner som visade
              på bostadsbrist.
            </seg>
            <seg n="77004bdb">
              Jag tycker inte att Sylvia Lindgren och Socialdemokraterna har
              så mycket att yvas över i frågan. Låt oss gemensamt se efter vad
              vi kan göra för att förbättra situationen så att det blir fler
              som vill investera i hyresrätter, vill ha kvar dessa hyresrätter,
              inte sälja dem i första hand till sina hyresgäster utan fortsätta
              att förvalta dem. Det är inte attraktivt i dag med de regler som
              har gällt.
            </seg>
          </u>
          <note type="speaker" n="63f3aa84">
            Anf. 24 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-79feec7f198d7e08-2" n="0b7252c6">
            <seg n="6a9f40a2">
              Fru talman! Mats Odell säger att alla vill köpa och äga sin bostad.
              Jag försökte tala om hur det ser ut på marknaden. Titta gärna
              i Dagens Nyheter av i dag. Det finns en bilaga på ett halv kilo
              som berör bostadsfrågorna. Där finns ett utbud av bostadsrätter
              som är ute till försäljning. Men leta efter var det kan finnas
              en möjlighet att byta hyresrätt mot hyresrätt. Det finns inte
              många jag lovar. Titta gärna på detta.
            </seg>
            <seg n="3a0dccc4">
              Mats Odell sade en annan sak som jag tog fasta på, nämligen att
              hyresgästerna förlorar på sikt. Det är inte bra att vara hyresgäst
              år efter år. Någon gång ska man äga. Jag säger inte nej till ägande,
              men tänk att jag tycker också att det är positivt med valfrihet
              och att vara hyresgäst. Man ska kunna byta bostad om till exempel
              barnen flyttar hemifrån och man inte behöver en större lägenhet
              utan att det ska ligga en massa pengar emellan. Jag ser en fördel
              i det. Jag påstår också att vår bostadspolitik med kommunala bostadsbolag
              och möjligheten att hyra sin egen lägenhet är en viktig del i
              utvecklingen av den svenska välfärden.
            </seg>
            <seg n="9e95fb31">
              Internationell forskning har vid flera tillfällen visat just
              sambandet mellan hyresrätt och ekonomisk tillväxt. Ju fler hyresrätter
              det finns i ett land, desto starkare har också den ekonomiska
              tillväxten varit eftersom det finns den formen av flexibilitet.
              Vad som sker nu är att flexibiliteten tas bort och att det blir
              reservat i stället. I första delen när ombildning sker är det
              möjligt att få köpa sin lägenhet billigt, men i nästa del handlar
              det om ekonomi igen. Då är det fråga om att köpa dyrt. Det ska
              någon göra. Då har flexibiliteten försvunnit.
            </seg>
          </u>
          <note type="speaker" n="71450919">
            Anf. 25 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-10" n="298d1a75">
            <seg n="429da8f2">
              Fru talman! Hur paradoxalt det än kan låta tror jag att Sylvia
              Lindgren och jag är överens på den här punkten, nämligen att det
              är viktigt för individen att det finns gott om hyresrätter, att
              det är möjligt, som Sylvia Lindgren säger, när barnen flyttar
              ut att enkelt hitta en hyresrätt. Och det ska finnas hyresrätter
              där jobben finns. Det är helt rätt. Det är avgörande för tillväxten
              och den långsiktiga välfärdsutvecklingen i vårt land. Problemet
              är att det har gått åt precis motsatt håll. Vi har halkat efter
              hela tiden med den politik ni har fört. Det är därför den nu måste
              läggas om.
            </seg>
            <seg n="3e9182df">
              Sylvia Lindgren kommer tillbaka till att det inte finns en hyresrätt
              att byta mot hyresrätt. Nej, just det. Den politik som har förts,
              som inte skapar förutsättningar för att investera i fler hyresrätter,
              leder till det problem som Sylvia själv så talande beskriver.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="af6cde7e">
            4 § Svar på interpellation 2007/08:712 om försäljningen av Vasakronan
          </note>
          <note type="speaker" n="b7c43641">
            Anf. 26 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-11" n="298d1a75">
            <seg n="e0028d21">
              Fru talman! Eva-Lena Jansson har frågat mig om jag avser att
              vidta några åtgärder mot att AP Fastigheter, som ägs av de fyra
              första AP-fonderna, förvärvar det statliga företaget Vasakronan.
            </seg>
            <seg n="d7c6871c">
              Innan jag svarar på frågan vill jag kort beröra interpellantens
              kommentarer om när en försäljning av Vasakronan kan vara lämplig
              att genomföra. Jag ser att det finns ett bra intresse för Vasakronan
              som har ett attraktivt fastighetsbestånd. Värdet på företagets
              fastigheter har ökat under det senaste året. Den framgångsrika
              försäljningen av Vin &amp; Sprit har därtill visat att företag med
              starka varumärken och stabila kassaflöden fortfarande är mycket
              attraktiva för investerare, trots oron på de finansiella marknaderna.
            </seg>
            <seg n="51b5dfa7">
              I fråga om ett eventuellt intresse för Vasakronan från AP Fastigheter
              AB, och därmed från AP-fonderna, kan jag bara säga att det buffertsystem
              som AP-fonderna utgör bygger på att fonderna placerar i aktier
              och andra tillgångsslag för att få så hög riskjusterad avkastning
              som möjligt. Vilka tillgångar som fonderna får placera i bestäms
              av de placeringsregler som slagits fast i förhandlingar mellan
              de fem partierna bakom pensionsöverenskommelsen och som Sveriges
              riksdag sedan ställt sig bakom.
            </seg>
            <seg n="f969b159">
              Fastigheter tillhör de tillgångsslag som fonderna kan välja att
              placera i. I slutet av 2007 fanns drygt 41 av AP-fondernas knappt
              900 miljarder kronor placerade i fastigheter och andra så kallade
              alternativa investeringar. Dessa alternativa investeringar har
              givit ett positivt bidrag till avkastningen i fonderna och därmed
              varit till gagn för såväl dagens som framtidens pensionärer.
            </seg>
            <seg n="68e2a55c">
              Jag har därför ingen anledning att vidta några åtgärder mot att
              AP-fonderna genom AP Fastigheter visar intresse för att förvärva
              Vasakronan eller andra kommersiella fastighetsbestånd som finns
              till salu. Regeringen kommer att utvärdera alla seriösa intressenter
              på affärsmässig och lika grund. Det är basen för vårt arbete.
            </seg>
          </u>
          <note type="speaker" n="fe5acdf0">
            Anf. 27 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-3" n="06c82c69">
            <seg n="6bd40a77">
              Fru talman! Bakgrunden till min interpellation är att den borgerliga
              regeringen med ideologiska utgångspunkter har bestämt sig för
              att göra en utförsäljning av flera statliga bolag. Ett av skälen
              som statsrådet Odell har angett för denna utförsäljning är att
              det inte är statens uppgift att riskera skattemedel genom att
              ha stora investeringar i företag. Samtidigt pekar man på att man
              inte tycker att det är en statlig uppgift att äga företag.
            </seg>
            <seg n="96a166d1">
              Däremot tycker statsrådet inte att det är ett problem tvärtom
              är det snarare okej för andra stater att köpa och äga bolag som
              tidigare har ägts av det svenska folket tillsammans.
            </seg>
            <seg n="4898b2ce">
              Många ekonomiska bedömare menar nu att det är helt fel tidpunkt
              att sälja flera av de statliga bolagen på grund av den ekonomiska
              kris som har spridit sig runt om i världen när det gäller fastighetsmarknaden
              och som har bidragit till fallande priser.
            </seg>
            <seg n="7d309ba9">
              I min interpellation tar jag upp att ett av de bolag som är intresserade
              av Vasakronan är AP Fastigheter som ägs av de fyra statliga AP-fonderna.
              Därav min fråga. Om man ogillar statligt ägande borde det här
              väl vara något som Mats Odell är emot. Uppenbarligen är inte Mats
              Odell det i alla fall när det gäller det här. Hur rimmar det med
              synen på att det inte är så bra att staten äger? Nu är det fyra
              statliga AP-fonder som i sin tur äger AP Fastigheter.
            </seg>
            <seg n="8b0c3924">
              När de gäller hanteringen av Vasakronan kommer frågan om avyttring
              av Vasakronan att bli föremål för diskussion i rådet för försäljning
              som regeringen har tillsatt. I går kunde vi läsa i Dagens Nyheter
              att regeringens rådgivare är jäviga och att de inte kan delta
              i beslutet om att sälja Vasakronan. Det här borde innebära också
              en viss fördröjning. Man borde fundera på vad det får för konsekvenser.
              Marknaden säger att det inte är bra läge att försälja. Regeringen
              har ett råd som inte kan yttra sig därför att nästan alla rådgivarna
              är jäviga. Samtidigt finns bolag som vill stoppa försäljningen
              av Vasakronan därför att de menar att det kommer att innebära
              en oacceptabel situation på marknaden.
            </seg>
            <seg n="42de3287">
              Mats Odell tycker inte att det är några problem alls. Min grundfråga
              återstår: Varför är det okej den här gången att sälja till något
              som kan uppfattas som ett statligt ägande? Varför är det inte
              okej att äga direkt när man kan äga indirekt, Mats Odell?
            </seg>
          </u>
          <note type="speaker" n="9fdcae9c">
            Anf. 28 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-12" n="298d1a75">
            <seg n="5be2844d">
              Fru talman! Jag tycker att jag har svarat utförligt på frågorna.
              Vi utesluter ingen seriös köpare. AP-fonderna, som också är mitt
              ansvarsområde i regeringen, är en del av vårt pensionssystem.
              De är buffertfonder som ska vara med och säkra att den så kallade
              bromsen inte slår till i pensionssystemet vid fluktuationer i
              konjunkturen.
            </seg>
            <seg n="824d4803">
              Alla pensionsförvaltare har ett intresse av att ha en diversifierad
              portfölj. De svenska AP-fonderna har ett intresse av att vikta
              upp fastigheter i sina portföljer. Det är någonting som de bedömer
              själva. De har fått placeringsregler som de följer, och de ska
              anpassa det här så att de får bästa möjliga riskjusterade avkastning.
              Det är något helt annat än att staten äger.
            </seg>
            <seg n="85447f03">
              Vi har en politik som går ut på att de här fonderna ska få köpa
              tillgångar i privata bolag. Vi säger inte i reglerna att de inte
              får köpa företag som är delägda av en stat eller som ägs helt
              och hållet av en stat. De är fria att köpa de tillgångar som styrelserna
              finner vara förenliga med de avkastningskrav som fonderna har.
            </seg>
            <seg n="d79b2c8e">
              Dessutom vill jag när det gäller rådet säga att ledamöterna där
              har alla förutsättningar att vara beslutsmässiga i de bolag som
              de har att granska.
            </seg>
          </u>
          <note type="speaker" n="7a3e1ddc">
            Anf. 29 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-4" n="06c82c69">
            <seg n="f4b29f21">
              Fru talman! Det som i alla fall har framgått när det gäller rådet
              för utförsäljningar är att ledamöterna inte ska ha någon kunskap
              och inte någon insikt i affärerna. Det är viktigt det har statsrådet
              sagt till mig i tidigare interpellationsdebatter. Uppenbarligen
              kommer flera av dem att kunna ha åtminstone kunskap om affärer,
              precis som till exempel Marianne Nivert som styrelseordförande
              i Posten var föredragande för rådet trots att hon sitter i rådet.
              Sedan deltog hon naturligtvis inte i beslutet om huruvida rådet
              skulle yttra sig i frågan eller ej. Det kan väl påpekas. Jag tycker
              att det är ett problem, och det har jag upprepat vid flera tillfällen.
            </seg>
            <seg n="6818f5ee">
              Vi vet fortfarande inte om övriga ledamöter i rådet har intressen
              i fastighetsvärlden, så det kvarstår. Vi vet inte hur det är med
              övriga delar av rådet som kan delta. Tre personer är uppenbarligen
              jäviga, och övriga kan också vara jäviga.
            </seg>
            <seg n="a8db7d58">
              Även om Mats Odell i sitt svar pekar på att det finns ett bra
              intresse för Vasakronan innebär inte det med automatik att det
              leder till en bra affär. Ett bra intresse betyder inte alltid
              en bra affär.
            </seg>
            <seg n="108d0f8b">
              Mats Odell pekar på att försäljningen av Vin &amp; Sprit skulle ha
              varit framgångsrik. Ja, det får historien visa. Jag tror att det
              är alldeles för tidigt att dra de slutsatserna nu.
            </seg>
            <seg n="a77c1b5a">
              Vad jag pekar på är att flera ekonomiska experter säger att det
              är en alldeles för instabil situation att just nu avyttra statliga
              bolag, framför allt Vasakronan, med tanke på hur fastighetsmarknaden
              ser ut.
            </seg>
            <seg n="4b247268">
              Eftersom många av de ekonomiska experter som uttalar sig befinner
              sig på den här marknaden och skulle kunna vara sådana personer
              som satt i regeringens råd blir min fråga: Vad är det för kompetens
              de inte har som de som sitter i rådet har? Man gör ju helt olika
              bedömningar. Det är klart att de som sitter i rådet som har intressen
              i fastighetsvärlden kommer att tycka att det är bra att Vasakronan
              säljs ut, därför att det kan finnas intressen även för dem. Men
              varför är det en så lysande affär just nu att sälja Vasakronan
              när de ekonomiska experterna säger att det inte är det?
            </seg>
            <seg n="d46be2f5">
              Bra intressen, som sagt var, leder inte automatiskt till en bra
              affär. Jag tycker inte att jag har fått några kommentarer om hur
              det ser ut på den ekonomiska marknaden och hur man påverkas av
              den situation som finns i USA. Det skulle jag vilja ha svar på.
            </seg>
          </u>
          <note type="speaker" n="c47964d9">
            Anf. 30 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-13" n="298d1a75">
            <seg n="173886bb">
              Fru talman! Jag noterar med glädje att Eva-Lena Jansson läser
              tidningarnas näringslivsbilagor och läser alla de experter som
              uttalar sig kors och tvärs i de här frågorna. Jag vet inte vem
              hon lutar sig mot, för de har helt olika uppgifter. Det finns
              i alla fall läsning varje dag, med spekulationer i de här frågorna.
              Jag ägnar mig inte åt att utgå från det, utan jag utgår från verkligheten
              i stället.
            </seg>
            <seg n="fdfa3197">
              Samma experter dömde helt ut möjligheterna att sälja Vin &amp; Sprit
              och få ut något värde som var nämnvärt. De fick fel på den punkten.
            </seg>
            <seg n="c8f2df30">
              När det gäller Vasakronan finns det ett bra intresse, som jag
              sade. Regeringen kommer inte att sälja något av dessa bolag förrän
              vi ser att det är rätt tidpunkt, rätt pris och rätt köpare.
            </seg>
            <seg n="d6c2c5dc">
              Svaren på de frågor som Eva-Lena Jansson ställer har vi den dagen
              när vi öppnar slutbuden på Vasakronan.
            </seg>
          </u>
          <note type="speaker" n="88b08b20">
            Anf. 31 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-5" n="06c82c69">
            <seg n="5a11293b">
              Fru talman! Tack för svaret, statsrådet! Jag kan konstatera att
              det alltså inte är något problem för staten att äga bolag indirekt.
              Det är inte heller något problem att sälja statliga bolag till
              andra stater. Däremot är det uppenbarligen problem för staten
              att äga de här bolagen direkt.
            </seg>
            <seg n="73cc3467">
              Jag tycker att det hade varit på sin plats att också nämna den
              försäljning av 8 procent av Telias aktier som inte var någon lyckad
              affär, om man nu ändå vill framhålla att man har gjort en bra
              affär. Det visar att man inte alltid gör de bästa affärerna bara
              för att man säljer delar av de statliga bolagen.
            </seg>
            <seg n="8eae2f00">
              Vi har från Socialdemokraterna vid flera tillfällen talat om
              att vi ogillar det sätt som man hanterar de statliga bolagen på
              och den ideologiska ivern att sälja och sälja till vilket pris
              som helst. Jag utgår från att frågan om de statliga bolagen kommer
              att debatteras i riksdagen även till hösten.
            </seg>
          </u>
          <note type="speaker" n="49e6fdc7">
            Anf. 32 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-14" n="298d1a75">
            <seg n="88c55722">
              Fru talman! Det är alltid intressant att diskutera med Eva-Lena
              Jansson, inte minst vad gäller den här typen av affärsangelägenheter.
            </seg>
            <seg n="aba422fb">
              Eva-Lena Janssons ängslan i de här frågorna har naturligtvis
              en ideologisk grund. Ni socialdemokrater är nu helt motståndare
              till varje försäljning. Det finns inte på en skala det som ska
              säljas.
            </seg>
            <seg n="eda8d5a3">
              Det är bara det att när ni själva hade makten sålde ni bolag
              för 116 000 miljoner kronor, utan att göra de analyser som vi
              nu gör, utan att ha ett råd som granskar detta. Försäljningen
              av Teliaaktier för 85 kronor till en miljon svenska småsparare
              gör inte att Eva-Lena Jansson är någon vidare konsult som ska
              tala om för mig och regeringen hur vi ska hantera de här frågorna.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="483c8089">
            5 § Svar på interpellation 2007/08:726 om förändringar i allmännyttan
            och barnperspektivet
          </note>
          <note type="speaker" n="a5015862">
            Anf. 33 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-15" n="298d1a75">
            <seg n="659f883a">
              Fru talman! Matilda Ernkrans har frågat mig vad jag avser att
              vidta för åtgärder för att bredda remissunderlaget till betänkandet
              om EU, allmännyttan och hyrorna, inte minst ur ett barnperspektiv.
            </seg>
            <seg n="52e78fce">
              När man upprättar en remisslista finns det ett antal aspekter
              att ta hänsyn till, och vi anser att vi tillgodosett det när betänkandet
              remitterats till 90 listade remissinstanser. Remisslistan består
              av domstolar, myndigheter, kommuner och organisationer. Jag håller
              med interpellanten om att barnperspektivet är viktigt, och jag
              förutsätter att några remissinstanser kommer att analysera förslagen
              i betänkandet även utifrån den aspekten. De instanser jag närmast
              tänker på är Boverket, Socialstyrelsen och Hyresgästföreningen.
            </seg>
            <seg n="fd39ae50">
              Det står dessutom alla organisationer fritt att lämna synpunkter
              på remissen även om man inte finns med på själva remisslistan.
              Dessa synpunkter behandlas på samma sätt som de som inkommer från
              de listade instanserna.
            </seg>
            <seg n="e3083b84">
              Allmänt kan jag i detta skede säga att regeringen inte har någon
              ambition att lägga fram förslag som leder till marknadshyror eller
              som tillåter att hyrorna höjs så kraftigt att människor får svårt
              att bo kvar. Det är heller inte utredningens förslag att hyreshöjningar
              skulle kunna ske med någon automatik, som interpellanten skriver,
              utan endast när man kan påvisa en varaktig bostadsbrist på en
              viss ort och först efter en hyresförhandling i vilken Hyresgästföreningen
              är en part. Förslaget i betänkandet går ut på att stärka bruksvärdessystem
              och inte införa marknadshyror, som felaktigt framförts i debatten.
              Ett fungerande bruksvärdessystem är ett viktigt skydd för hyresgästerna,
              däribland barnfamiljerna, mot oskäliga hyreshöjningar och för
              att de ska känna trygghet inför framtida boendekostnader.
            </seg>
          </u>
          <note type="speaker" n="e5277629">
            Anf. 34 MATILDA ERNKRANS (s):
          </note>
          <u who="matilda_ernkrans_a2e584" xml:id="i-8e918217d67ce938-0" n="c5662793">
            <seg n="f2c67840">
              Fru talman! Statsrådet Odell! Jag får tacka för svaret. Men jag
              har lite grann att tillägga, och det finns en del saker som jag
              är glad över att vi kanske kan få reda ut i den här interpellationsdebatten.
            </seg>
            <seg n="db72ad4d">
              Det är viktigt att en regering lägger fram förslag till riksdagen,
              till oss riksdagsledamöter, som är väl genomarbetade och bra underbyggda.
              Det är någonting som jag kräver, och jag tror också att vanligt
              folk i allmänhet kräver det.
            </seg>
            <seg n="7401862b">
              Jag känner en oro omkring det. Det har varit lite för mycket
              av korta remisstider som inför förändringen i a-kassan, orimliga
              remisstider med remissvar mitt i sommaren, massiv remisskritik
              som sedan inte har påverkat regeringens förslag, till exempel
              införandet av vårdnadsbidraget. Nu gäller det allmännyttan.
            </seg>
            <seg n="7964c859">
              Jag har själv blivit kontaktad av ett antal organisationer och
              ett antal boende hemma i Örebro län som är arga och besvikna.
              Det visar sig nämligen när man tittar på den officiella remisslistan
              för det här utredningsförslaget att den enda folkrörelse som har
              bevärdigats att få svara på den här remissen är Hyresgästföreningen.
              Det är självfallet att regeringen inte kan prioritera bort Hyresgästföreningen.
            </seg>
            <seg n="f0f51fa2">
              Men det finns ju ett antal folkrörelser och organisationer som
              påverkas av de här förändringarna, som har åsikter om boendet
              och som har lämnats utanför. Det borde vara intressant för regeringen
              som underlag till beslut och när vi sedan ska debattera det här
              i riksdagen att få veta vad ensamstående föräldrar tycker om idéerna
              om höjd hyra i de flesta av Sveriges större städer. Två tredjedelar
              av ensamföräldrarna bor i hyresrätt.
            </seg>
            <seg n="8cbfc3ad">
              Vad anser barnrättsorganisationer om att familjers ekonomi påverkas
              av tankarna i de här utredningarna och att barns trygghet i boendet
              påverkas av den här utredningen? Det verkar regeringen inte vilja
              veta något om. Vill man inte veta något slipper man höra talas
              om det. Det är min åsikt om hur regeringen verkar resonera när
              det gäller det här fallet.
            </seg>
            <seg n="7e5b3d25">
              Organisationen Sveriges makalösa föräldrar har till och med fått
              ett löfte av Mats Odell själv att få vara officiell remissinstans.
              Ändå fanns de inte med.
            </seg>
            <seg n="4e89a902">
              Hyresgästföreningen hemma i mitt län, i Örebro län, fick också
              ett löfte av Mats Odell att få en träff här i Helsingfors för
              att prata om de här frågorna. De reste hemifrån mitt län till
              Helsingfors och fick några minuter i foajén med en politisk sakkunnig
              till Mats Odell.
            </seg>
            <seg n="735c544e">
              Det här är oroande, och det känns inte speciellt bra om det är
              så den nuvarande borgerliga regeringen arbetar när man ska plocka
              in underlag till beslut som vi sedan ska fatta här i Sveriges
              riksdag. Det här ser jag fram emot att få prata lite mer om med
              ansvarigt statsråd Odell.
            </seg>
          </u>
          <note type="speaker" n="f8818965">
            Anf. 35 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-16" n="298d1a75">
            <seg n="2f774182">
              Fru talman! Som representant för Kristdemokraterna och alliansen
              vill jag säga att barnperspektivet ligger mig nära om hjärtat.
              Jag vill säga till Matilda Ernkrans det jag sade redan i mitt
              skrivna svar, nämligen att alla organisationer, och även privatpersoner,
              är hjärtligt välkomna att komma in med remissynpunkter på den
              här utredningen. Jag kan försäkra att de kommer att behandlas
              lika seriöst och noggrant som de som har varit listade och som
              det har skickats ut till.
            </seg>
            <seg n="14da11e0">
              När det gäller Hyresgästföreningen i Örebro ville de överlämna
              ett stort plakat till mig. Jag vet inte om det är så man vill
              bedriva samtal, men man ville tillsammans med fotografer och journalister
              överlämna ett plakat till mig. Jag hade inte möjlighet att ta
              emot det när de kom, utan det gjordes av en sakkunnig till mig,
              alldeles riktigt.
            </seg>
            <seg n="36a10a8c">
              Jag har sett plakatet. Jag har tagit del av det. Jag kommer också
              att läsa Hyresgästföreningens remissvar, självklart. Jag har kontakter
              med Hyresgästföreningen, dess ordförande och även andra personer,
              och vill ha en nära dialog, gärna också med regionala organisationer
              inom hyresgäströrelsen.
            </seg>
            <seg n="09b1cbec">
              Men det är väl ändå så att Matilda Ernkrans och hennes parti
              har en del att själva fundera över när det gäller barnperspektivet
              i bostadspolitiken. Som jag sade i en tidigare debatt ökade bostadsbristen
              under den förra mandatperioden mellan 2002 och 2006, under er
              ledning, från att vara brist i 61 kommuner till att vara brist
              i 122 kommuner. I de kommunerna bor mer än 60 procent av befolkningen
              i vårt land.
            </seg>
            <seg n="332f37d4">
              Det är klart att där finns också barnen. Det råder bostadsbrist
              på fler och fler ställen. Då är det de resurssvaga som kommer
              i kläm. Det är en effekt av en bostadspolitik som gör att det
              byggs hälften så mycket i Sverige som i våra grannländer. Det
              blir de svagaste som kommer i kläm. Det är de som får ta dyra
              andra- och tredjehandskontrakt.
            </seg>
            <seg n="4e8e4c29">
              Jag vill med bestämdhet hävda att just en dåligt fungerande bostadshyresmarknad
              som vi har i Sverige slår mot alla men hårdast mot de resurssvaga.
              Ni har älskat överreglering, subventioner och annan politikerstyrning.
              Det är en av de viktigaste orsakerna till att bostadsmarknaden
              ser ut på det här sättet. Det drabbar barnfamiljer och grupper
              som kan betraktas som svaga.
            </seg>
            <seg n="dabf0ee7">
              Det är dessutom en dyr och väldigt trubbig politik. Jag tror
              att för att kunna säkerställa att resurssvaga hushåll ska ha ett
              billigt boende måste vi göra något helt annat än det som en del
              debattörer jag vet inte om Matilda Ernkrans tillhör dem menar,
              att hela marknaden måste regleras. Om vi tittar på reglerade marknader
              runt omkring oss ser vi att de sällan är väl fungerande. De brukar
              präglas av köer och av brist på de tjänster och varor som man
              har reglerat.
            </seg>
            <seg n="208292c6">
              Vi har satsat på just att stödja resurssvaga grupper genom bostadsbidrag,
              hyresgarantier och förvärvsgarantier i stället för att ge miljardsubventioner
              till redan miljardstinna byggföretag. Med närmare 3 000 miljoner
              kronor om året subventionerades ett antal byggföretag som redan
              hade miljardvinster.
            </seg>
            <seg n="f8b26ef1">
              Det går inte, Matilda Ernkrans, att tro att vi ska få ett mer
              barnvänligt boendeförhållande genom att subventionera byggföretagen.
              Det är genom att se till att utbudet av bostäder ökar, och det
              är de svaga grupperna som ska ta emot eventuella stöd från samhällets
              sida, inte de redan väldigt framgångsrika byggföretagen.
            </seg>
          </u>
          <note type="speaker" n="60ead680">
            Anf. 36 MATILDA ERNKRANS (s):
          </note>
          <u who="matilda_ernkrans_a2e584" xml:id="i-8e918217d67ce938-1" n="c5662793">
            <seg n="253ba11a">
              Fru talman! Jag tycker att det är rätt symtomatiskt. Kristdemokraten
              Mats Odell, ansvarig för boendet, börjar med att säga att barnperspektivet
              är viktigt för Kristdemokraterna. Så brukar det låta i retoriken.
              Men när man tittar på hur det ser ut i praktiken när ni nu sitter
              vid makten, när det nu är ni som styr Sveriges utveckling och
              barns vardag ser det mycket annorlunda ut.
            </seg>
            <seg n="7f79d427">
              Det visade också det svar som jag nu fick av Mats Odell, där
              han pratade mycket och länge om många saker men inte speciellt
              mycket om barnens perspektiv. Du sade ju tidigare i en debatt
              här att du brukar vilja utgå från verkligheten. Varför vill du
              inte göra det den här gången?
            </seg>
            <seg n="0707da0e">
              Det borde väl ha varit självklart att på den officiella remisslistan
              hålla det löfte som du gav till Makalösa föräldrar. De skulle
              ha funnits på den officiella listan, för de kan ju hjälpa dig
              att se verkligheten som den är för ensamföräldrar som bor i hyresrätt.
            </seg>
            <seg n="77fe2882">
              Det hade också varit idé att låta barnrättsorganisationer vara
              med på den officiella listan för att få dem att berätta hur verkligheten
              ser ut för barn i dag i Sverige som bor och finns i hyresrätt.
              Men, som sagt, i retoriken finns barnperspektivet med men inte
              i praktiken. Där för man en politik där man glömmer eller offrar
              barnen.
            </seg>
            <seg n="1240f819">
              Jag kan ta några ytterligare exempel. Den 1 juli kommer sjukersättningen
              att sänkas. 70 000 kommer den 1 juli att få sänkt sjukersättning.
              Sveriges Kommuner och Landsting har räknat ut att 10 000 människor
              kommer att få gå till socialkontoren som en effekt av förändrade
              sjukregler.
            </seg>
            <seg n="6d99d1ce">
              Här finns det vuxna, här finns det föräldrar, och här finns det
              barn med långtidssjuka föräldrar. Hur påverkas de? Det vet vi
              inte, och det tog regeringen inte ens reda på när man gjorde de
              förändringarna.
            </seg>
            <seg n="e525c7fa">
              Vi kan ta vårdnadsbidraget. Till och med remissinstanserna kritiserade
              att förslaget inte hade en barnkonsekvensanalys. Här finns kvinnor
              och barn i våra storstäder med annan etnisk bakgrund. Det är de
              som offras.
            </seg>
            <seg n="69ff9545">
              Det ofinansierade kommunala vårdnadsbidraget kommer att införas
              den 1 juli. Sveriges Kommuner och Landsting har räknat ut att
              det kommer att kosta 3 miljarder för Sveriges kommuner. Det är
              resurser som ingen lägger till, resurser som naturligtvis riskerar
              att tas från alla barn som finns i förskolan.
            </seg>
            <seg n="0887afc7">
              Nu är det dags igen. Nu handlar det om allmännyttan. Barnens
              röst får inte höras i remissrundan, och man glömde löftet till
              Makalösa föräldrar.
            </seg>
            <seg n="e484cb76">
              Nu är det barnen i hyresrätten som glöms. Jag är mycket orolig
              över att det är barnen i hyresrätten som kommer att offras när
              Odell och hans borgerliga regering framåt hösten tydligen tänker
              lägga fram ett förslag om förändringar i allmännyttan som är mer
              ideologiskt präglat än faktiskt format utifrån den verklighet
              som vi har att leva i, inte minst barnen i allmännyttan.
            </seg>
            <seg n="9e4390ea">
              Det skulle vara spännande att höra Odell förklara hur han tänker
              sig att barnens röst ska få höras när det gäller den här frågan
              och hur han tänker utgå från barnens verklighet i allmännyttan
              när han studerar de här remissvaren och när han lägger fram sin
              proposition.
            </seg>
          </u>
          <note type="speaker" n="46e9bba3">
            Anf. 37 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-79feec7f198d7e08-3" n="0b7252c6">
            <seg n="e14eed6b">
              Fru talman! Jag hade inte tänkt gå in i den här debatten. Men
              det är klart att det här är frågor som engagerar. Det är frågor
              som är oerhört viktiga. Det har också en viss bäring på det som
              vi pratade om här tidigare.
            </seg>
            <seg n="48f7608f">
              Jag blir orolig. I och för sig vill jag tro på vad Mats Odell
              säger. Han säger så här: Vi från Kristdemokraterna värnar om barnen.
              Det är de resurssvaga som kommer i kläm.
            </seg>
            <seg n="e51c8846">
              Ja, det är just det som är vårt stora bekymmer när det gäller
              bostadspolitiken och hur det ser ut. Vi ser också att andelen
              barn i fattiga hushåll ökar.
            </seg>
            <seg n="ff14abf7">
              Enligt siffror som vi har fått från riksdagens utredningstjänst
              var det 8,4 år 2006, 10,3 år 2007 och 11,3 år 2008, och det ökar
              ytterligare.
            </seg>
            <seg n="4d9d8510">
              Sedan står det om ensamstående med barn, andel barn i fattiga
              hushåll, procent, förändring från året innan, procentenheter.
              Det var 14,9 år 2006. Det ökade drastiskt mellan 2007 och 2008,
              från 21,5 till 26,0. Och man beräknar det till 26,9 år 2009.
            </seg>
            <seg n="d985fc55">
              Det här är en oroväckande utveckling när det gäller barn inom
              den så kallade fattigdomsgränsen. Då blir ju det svar som Mats
              Odell ger än mer oroväckande.
            </seg>
            <seg n="ea0a410f">
              Tidigare sade Mats Odell också att förutsättningen för att den
              negativa trenden för hyresrätten ska vända är en fungerande hyresmarknad.
              Ja, en del borde ju kunna vara att man till exempel lyssnade på
              många remissinstanser, det som Matilda Ernkrans har tagit upp.
            </seg>
            <seg n="f99690fa">
              Svaret borde väl i stället ha varit att vi ska behålla allmännyttan,
              att vi ska värna allmännyttan, och att vi ska utveckla den och
              också se till att man håller hyrorna nere runt det här. För även
              här finns det en skrämselpropaganda, Mats Odell. En är att man
              till exempel säger att hyrorna i allmännyttan kommer att höjas
              med 5 procent per år.
            </seg>
            <seg n="a661c8f4">
              Mats Odell säger också att det inte finns något sådant beslut.
              Man ska då förhandla om detta. Men det här är också en del som
              ligger i trycket för omvandlingen av allmännyttan och hyreslägenheterna
              till bostadsrätter. Det här finns inom hela den här sfären, i
              hela den här cirkeln, och det gör naturligtvis att det känns oroväckande.
            </seg>
            <seg n="9832620f">
              Precis som Matilda Ernkrans sade är det lätt att här stå och
              säga att man värnar om barnen och att det är de resurssvaga som
              kommer i kläm, att det är dem som vi ska göra någonting för. Men
              hur ser det ut i praktiken? Hur mycket lyssnar man i de här frågorna?
              Vilka åtgärder vidtar man? Vad är det man vill underlätta för
              när det gäller att se till att man skapar en trygghet i boendet?
            </seg>
            <seg n="95f9d22c">
              Det är en trygghet som tyvärr sätts i väldigt stor gungning i
              dag. De som i första hand drabbas är de som i mångt och mycket
              har en svag ställning. Det är ensamstående. Det är barnen. Det
              är pensionärerna med flera.
            </seg>
            <seg n="7562cef1">
              Detta är en utveckling som jag hoppas att Mats Odell förstår
              att vi känner en stor oro för, därav engagemanget i dessa frågor.
            </seg>
          </u>
          <note type="speaker" n="a01a41f2">
            Anf. 38 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-6" n="06c82c69">
            <seg n="67b0a747">
              Fru talman! Inte heller jag hade egentligen tänkt delta i den
              här debatten, men när Mats Odell svarar Matilda Ernkrans på det
              här sättet kan jag inte låta bli.
            </seg>
            <seg n="4c972e83">
              Här står Mats Odell och säger till Matilda Ernkrans att han kritiserar
              den socialdemokratiska bostadspolitiken för att den byggde upp
              bostadsköer. Det finns all anledning att vara självkritisk från
              vårt parti. Men det Mats Odell nu gör är ju att öka bostadsköerna
              i stället. Han medverkar till att bostadsbyggandet går ned.
            </seg>
            <seg n="ef7da20e">
              Det blir inte fler hyresrätter för att han bedriver den politik
              han gör. Det blir inte fler hyresrätter bara för att människor
              kan omvandla en hyresrätt till ett eget boende. Det blir liksom
              inte fler lägenheter av det. Att han står här och kritiserar oss
              socialdemokrater när han faktiskt har varit finansmarknads- och
              bostadsminister i två års tid tycker jag är häpnadsväckande.
            </seg>
            <seg n="a508759f">
              I min hemkommun Örebro satsar det kommunala bostadsbolaget ÖBO
              och bygger nytt. Man gör inte det tack vare regeringen, utan man
              gör det trots den nuvarande regeringen, för man tycker att det
              är viktigt att se till att det blir fler hyresrätter. Det har
              det funnits en politisk enighet bakom tidigare. Hur den enigheten
              ser ut nu när vi har ett borgerligt kommunstyre återstår att se,
              men det byggs i alla fall, och det här är långsiktiga planer sedan
              tidigare.
            </seg>
            <seg n="ece17e5b">
              Mats Odell står dessutom i den här talarstolen och talar om för
              Matilda Ernkrans att han har ett tydligt intresse för allmännyttan.
              Då kan jag säga att förra veckan hade civilutskottet ett betänkande
              som man debatterade här. Då var inte Odell intresserad av att
              ens delta i debatten. Det tycker jag visar vilket intresse ministern
              har.
            </seg>
            <seg n="bc15b457">
              Min fråga till statsrådet är: Hur kan det blir fler hyreslägenheter?
              Hur kan allmännyttan stärkas när man faktiskt drar ned på bostadspolitiken
              från regeringens sida? Och hur kan barnperspektivet stärkas när
              man faktiskt ser till att fler tvingas köpa lägenheter som de
              inte har råd att köpa medan de däremot har råd att hyra dem? Hur
              kan det gå ihop i Mats Odells och regeringens huvud? Jag förstår
              inte det.
            </seg>
          </u>
          <note type="speaker" n="8ae5df21">
            Anf. 39 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-17" n="298d1a75">
            <seg n="d42e0ad8">
              Fru talman! Låt mig börja med Eva-Lena Jansson. Hur kan neddragningar
              bidra till fler bostäder? Ja, jag vet inte hur Eva-Lena Jansson
              och hennes parti själv har tänkt sig detta. I den sista budgeten
              som ni hade i regeringsställning var det 3 miljarder i subventioner
              till produktion av bostäder. I ert budgetalternativ för nästa
              år är det 250 miljoner. Så där är det kanske samma förklaring
              som förväntas från Eva-Lena Jansson och hennes parti.
            </seg>
            <seg n="919b6f50">
              Sanningen är, precis som det också konstateras i en rapport från
              en arbetsgrupp som fanns under den förra socialdemokratiska regeringen,
              att det är den allmänna ekonomiska utvecklingen som är helt avgörande
              för nivån på byggandet, alltså efterfrågan och hushållens framtidsförväntningar.
            </seg>
            <seg n="af7f8d5c">
              Just nu ser vi en ökad inflationsoro. Precis som har sagts i
              debatten finns det väldigt många som i dag vill sälja. De som
              vill köpa är färre. Marknaden påverkas naturligtvis av omvärldsfaktorer
              som gör att människor är mer försiktiga när de gör bostadsinvesteringar.
              Det slår naturligtvis också på efterfrågan på nybyggnation.
            </seg>
            <seg n="05bd133a">
              Jag vill gärna säga till Matilda Ernkrans att jag beklagar att
              Makalösa föräldrar uppenbarligen inte fanns med på den här listan.
              Jag har inte varit medveten om detta. Jag kommer att se till att
              det omedelbart går i väg ett exemplar av utredningen och en begäran
              om att de ska komma in med remissynpunkter.
            </seg>
            <seg n="b1dc5988">
              Jag är uppriktigt ledsen över att de inte fanns med. Jag är glad
              över att jag fick reda på detta. Jag kommer att noggrant läsa
              de synpunkter som de kommer med.
            </seg>
            <seg n="6dfe8dfd">
              Sylvia Lindgren! Ja visst, vi ska behålla och utveckla allmännyttan.
              Jag tror att vi har ett gemensamt intresse av det. Det vi ändå
              måste ta fasta på är det som Mona Sahlin faktiskt gjorde. Hon
              tillsatte en utredning, Michaël Koch, för att försöka avvärja
              det hot som även hon upplevde fanns, att allmännyttan i Sverige
              skulle tvingas att övergå till så kallad social housing .
            </seg>
            <seg n="7bcc612c">
              Det finns en skillnad mellan Mona Sahlins direktiv och de tilläggsdirektiv
              som vår regering har gett Michaël Koch. Nu fick han också uppdraget
              att komma med förslag till att åtgärda det hotet.
            </seg>
            <seg n="ada9b60d">
              Den utredningen är som sagt ute på remiss. Jag uppmanar alla
              som har synpunkter på den att skicka in remissvar. Vi kommer att
              ta del av samtliga svar som kommer in och väga in dem när regeringen
              så småningom fattar beslut.
            </seg>
          </u>
          <note type="speaker" n="b55d3619">
            Anf. 40 MATILDA ERNKRANS (s):
          </note>
          <u who="matilda_ernkrans_a2e584" xml:id="i-8e918217d67ce938-2" n="c5662793">
            <seg n="65a43c04">
              Fru talman! Jag får väl känna viss framgång i och med att minister
              Odell nu återigen lovar att organisationen Makalösa föräldrar,
              som företräder ensamstående föräldrar med barn, kommer att få
              vara en del av den officiella remisslistan. Nu vet jag att de
              hade tänkt lämna sin remiss ändå eftersom de tycker att det är
              viktigt att deras synpunkter kommer fram, men det är jättebra
              att vi återigen får ett löfte från Odell om att de ska finnas
              med.
            </seg>
            <seg n="497c96f9">
              Jag kan känna viss oro över den nonchalans som man ändå verkar
              visa detta. Det är som om det är först nu som Odell upptäcker
              att det inte finns med några organisationer som företräder de
              barn som bor i allmännyttan. Om man verkligen är intresserad av
              hur barnen påverkas av förändringar i allmännyttan borde det ha
              varit något man funderade på när man satte ihop den officiella
              remisslistan.
            </seg>
            <seg n="192dff56">
              Men, som sagt, detta är ett litet steg på vägen. Vi har fått
              ett nytt löfte, och jag hoppas också att Mats Odell läser de olika
              remisser som skickas in just utifrån barnperspektivet, för det
              är oerhört viktigt.
            </seg>
            <seg n="eb063685">
              Jag skulle önska att Odell kunde lova att han inte tänker sälja
              ut barnen i allmännyttan. Jag skulle önska att han kunde lova
              att värna allmännyttan, utveckla allmännyttan och låta barnen
              i allmännyttan gå före att han kunde lova att barn kunde känna
              trygghet i sitt boende helt enkelt därför att Sverige tjänar på
              rättvisa.
            </seg>
          </u>
          <note type="speaker" n="1f0e2ebc">
            Anf. 41 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-79feec7f198d7e08-4" n="0b7252c6">
            <seg n="8c1f8d8f">
              Fru talman! Det är väldigt enkelt, Mats Odell, att säga att man
              vill behålla allmännyttan, värna hyresrätten och utveckla den,
              men var är initiativen? Se på verkligheten som den ser ut, inte
              minst här i Helsingforssregionen! Hyresrätter omvandlas på löpande
              band. Det sker dagligen, och det är hur mycket som helst. Det
              är bara att gå in och titta på hemsidorna. Det är bara att se
              hur det ser ut.
            </seg>
            <seg n="08d3eec8">
              Samtidigt blir det en splittring i de här diskussionerna, som
              jag har försökt föra fram tidigare. Där är det som Matilda Ernkrans
              lyfter fram, barnperspektivet, väldigt viktigt. I många av allmännyttans
              områden har vi jobbat för att få en mångfald. Där bor personer
              med funktionsnedsättningar, där bor äldre, där bor yngre, där
              bor barnfamiljer och så vidare. Det är de här krafterna som nu
              sätts mot varandra. Det blir ett stort bekymmer.
            </seg>
            <seg n="c5969941">
              Tyvärr ökar nu utbudet av bostadsrätter, vilken är en anledning
              till att det blir färre hyresrätter. Man skapar en osämja inom
              allmännyttan och bland dem som bor där. Man säger lätt att det
              är klart att vi ska utveckla och värna hyresrätten, men vad är
              det då för initiativ man tar? Vad gör man för att underlätta för
              dem som vill bo kvar i hyresrätt och ha den valfriheten? Frågan
              kvarstår.
            </seg>
            <seg n="318fa6b2">
              Tyvärr har vi i den här debatten inte fått något som helst besked
              om den framtida inriktningen annat än att ombildning och utförsäljning
              väl lär fortsätta även i framtiden.
            </seg>
          </u>
          <note type="speaker" n="658c5f57">
            Anf. 42 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-9f5c4ab5ea035bb3-7" n="06c82c69">
            <seg n="2b567392">
              Fru talman! Jag begärde ordet därför att Mats Odell stod här
              och kritiserade den socialdemokratiska regeringen. Han verkar
              knappt inse att det är han som är bostadsminister.
            </seg>
            <seg n="459fa594">
              Det är klart att jag tycker att det är viktigt att vi satsar.
              Mats Odell frågar mig om vår nedtrappning. Det är klart att om
              vi har en regering som sänker skatten med 80 miljarder får det
              konsekvenser också för vår budget. Konstigt vore annat. Vi satsar
              250 miljoner under 2008, 600 under 2009 och 700 under 2010. Vad
              satsar regeringen 2008? Noll. Vad satsar regeringen 2009? Noll.
              Vad satsar regeringen 2010? Noll. Det är lite mer pengar som vi
              satsar, Mats Odell.
            </seg>
            <seg n="6c319fb3">
              Vi gör dessutom en miljardsatsning på miljonprogrammet, det vill
              säga de stora bostadsprogrammen. Ett sådant område har jag själv
              vuxit upp i, och jag vet att det på en del ställen behövs omfattande
              renoveringar. Vi stärker allmännyttan, och vi ser att allmännyttan
              är viktig eftersom många hyresrätter finns hos just allmännyttan.
              Många barn bor där.
            </seg>
            <seg n="8f77c03a">
              Precis som Matilda Ernkrans framhöll är detta en viktig fråga.
              Då väljer Sveriges bostadsminister att prata om den socialdemokratiska
              bostadspolitiken i stället för att faktiskt svara på vad han själv
              tänker göra för att stärka allmännyttan. Jag tycker att det är
              häpnadsväckande.
            </seg>
          </u>
          <note type="speaker" n="c24cec1b">
            Anf. 43 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-18" n="298d1a75">
            <seg n="02da2aa6">
              Fru talman! Först vill jag ta upp det Matilda Ernkrans säger.
              Nej, vi har inte alls glömt barnen. Jag räknade ju upp de remissinstanser
              som har att tillvarata barnperspektivet: Socialstyrelsen, Boverket
              och Hyresgäströrelsen, för att nämna några exempel. Ditt påstående
              kan jag faktiskt inte köpa.
            </seg>
            <seg n="bab40ea7">
              Jag ska också säga att perspektivet att allmännyttan skulle vara
              det enda alternativ som finns för Sveriges barnfamiljer är lite
              snävt. Vår ambition är att Sveriges barnfamiljer, antingen de
              har en eller två vårdnadshavare, ska ha ett rikt utbud av valmöjligheter.
              Många vill kanske ha en hyresrätt, andra vill ha en bostadsrätt.
              En del vill ha ett radhus, andra vill hitta ett hus på landet.
              Det vore mig fjärran att satsa bara på en av dessa möjligheter.
            </seg>
            <seg n="ddb30918">
              Vi måste se till att det finns en vid valmöjlighet. Vi satsar
              nu dessutom på ägarlägenheter, som innebär en ny upplåtelseform.
              Det är kanske inte alla som flyttar in direkt i en sådan, men
              det blir personer som lämnar andra boendeformer, och vi får i
              gång flyttkedjor. Till slut blir en billig hyresledighet ledig
              för någon ung person eller en ung familj. Det måste byggas mer.
              Det är väldigt viktigt.
            </seg>
            <seg n="5f5ef32b">
              Sylvia Lindgren låter som om hon och hennes parti skulle vara
              garanten för att ingenting ombildades. Under de två föregående
              mandatperioderna ombildades under er ledning 73 000 hyresrätter
              i Sverige till bostadsrätter.
            </seg>
            <seg n="bc155de9">
              Eva-Lena Jansson talar om de 15 miljarder som enligt Mona Sahlin
              ska fram till upprustning av det så kallade miljonprogrammet,
              som ni har lämnat efter er i ett skick som nu kostar inte 70 miljarder
              som man trodde utan jag såg en siffra häromdagen 400 miljarder.
              Så mycket kostar det att städa upp efter byggnation och förfall
              av detta. Där räcker inte de 15 miljarderna, som ju huvudsakligen
              skulle bestås av andra, kommuner och det privata näringslivet.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="20846fd6">
            6 § Svar på interpellation 2007/08:754 om kommunernas ekonomiska
            situation
          </note>
          <note type="speaker" n="e38f4e1f">
            Anf. 44 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-19" n="298d1a75">
            <seg n="a24de319">
              Fru talman! Ulla Andersson har frågat mig om jag avser att vidta
              några åtgärder, som exempelvis en värdesäkring av statsbidragen,
              med anledning av kommunernas och landstingens ekonomiska situation.
            </seg>
            <seg n="ad9885a4">
              Låt mig först konstatera att den ekonomiska situationen för kommunsektorn
              som helhet är god. Under 20052007 har kommunerna och landstingen
              sammantaget redovisat ett resultat på mellan 13 och 15 miljarder
              kronor årligen. Inkluderas extraordinära poster blir resultatet
              ännu högre. Samtidigt har de kommunala konsumtionsutgifterna realt
              ökat med omkring 1 ½ procent per år, vilket är mer än vad som
              krävs för att möta effekterna av de demografiska förändringarna.
              Det har därmed varit möjligt att höja ambitionsnivån i de kommunala
              verksamheterna.
            </seg>
            <seg n="f9d0946e">
              En viktig förklaring till den gynnsamma situationen är att fler
              personer har arbete. Ett ökat antal arbetade timmar i näringslivet
              kommer kommuner och landsting till godo genom att deras skatteunderlag
              därmed växer. Till bilden hör att i varje fall en del av sysselsättningsuppgången
              är ett resultat av regeringens sysselsättningspolitiska reformer
              och därför kommer att utgöra en viktig och varaktig förstärkning
              av den ekonomiska situationen för kommuner och landsting. Regeringen
              avser även att i budgetpropositionen i höst återkomma med ytterligare
              förslag i syfte att skapa bättre långsiktiga villkor för tillväxt
              och sysselsättning.
            </seg>
            <seg n="9520acb9">
              På några års sikt räknar dock regeringen med att expansionsutrymmet
              för kommuner och landsting inte kommer att vara lika stort. En
              viktig förklaring är att produktiviteten inom den offentliga sektorn
              antas vara lägre än i näringslivet. Att produktiviteten inom tjänsteproducerande
              branscher är lägre än i branscher som producerar varor är rimligt.
              Det torde dock vara möjligt att höja produktiviteten i den skattefinansierade
              tjänsteproduktionen, som kommuner och landsting till stor del
              ansvarar för.
            </seg>
            <seg n="43269882">
              Ett sätt att åstadkomma detta är att stimulera jämförelser mellan
              kommuner och mellan landsting. Regeringen har träffat en överenskommelse
              med Sveriges Kommuner och Landsting om ett nationellt jämförelseprojekt
              som pågår under 20072009. Ett annat exempel är Socialstyrelsens
              uppdrag att utveckla ett nationellt system för öppna jämförelser
              inom vården och omsorgen om äldre. I uppdraget ingår bland annat
              att utveckla nationella indikatorer på kvalitet och effektivitet
              ur medborgarnas och brukarnas perspektiv.
            </seg>
            <seg n="defc6dc9">
              Regeringens strävan att öka medborgarnas frihet att välja utförare
              innebär inte bara ökat inflytande för den enskilde utan även konkurrens
              mellan olika utförare. Detta har i sin tur en stor potential att
              bidra till utveckling av kvalitet och effektivitet i de kommunala
              verksamheterna.
            </seg>
            <seg n="9cae8929">
              Detta måste vägas in när statsbidragsnivån för de närmaste åren
              ska fastställas. Arbetet med den kommande budgetpropositionen
              pågår, och jag kan inte föregripa detta arbete. Något som bör
              framhållas i detta sammanhang är att statsbidragen bör bedömas
              tillsammans med skatteintäkterna. I samband med omläggningen av
              statsbidragssystemet 2005 anförde den dåvarande regeringen i propositionen
              att behovet av att påverka kommunsektorns samhällsekonomiska utrymme
              kvarstår. Vissa remissinstanser hade framfört att statsbidraget
              borde följa skatteunderlagsutvecklingen. Som argument mot detta
              anfördes att det skulle förstärka de offentliga finansernas konjunkturkänslighet
              samtidigt som kommunernas och landstingens planeringsförutsättningar
              skulle försämras. Jag delar denna uppfattning.
            </seg>
          </u>
          <note type="speaker" n="234612b0">
            Anf. 45 ULLA ANDERSSON (v):
          </note>
          <u who="ulla_andersson_97add8" xml:id="i-865abe1a97514ab6-0" n="98c42a4e">
            <seg n="801d8eef">
              Fru talman! Tack för svaret, statsrådet Odell!
            </seg>
            <seg n="84ff4a64">
              I Borås dansade Fredrik Reinfeldt i förra veckan omkring på ett
              äldreboende. Det är bra att han trivs, att han uppskattar god
              kvalitet i äldreomsorgen och att han är ute i verkligheten. Det
              var också temat för Moderaternas kongress: Välkommen till verkligheten!
            </seg>
            <seg n="c0c9b3fa">
              Samtidigt som statsministern dansar i Borås och hoppas på ett
              handslag om mer pengar till äldreomsorgen kan det dock vara värt
              att påminna honom och statsrådet Odell om att regeringen i verkligheten
              har skurit ned pengarna till kommunerna genom den frysning av
              statsbidragen som regeringen har beslutat om. Jag tror inte att
              vare sig Fredrik Reinfeldt eller Mats Odell kan vara omedveten
              om att kommunerna ansvarar för äldreomsorgen. En frysning får
              direkt effekt på kvaliteten i äldreomsorgen eftersom det blir
              mindre pengar. Det verkar alltså som om regeringen återigen är
              ute med falsk marknadsföring.
            </seg>
            <seg n="ba6837bf">
              Förra året var statsministern också ute i verkligheten, i Sandviken.
              Då dansade han inte, men han besökte en förskola och uttalade
              att barngrupperna nog skulle ha högst 15 barn per grupp för att
              det skulle vara bra. I måndags besökte jag förskolan Bruket i
              Sandviken, där personalen verkligen gör ett imponerande jobb.
              Samtidigt är de med rätta upprörda över barngruppernas storlek
              17 barn per grupp för de mindre barnen och 22 barn per grupp för
              de större. Då är det väldigt svårt att se till det enskilda barnets
              bästa och dess utveckling.
            </seg>
            <seg n="90396a4d">
              De är också upprörda därför att Fredrik Reinfeldt efter besöket
              i Sandviken åkte hem och frös statsbidragen till kommunerna. Det
              innebär att Sandviken nästa år har 10 miljoner mindre, vilket
              motsvarar 43 anställda. Detta är en kommun som har det tufft.
              Det är vikariestopp i äldreomsorgen, och de har kraftigt ökade
              kostnader för socialbidrag med anledning av regeringens politik
              med förändringarna i a-kassan och sjukpenningen. Ännu värre lär
              det väl bli nu när fler ska gå från innanförskap i försäkringssystemet
              till utanförskap i och med införandet av den så kallade rehabkedjan.
            </seg>
            <seg n="5c65b340">
              Personalen på Brukets förskola är alltså upprörd över regeringens
              inställning till barnens bästa och deras utveckling.
            </seg>
            <seg n="b3e4aa89">
              Statsministern dansade i Borås. Jag vet inte var Odell brukar
              vara ute och dansa, men om du talar om det ska jag tala om vad
              frysningen av statsbidragen har inneburit där. Vi har gjort en
              rapport där vi brutit ned detta för varje enskild kommun och varje
              enskilt landsting. I Borås är det i alla fall 27 miljoner mindre
              nästa år, vilket motsvarar 64 heltidstjänster. Året därpå är det
              51 miljoner mindre, eller 117 anställda. Det innebär att det blir
              oerhört svårt att göra några kvalitetsförstärkningar i äldreomsorgen
              och att de kvinnor som arbetar där får fortsätta att vara felavlönade.
            </seg>
            <seg n="c6c79828">
              Även Västra Götalandsregionen har fått känna av frysningen, vilket
              innebär att det blir sämre möjligheter för äldre människor att
              få en god vård och omsorg. Just landstingens situation är oerhört
              alarmerande. Varsel börjar redan komma, och redan nästa år kommer
              landstingen att ha ett negativt ekonomiskt resultat.
            </seg>
            <seg n="7c73bd20">
              Detta är regeringen mycket medveten om. Redan i höstas skrev
              regeringen i budgetpropositionen att sektorn kommer att gå med
              betydande underskott 2010. De rapporter som kommit den senaste
              tiden, bland annat från Sveriges Kommuner och Landsting, är alltså
              inga nyheter för regeringen. Det kan vara värt att här i dag påpeka
              för statsrådet att inte ens en uppräkning av statsbidragen innebär
              att landstingen kommer att vara i ekonomisk balans 2010.
            </seg>
            <seg n="6d8aca9e">
              Varför, statsrådet Odell, fryser ni pengarna till kommunerna
              när vi har ett så gott ekonomiskt läge? Statsbudgeten beräknas
              gå med ungefär 500 miljarder i överskott under mandatperioden,
              och ändå väljer ni att frysa statsbidragen och inte räkna upp
              dem. Jag kan inte tolka det på något annat sätt än att det är
              en ideologisk hållning. Det finns inget annat skäl. Välfärdens
              andel av ekonomin ska minska. Det är den uttalade politiken i
              handling. I retoriken är det något annat.
            </seg>
          </u>
          <note type="speaker" n="fcdf2559">
            Anf. 46 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-20" n="298d1a75">
            <seg n="a27acfd9">
              Fru talman! Ulla Andersson är en innovativ politiker. Nu har
              hon uppfunnit att vi har frusit statsbidragen. Regeringen fattar
              inga sådana särskilda beslut om de generella statsbidragen. Det
              är riksdagen som efter förslag från regeringen anvisar medel på
              anslagen i statsbudgeten.
            </seg>
            <seg n="162a3eba">
              Låt mig dock säga att det är viktigt att komma ihåg att arbetslösheten
              är historiskt låg för närvarande och att 90 procent av kommunerna
              och landstingen uppvisade ett positivt resultat 2007. Två tredjedelar
              av kommunerna uppvisade ett resultat per invånare som översteg
              500 kronor, en ökning från cirka en fjärdedel 2003. Bakgrunden
              är, precis som jag var inne på i mitt svar, att vi har en väldigt
              god utveckling på arbetsmarknaden, bland annat beroende på de
              reformer som regeringen i strid med oppositionens intentioner
              har genomfört.
            </seg>
            <seg n="b62dbc8c">
              Det är också viktigt att slå fast att vi just nu arbetar med
              budgetpropositionen. Det är inte sagt vad som kommer att stå när
              det gäller statsbidrag. Det är en fråga som för närvarande bereds
              i Regeringskansliet och som kommer att finnas med i den kommande
              budgetpropositionen.
            </seg>
          </u>
          <note type="speaker" n="b33f4fa6">
            Anf. 47 ULLA ANDERSSON (v):
          </note>
          <u who="ulla_andersson_97add8" xml:id="i-865abe1a97514ab6-1" n="98c42a4e">
            <seg n="1793e051">
              Fru talman! Så här kan man skildra en högerpolitik. Under krisen
              på 90-talet tyckte de borgerliga partierna att det var skäligt
              att skära ned på statsbidragen till kommunerna då det var ekonomiskt
              svårt. I en högkonjunktur som den vi nu har haft är det tydligen
              också skäligt att skära ned på statsbidragen till kommunerna.
              Det blir ett nyliberalt moment 22. Det är aldrig rätt att satsa
              på välfärden. Det är aldrig rätt att satsa på äldreomsorg, barnomsorg,
              fler anställda eller en höjning av kvinnors löner. Så tolkar jag
              er politik: ett nyliberalt moment 22.
            </seg>
            <seg n="2ea88900">
              Ni har haft två år på er nu men ingenting gjort för att höja
              statsbidragen till kommuner och landsting. De höjningar som har
              skett var det den förra regeringen som genomförde, på initiativ
              av Vänsterpartiet. Då var det kraftiga uppräkningar av statsbidragen
              till kommuner och landsting.
            </seg>
            <seg n="285b847c">
              Det är ju så att den här regeringen har fattat ett särskilt beslut
              om att statsbidragen inte ska räknas upp. Annars är systemet uppbyggt
              så att detta sker med automatik. Därför måste regeringen gå in
              och fatta ett enskilt beslut om att så inte ska ske. Det var den
              förändringen man gjorde 2005.
            </seg>
            <seg n="1c1bb695">
              Som sagt var: Ni har haft två år på er men ingenting gjort för
              att förbättra kvaliteten i välfärden genom en generell höjning
              av statsbidragen.
            </seg>
            <seg n="7fd9617b">
              På dig låter det nu som att det kommer att fortsätta med olika
              former av ad hoc-lösningar som Sveriges kommuner och landsting
              absolut inte vill se, vilket de också har skrivit till regeringen
              om. De vill inte ha några nya reformer med statsrådsnamn. De vill
              ha långsiktiga planeringsförutsättningar för att utveckla kvaliteten
              i välfärden. Det har ni chans att göra. Men jag ser inga sådana
              signaler från statsrådet Odell, och det är beklagligt.
            </seg>
            <seg n="84af2392">
              Du svarade inte heller på min fråga varför ni fryser statsbidragen
              till kommunerna när statens budget går med 500 miljarder i överskott.
              Kan du svara på den frågan, Odell? Det vill jag gärna att du ska
              göra, för jag tycker att det här verkligen är illa, och det rimmar
              verkligen illa med er retorik.
            </seg>
            <seg n="bc31d165">
              Jag ska göra en jämförelse för att människor ska förstå vilken
              omfattning det här handlar om. Frysningen av statsbidragen är
              på 6 miljarder år 2010. Men läsa-skriva-räkna-satsningen, som
              regeringen var så stolt över, omfattar ½ miljard år 2010. Bara
              frysningen av statsbidragen, om man räknar om det för skolans
              räkning, innebär en ½2 miljarder mindre i pengar till kommunernas
              skolor.
            </seg>
            <seg n="5f79ee2d">
              Det säger en del om vad det faktiskt handlar om. Det är alltså
              flera gånger mer än regeringens läsa-skriva-räkna-satsning. Ni
              är väldigt bra på reklamkampanjer, Odell, men ni är väldigt dåliga
              på att garantera den generella välfärden. Det ni nu genomför med
              införande av den så kallade rehabiliteringskedjan kommer att få
              oerhört svåra konsekvenser för oerhört många enskilda individer,
              oerhört många barnfamiljer och oerhört många kommuner. Även om
              arbetslösheten kraftigt har minskat, vilket vi alla är väldigt
              glada för, med anledning av den högkonjunktur som har varit har
              den inte tagit med sig alla. En del är fortfarande sjukskrivna,
              en del är fortfarande arbetslösa, en del får fortfarande inte
              jobba heltid, kvinnor är fortfarande felavlönade och antalet fattiga
              barn ökar kraftigt i Sverige i en högkonjunktur. Det måste ändå
              ses som en missräkning, statsrådet Odell.
            </seg>
            <seg n="750afbff">
              Varför fryser ni statsbidragen till kommunerna? Vad är meningen?
              Visst är det väl ett nyliberalt moment 22 ni står för?
            </seg>
          </u>
          <note type="speaker" n="11ddd26a">
            Anf. 48 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-21" n="298d1a75">
            <seg n="25415200">
              Herr talman! Jag hävdar med bestämdhet, och Ulla Andersson har
              inte kunnat motbevisa den tesen, att vi inte har skurit ned någonting
              på kommunsektorn. Vi har inte skurit ned någonting. Som jag sade
              i mitt inledningsanförande har kommunsektorn under åren 20052007
              haft överskott på mellan 13 000 och 15 000 miljoner kronor varje
              år.
            </seg>
            <seg n="46dcd67b">
              Ja, det ser sämre ut för framför allt landstingen under de kommande
              åren, det är alldeles riktigt. Vi arbetar för närvarande med budgeten
              och hur de här sakerna ska hanteras under åren framöver. Det är
              ett ganska omfattande arbete som behöver göras i den delen. Staten
              har väldigt stora överskott för närvarande, det är alldeles riktigt.
              I en högkonjunktur med en så hög skattekvot som vi har i Sverige
              måste det vara på det viset. Vi måste också se till att vi inte
              använder överskotten så fort de dyker upp till konsumtion. Vi
              har ett stabiliseringspolitiskt problem. Vi har haft och har fortfarande
              näst intill ett fullt kapacitetsutnyttjande inom ekonomin. Att
              då späda på ytterligare med en expansiv finanspolitik, oberoende
              av vilken typ av utgifter det är, leder bara till höjda räntor
              och åtstramningar i andra delar av ekonomin som slår hårt mot
              de sämst ställda i samhället.
            </seg>
            <seg n="aaffe483">
              Det vår regering har gjort är att sänka inkomstskatterna för
              låg- och medelinkomsttagare så att hushållen ska få bättre resurser.
              Det har varit oerhört framgångsrikt. Det har lett till en remarkabel
              ökning av antalet sysselsatta och antalet arbetade timmar. Det
              är detta som är garanten, Ulla Andersson, för att kommunsektorn
              har bättre förutsättningar också inför en eventuellt sämre konjunktur.
            </seg>
            <seg n="d5079fc9">
              Det vi ser för närvarande är en avmattning av konjunkturen, beroende
              på extremt höga råvarupriser på bränslen, livsmedel och annat
              som innebär att man får en inflationsimpuls i ekonomin som gör
              att vi, allt annat lika, kommer att få högre räntor. Det här är
              någonting som slår hårt också på kommunsektorn. Det pågår för
              närvarande ett arbete med hur budgeten ska utformas för de kommande
              åren när det gäller kommunsektorns ekonomi.
            </seg>
          </u>
          <note type="speaker" n="5eaa1287">
            Anf. 49 ULLA ANDERSSON (v):
          </note>
          <u who="ulla_andersson_97add8" xml:id="i-865abe1a97514ab6-2" n="98c42a4e">
            <seg n="74c51e21">
              Herr talman! Överskotten ska inte användas till konsumtionsökningar,
              säger statsrådet Odell. Då kan jag väl informera statsrådet om
              att man faktiskt kan göra olika politiska val här i livet. Ni
              har sänkt skatterna för drygt 70 miljarder. Det motsvarar ungefär
              300 000 anställda i välfärden netto.
            </seg>
            <seg n="e6e3655b">
              Vi gör olika val här. Två tredjedelar av era skattesänkningar
              har gått till den rikaste tredjedelen, och majoriteten av dem
              är män. Ni kunde också ha valt att satsa på välfärden satsningar
              på kvaliteten i äldreomsorgen, mindre barngrupper i förskolan,
              mindre skolklasser, bättre läromedel och så vidare men det valde
              ni inte, utan ni valde skattesänkningar för de redan rika.
            </seg>
            <seg n="34589eb9">
              Sedan skulle jag vilja uppmana statsrådet Odell att läsa sin
              egen budgetproposition, där det faktiskt står uttalat i text under
              statsbidraget till kommunerna att det är en medveten handling
              att frysa statsbidragen och att det får konsekvenser. Det är en
              mycket medveten politik ni har valt att genomföra. Jag kan läsa
              högt ur er budgetproposition om du vill, jag har den framför mig.
              Där står det att det blir betydande underskott år 2010 som effekt
              av frysningen av statsbidragen.
            </seg>
            <seg n="c2f9a637">
              Tror du inte på mig, läs er egen budgetproposition! Det är en
              mycket medveten politik ni har genomfört. Det rimmar otroligt
              illa med den retorik ni för dels i valrörelsen där ni sade att
              det är vård, skola, omsorg som gäller, dels när statsministern
              är ute och dansar i Borås och hoppas på ett handslag för äldreomsorgen.
            </seg>
            <seg n="7a801670">
              Jag tycker inte att det är bra, inte för äldreomsorgen, inte
              för kvaliteten i välfärden och absolut inte för demokratin. Vad
              betyder det när man beter sig på ett sådant sätt och låtsas som
              att man ska satsa på äldreomsorgen utåt i tidningarna med vackra
              bilder och sedan i verkligheten fryser statsbidragen till kommunerna?
              Det undergräver demokratin.
            </seg>
            <seg n="60d09e5c">
              Vi skulle kunna ha en gissningstävling. Hur många kommunalråd
              och kommuner tror verkligen att de här frysningarna av statsbidragen
              inte ska genomföras? Jag utlyser en tårttävling. Den som gissar
              rätt får en tårta av Vänsterpartiet.
            </seg>
          </u>
          <note type="speaker" n="d4b4d2bf">
            Anf. 50 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-22" n="298d1a75">
            <seg n="ceef77fc">
              Herr talman! Det är nog många som skulle behöva en liten tårta
              från Vänsterpartiet om det stämmer som Ulla Andersson nu är inne
              på att Vänsterpartiet vill höja skatterna för låg- och medelinkomsttagare.
              Ska man uppfatta det så att de sänkningar som nu har gjorts för
              vanliga människor med låga och medelstora inkomster ska återställas,
              att skatterna ska höjas igen?
            </seg>
            <seg n="b9b04ed9">
              Jag vet inte om Ulla Andersson är den matematiklärare som kanske
              ska ha den allra största katedern med tanke på det som ni skriver
              i er rapport. Ni säger att ni vill anställa 150 000 fler människor
              i kommunsektorn och att det skulle kosta i storleksordningen 30
              miljarder kronor. Vi har tittat på det här på Finansdepartementet,
              och det visar sig att de direkta kostnaderna för att anställa
              150 000 personer i kommunsektorn inte uppgår till 30 miljarder
              utan till 65 miljarder. Ni har räknat åt skogen fel. Ni har tagit
              halva kostnaden. Vad är det för löner som de här människorna ska
              ha? Det är fullständigt orimligt att tro att man kan anställa
              150 000 människor för 30 miljarder. Det är halva lönen, men kommunalråden
              ska få tårta av Vänsterpartiet. Ja, det är en klen tröst.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="a02a513c">
            7 § Svar på interpellation 2007/08:755 om utredningen om allmännyttan
          </note>
          <note type="speaker" n="1321288f">
            Anf. 51 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-23" n="298d1a75">
            <seg n="130d6ec5">
              Herr talman! Egon Frid har frågat mig dels om jag avser att säkerställa
              att människor inte ska tvingas flytta från sina hem på grund av
              de höjda hyror som förslaget om efterfrågestyrd hyra skulle innebära,
              dels om jag avser att åberopa EG-rättens undantagsregel om allmännyttiga
              tjänster och på så vis ta strid för de kommunala bostadsföretagens
              viktiga roll för bostadsförsörjning och integration, dels också
              hur jag avser att agera för att byggandet av hyresrätter ska öka
              utan att hyrorna stiger till nivåer som gör att hyresgästerna
              inte klarar av boendekostnaderna.
            </seg>
            <seg n="eb920b0a">
              När det gäller de två första frågorna hänvisar jag till den interpellationsdebatt
              som jag hade den 25 mars i år med Egon Frid med anledning av hans
              interpellation om marknadshyror. Jag konstaterade då att situationen
              på hyresbostadsmarknaden i dag inte är bra men att vad som kan
              och bör göras för att råda bot på problemen kan diskuteras. Jag
              ansåg då och anser fortfarande att utredningens betänkande är
              ett viktigt underlag i denna debatt. Betänkandet har nu skickats
              ut på en bred remiss, och även de synpunkter som därmed kommer
              in kommer att ingå i den fortsatta beredningen. Som jag också
              sade den gången kommer regeringen först därefter att ha ett underlag
              för sitt slutliga ställningstagande när det gäller de kommunala
              bostadsföretagens villkor och hyresrättens framtid.
            </seg>
            <seg n="95fa2c7b">
              Jag vill därför återupprepa vad jag sade i en interpellationsdebatt
              om allmännyttan och hyresrättens framtid den 14 maj. Regeringen
              har inte någon ambition att lägga fram förslag som leder till
              marknadshyror eller som tillåter att hyrorna stiger så kraftigt
              att människor får svårt att bo kvar. Ett fungerande bruksvärdessystem
              är ett viktigt skydd för hyresgästerna mot oskäliga hyreshöjningar
              och för att de ska känna trygghet inför framtida boendekostnader.
            </seg>
            <seg n="41318339">
              När det så gäller Egon Frids tredje fråga har jag i olika sammanhang
              klargjort att några nya subventioner till bostadsbyggande inte
              är aktuella. Tvärtom har dessa en skadlig inverkan på bostadsbyggandet
              genom att kostnadsmotståndet urholkas och produktionen anpassas
              till bidragsregler i stället för till konsumenternas efterfrågan.
              Branschen måste ges tid att ställa om och anpassa sig till detta.
              Ingen fastighetsägare kommer att kunna eller ha intresse av att
              ta ut så höga hyror att hyresgästerna inte kan betala dessa dels
              för att outhyrda lägenheter inte ger några intäkter för att betala
              fastighetsägarens kostnader och dels för att en sådan ordning
              skulle vara oförenlig med bruksvärdesprincipen.
            </seg>
          </u>
          <note type="speaker" n="beb1d153">
            Anf. 52 EGON FRID (v):
          </note>
          <u who="egon_frid_c86215" xml:id="i-5c20a0151aaf0638-0" n="cdf73059">
            <seg n="a3ed6042">
              Herr talman! Tack, statsrådet Odell, för svaret! Det har varit
              ett bostadspolitiskt tema här på förmiddagen, och jag har följt
              interpellationsdebatterna.
            </seg>
            <seg n="2fa4fc3c">
              När jag redan i går läste Mats Odells svar på min interpellation
              tänkte jag att Mats Odell, likt ett annat trängt statsråd i en
              tidigare, s-märkt regering, svarar 28 gånger på samma sätt. Han
              vill inte svara på frågorna och vi får samma tomma ickesvar på
              om Mats Odell avser att ta bostadspolitiken på allvar och också
              när det gäller den oro som hyresgästerna känner ute i landet.
            </seg>
            <seg n="de054d81">
              Vi har tidigare i dag hört den seriösa nivå som tidigare interpellanter
              Sylvia Lindgren, Matilda Ernkrans, Eva-Lena Jansson och säkert
              Carina Moberg sedan har lagt bostadspolitiken på. Det är den berättigade
              kritik mot borgarnas bostadspolitik och den berättigade förväntan
              på Mats Odell som bostadsminister som vi känner att vi måste få
              rätt att diskutera här i kammaren. Då kan inte ministern komma
              tillbaka med svar efter svar och hänvisa till tidigare debatter.
              Det blir då svårt att föra en konstruktiv diskussion om bostadspolitik.
            </seg>
            <seg n="41164010">
              Den viktiga fråga som bostadspolitiken utgör för en god välfärd
              och för ett väl fungerande samhälle kan inte nog betonas. När
              det gäller utredningen om allmännyttan, som den här interpellationen
              handlar om, måste man naturligtvis respektera att det finns en
              problematik kring svensk bostadspolitik och EG-rätten, och den
              har vi ett gemensamt ansvar för att klara ut.
            </seg>
            <seg n="7b44a4bb">
              Utredningen, som Mats Odell inte ville diskutera tidigare och
              inte heller vill diskutera i dag, har föreslagit två extrema varianter.
              Det har mött kritik från Kommun-Sverige och från Mats Odells egna
              partikamrater i Sveriges kommuner liksom från Sveriges Kommuner
              och Landsting, från Sveriges allmännyttiga bostadsorganisation,
              Sabo, från Hyresgästföreningen och från många av oss här i kammaren.
              Om bostadsministern vill vara seriös borde han ta den här kritiken
              på allvar. Han borde redan nu börja diskutera hur man kan komma
              fram i den viktiga frågan att ge kommunerna förutsättningar att
              via allmännyttan förena EG-rätten med sitt bostadsförsörjningsansvar
              och också ge allmännyttan möjlighet att bygga hyresrätter för
              en god bostadsförsörjning och en god välfärd till rimliga hyror
              i Sveriges kommuner.
            </seg>
            <seg n="489aa9f7">
              Då måste man ändå ställa sig frågan: Varför vill inte Mats Odell
              pröva möjligheten för allmännyttan och åberopa EG-rättens undantagsregler
              om allmännyttiga tjänster för att tillgodose Sveriges kommuners
              möjligheter att bedriva allmännyttan och också bygga hyresrätter
              i Sveriges kommuner?
            </seg>
          </u>
          <note type="speaker" n="1846aa91">
            Anf. 53 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-24" n="298d1a75">
            <seg n="521238cc">
              Herr talman! Jag brukar alltid säga, och jag säger det igen,
              att det alltid är stimulerande att debattera bostadspolitik med
              Egon Frid. Problemet är att han ställer exakt samma frågor varje
              gång.
            </seg>
            <seg n="7e09dfc8">
              Vi har fått en utredning som nu är ute på remiss. Egon Frid får
              tycka vad han vill, men jag respekterar faktiskt att vi har remissinstanser
              som nu ska uttala sig och komma in med sina synpunkter. Jag tycker
              att det bör vara rimligt att de får göra det till den 8 september.
            </seg>
            <seg n="d3b30739">
              Jag kan gärna tala om det här i allmänna termer, men det vore
              ju inte seriöst om jag skulle stå här och binda upp mig för saker
              som vi har bett människor att yttra sig om innan regeringen tar
              ställning.
            </seg>
            <seg n="9c5a587f">
              Egon Frid frågar: Borde ni inte redan nu diskutera med kommuner
              om deras bostadsförsörjningsansvar? Det är precis detta som jag
              nu väntar på att få in synpunkter på från olika intressenter.
            </seg>
            <seg n="80d262c5">
              Egon Frid hänvisar i sin interpellation till SKL och SKL-modellen.
              När jag läser detta måste jag säga att det inte alls stämmer överens
              med min uppfattning om vad SKL anser att deras modell är. Som
              jag har förstått det vill SKL att huvudregeln ska vara långsiktig
              affärsmässighet för allmännyttan. Långsiktig affärsmässighet innebär
              i någon mån att man ska gå med vinst. Egon Frid kan som vänsterpartist
              ha en annan uppfattning om detta, men jag är övertygad om att
              majoriteten i SKL:s styrelse delar min uppfattning att det ska
              vara långsiktig affärsmässighet.
            </seg>
            <seg n="8fe8ef2d">
              Dessutom slår Egon Frid ihop Hyresgästföreningens modell med
              SKL-modellen, som han kallar för någon sorts tredje modell. Jag
              tycker inte att det är riktigt korrekt att göra på det viset.
              Jag är inte heller säker på att SKL och Hyresgästföreningen tycker
              att det är riktigt. Man kan inte göra det med tanke på att det
              är rätt stora skillnader mellan de olika modellerna.
            </seg>
            <seg n="0018719d">
              Det kan också vara värt att hålla i minnet att det nuvarande
              hyressättningssystemet egentligen inte innehåller några som helst
              spärrar när det gäller hur mycket hyran kan höjas, bara det är
              de kommunala bostadsföretagen som höjer först i egenskap av hyresnormerande.
              Det här ser vi vid ombyggnader. Där kan hyrorna höjas ganska kraftigt
              med nuvarande system. Det är ett exempel på att hyror kan höjas
              ganska mycket vid ombyggnad. Utredningen föreslår för övrigt inte
              någon förändring där, utan de anser att spärregeln om en höjning
              med högst 5 procent inte ska gälla vid ombyggnad.
            </seg>
            <seg n="0eba2a37">
              Egon Frid hänvisar också till en undersökning som Länsförsäkringar
              ska ha gjort som visar att 29 procent av stockholmarna inte skulle
              klara hushållsekonomin om kostnaderna ökar eller om inkomsterna
              minskar med 2 000 kronor i månaden. Men, snälla Egon Frid, den
              undersökningen är inte alls relevant, eftersom det inte handlar
              om att sådana hyreshöjningar enligt utredningens förslag skulle
              kunna ske i ett steg utan skulle spridas ut under en följd av
              år. Under den tiden kan även hushållsinkomsterna faktiskt förväntas
              öka. För övrigt är det redan i dag många hushåll som kan få förändrade
              familje- eller inkomstsituationer och då måste förändra sitt konsumtionsmönster
              och därmed naturligtvis också anpassa sin bostadskonsumtion. Det
              är ingenting som vi politiker kan utfärda garantier mot.
            </seg>
          </u>
          <note type="speaker" n="18787d5c">
            Anf. 54 EGON FRID (v):
          </note>
          <u who="egon_frid_c86215" xml:id="i-5c20a0151aaf0638-1" n="cdf73059">
            <seg n="db6fd92a">
              Herr talman! Mats Odell säger att vi fortsätter att ställa samma
              frågor och att även jag gör det.
            </seg>
            <seg n="6c86f9e7">
              Vi är måna om att vi ska utveckla bostadspolitiken. Vi värnar
              allmännyttan och vi värnar hyresrätten.
            </seg>
            <seg n="79265f91">
              Den stora förändringen och det som gör oss oroliga är det markant
              minskade byggandet av hyresrätter. I Helsingforssområdet har det
              minskat med 75 procent och i Sverige som helhet med 63 procent.
              Problemet för kommunsektorn är att upprätthålla sitt bostadsförsörjningsansvar.
              Detta har redan påverkat hyrorna mycket.
            </seg>
            <seg n="0340a177">
              En bostadsminister kan göra mycket för att underlätta för kommunerna
              att upprätthålla sitt bostadsförsörjningsansvar och bygga hyresrätter
              om han bara vill. Nu förskjuts hela möjligheten genom att Mats
              Odell hänvisar till utredningen och att utredningen ska ha sin
              gång. Jag kan ge ministern rätt i att processen kring remisshanteringen
              av utredningen naturligtvis ska ha sin gång. Men det handlar också
              om vad Mats Odell slår vakt om. Hur mycket är Mats Odell beredd
              att slåss för att försvara allmännyttan och hyresrättens möjligheter
              att finnas kvar på bostadsmarknaden? Det är viktigt att Mats Odell
              ger rätt signaler till kommunerna så att de har möjlighet att
              fortsätta sitt arbete.
            </seg>
            <seg n="5986d840">
              Visst finns det i utredningen och i synpunkter på utredningen
              förslag som är alternativ till utredningens om en affärsmässighet
              utan vinstmaximering. Affärsmässigheten bygger på att det är en
              neutralitet mellan aktörerna som vill bygga hyresrätter. Affärsmässigheten
              i sig är inte just vinstmaximeringen. Man är inte ute efter att
              skapa vinster utan neutrala regler för dem som bygger hyresrätter.
            </seg>
            <seg n="c2dfeb7b">
              Allmännyttan ska ha ett fortsatt bostadsförsörjningsansvar. Allmännyttan
              ska med ekonomiska villkor kunna bygga hyresrätter i Sveriges
              kommuner. Här måste regeringen ta ett ansvar för att allmännyttans
              bostadsföretag i Sverige ska kunna fortsätta bygga hyresrätter.
              Vi måste skapa förutsättningar för det regelmässigt, men vi måste
              också ha ekonomi för att göra det.
            </seg>
            <seg n="759c7174">
              Jag hoppas att Mats Odell som bostadsminister vet att oavsett
              vem som bygger är det räntan som är den största posten i en byggkalkyl.
              Mats Odell hänvisade tidigare i dag till att byggföretagen gör
              så stora vinster. Men vinstnivån i bostadsföretagen är inte relevant
              i debatten, utan det är den faktiska byggkalkylen. Hur får ett
              byggföretag ihop byggkalkylen? Räntan är den helt avgörande och
              dominerande posten. Ett system med ett räntebidrag som skulle
              subventionera och stödja byggandet av hyresrätter skulle vara
              en viktig signal till de kommunala bostadsföretagen.
            </seg>
          </u>
          <note type="speaker" n="bb2d8859">
            Anf. 55 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-25" n="298d1a75">
            <seg n="0b725c57">
              Herr talman! Jag måste tyvärr tillrättavisa Egon Frid på en punkt.
              Han talar om att allmännyttan ska ha ett fortsatt ansvar för bostadsförsörjningslagen.
              Det är alldeles fel, Egon Frid. Det är inte så i dag att bostadsförsörjningslagen
              är kopplad till allmännyttan. Kommunerna har ansvaret men kan
              använda alla aktörer på bostadsmarknaden för att uppfylla det.
            </seg>
            <seg n="cdc0be7b">
              SKL föreslår att det ska bli så som Egon Frid uppenbarligen tror
              att det är i dag. Det är en av de frågor som vi får överväga och
              där jag naturligtvis är intresserad av en diskussion och dialog
              med berörda parter.
            </seg>
            <seg n="5a27140c">
              När vi diskuterade direktiven till utredningen med bostadsmarknadens
              parter sade Sabos representant att han bedömde att ungefär 80
              procent av Saboföretagens bostadsbestånd fungerar affärsmässigt
              i dag. 80 procent fungerar alltså i dag affärsmässigt enligt den
              bedömning som man gav till oss under diskussionerna.
            </seg>
            <seg n="ca925f30">
              SKL-modellen är också beskriven i utredningen. Jag hoppas att
              remissinstanserna väger in detta när de ska ta ställning till
              hur vi ska få en bättre fungerande bostadsmarknad framöver.
            </seg>
          </u>
          <note type="speaker" n="5443fe5d">
            Anf. 56 EGON FRID (v):
          </note>
          <u who="egon_frid_c86215" xml:id="i-5c20a0151aaf0638-2" n="cdf73059">
            <seg n="a97c461b">
              Herr talman! Det är denna verklighetsbeskrivning som Mats Odell
              kanske skulle ta större del av. Vi hävdar att det är smärre justeringar
              som behövs för att allmännyttan ska fortsätta utgöra en stor och
              viktig del av bostadsförsörjningen i landet.
            </seg>
            <seg n="616bfabc">
              Fastighetsägarna är boven i dramat. Man driver på bostadsminister
              Mats Odell att göra dessa stora förändringar med hänvisning till
              EG-rätten och Fastighetsägarnas anmälan till EG-domstolen om olagliga
              statsstöd. Detta får en oproportionerligt stor påverkan på svensk
              bostadspolitik.
            </seg>
            <seg n="936884e0">
              Jag har hävdat förut och hävdar igen att Mats Odell som bostadsminister
              har ett ansvar att klargöra för Fastighetsägarna att 80 procent
              av allmännyttans bostadsföretag fungerar enligt reglerna och som
              de kan förväntas göra utifrån affärsmässigheten utan vinstmaximering.
              Det visar på grunden för allmännyttans viktiga betydelse. Det
              innebär också att Mats Odell har ett ansvar för att få Fastighetsägarna
              att inse att de även när det gäller hyresnivåerna genom den förändrade
              efterfrågestyrda hyressättningen har uppnått tillräckligt mycket
              för att de ska kunna fullfölja sitt ansvar att fortsätta bygga
              hyresrätter.
            </seg>
          </u>
          <note type="speaker" n="c2e70770">
            Anf. 57 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-26" n="298d1a75">
            <seg n="1869f61d">
              Herr talman! Jag blir inte riktigt klok på Egon Frids logik.
              Ryktet om allmännyttans död tror jag är betydligt överdrivet.
              Jag tror att Sverige är unikt eftersom 44,9 procent av andelen
              hyresrätter ägs av allmännyttan. Var femte bostad i Sverige är
              en allmännyttig lägenhet. Det låter på Egon Frid som att detta
              är en borttynande rest av förgången tid. Allmännyttan lever och
              utvecklas. Jag hoppas att allmännyttan kommer att fortsätta utvecklas.
              Vi ska se till att den får goda förutsättningar att göra det,
              vilket den kan om den får fungera på ett affärsmässigt sätt.
            </seg>
            <seg n="918c68fb">
              Allmännyttan har förutsättningar att tillgodose svenska hyresgästers
              behov av hyresrätter om man genererar inkomster som gör att man
              kan delta i produktion och byggnation och också förvaltar beståndet
              på ett sådant sätt att man behåller hyresrätterna och inte säljer
              dem till bostadsrätter.
            </seg>
            <seg n="47e9e08d">
              Det krävs en reformering av bostadspolitiken, men jag har förstått
              av mina många debatter med Egon Frid att han inte är beredd att
              delta i en reformering från regleringsekonomi och detaljstyrning
              av politiker till en mer diversifierad bostadsmarknad där också
              till exempel ägarlägenheter är ett viktigt inslag för att öka
              utbudet av bostäder som gör att marknaden kan fungera bättre.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="56b249da">
            8 § Svar på interpellation 2007/08:763 om minskat byggande av
            studentbostäder
          </note>
          <note type="speaker" n="64ce13b1">
            Anf. 58 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-27" n="298d1a75">
            <seg n="4a0c4a9b">
              Herr talman! Mikael Damberg har frågat mig dels vad regeringen
              avser att vidta för åtgärder för att förhindra att utvecklingen
              leder till att unga avstår från att söka högre utbildning, dels
              vilka åtgärder regeringen avser att vidta för de studenter som
              inte kan eller vill köpa en bostadsrätt.
            </seg>
            <seg n="b1360583">
              Målsättningen för regeringens bostadspolitik är att bostadsmarknadens
              funktionssätt ska förbättras med långsiktigt stabila villkor för
              ägande och byggande av bostäder, som ger goda förutsättningar
              för ett ökat byggande. Hushållens önskemål ska vara styrande för
              hur bostadsbeståndet utvecklas. Snedvridande produktionssubventioner
              har därför avvecklats. Denna inriktning förbättrar möjligheterna
              för bostadsbyggande oavsett upplåtelseform och ägarkategori.
            </seg>
            <seg n="c307bce6">
              En viss nedgång av produktionen är inte förvånande då en omställning
              från subventionsproduktion till att bygga för konsumenternas faktiska
              efterfrågan naturligtvis tar tid. Svaret på frågan om ökad nyproduktion
              också av studentbostäder är alltså långsiktigt stabila regler
              för dem som vill bygga, äga och förvalta sådana bostäder. På längre
              sikt gynnas all bostadsproduktion, även studentbostäder, av att
              beroendet av statliga bidrag upphör och ersätts med normala marknadsförutsättningar
              och långsiktigt förutsägbara villkor för bostadsbyggandet.
            </seg>
            <seg n="1e58ee7c">
              När det gäller studenternas situation skapar generell nybyggnation
              rörlighet på bostadsmarknaden då äldre billigare bostäder frigörs
              i beståndet via flyttkedjor.
            </seg>
            <seg n="736dbab2">
              Regeringens jobbpolitik syftar till att bryta utanförskapet och
              få fler personer i arbete. Satsningarna inom jobbpolitiken omfattar
              bland annat särskilda insatser för att bekämpa ungdomsarbetslösheten.
              Satsningarna har gett resultat och vi har fler sysselsatta än
              någonsin och ungdomarnas situation på arbetsmarknaden har förbättrats
              avsevärt. En anställning ger ökade möjligheter att efterfråga
              en bostad och att etablera sig på bostadsmarknaden i den upplåtelseform
              som man själv önskar.
            </seg>
            <seg n="54cc87e2">
              Avslutningsvis vill jag betona att studenternas situation är
              en angelägen fråga för regeringen. Regeringen beslutade därför
              den 22 november 2007 att tillsätta en studiesocial utredning Studiesociala
              kommittén (U2007:13) med uppgift att bland annat se över de studerandes
              ekonomiska och sociala situation.
            </seg>
            <seg n="c4c0b46b">
              En del av kommitténs uppdrag är att överväga och föreslå hur
              framtida beloppsnivåer och fribelopp inom studiemedelssystemet
              ska se ut. Detta görs med utgångspunkten att systemet långsiktigt
              ska säkerställa en skälig levnadsnivå för de studerande och ge
              förutsättningar att bedriva effektiva studier. Kommittén ska redovisa
              sitt slutbetänkande senast den 31 mars 2009.
            </seg>
          </u>
          <note n="2943aa42">
            Då Mikael Damberg, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Carina Moberg i stället fick delta i överläggningen.
          </note>
          <note type="speaker" n="998b06ed">
            Anf. 59 CARINA MOBERG (s):
          </note>
          <u who="carina_moberg_71a349" xml:id="i-6f79d4d018225671-0" n="6bf368b4">
            <seg n="7b888ef8">
              Herr talman! Jag vill å Mikael Dambergs vägnar tacka för svaret.
              Vi socialdemokrater ser på de här frågorna på ett annat sätt än
              regeringen. Eftersom både den här och nästkommande interpellation
              handlar om åtgärder för byggande av bostäder tänker jag inte fullfölja
              Mikael Dambergs interpellation och utnyttja hela den tid som står
              till förfogande. Jag återkommer i stället efter bostadsministerns
              svar på nästa interpellation om åtgärder för ett ökat bostadsbyggande.
            </seg>
          </u>
          <note type="speaker" n="0504dd12">
            Anf. 60 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-28" n="298d1a75">
            <seg n="896bcd77">
              Herr talman! Då tänker inte jag heller tära på kammarens tid
              mer än nödvändigt. Jag återkommer i samband med nästa interpellation.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="6fc68159">
            9 § Svar på interpellation 2007/08:767 om åtgärder för ett ökat
            bostadsbyggande
          </note>
          <note type="speaker" n="9559c68c">
            Anf. 61 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-29" n="298d1a75">
            <seg n="fe09a576">
              Herr talman! Carina Moberg har frågat mig dels vilka initiativ
              jag ämnar ta för att öka bostadsbyggandet, dels om jag avser att
              ta initiativ till att stimulera byggandet av hyresrätter.
            </seg>
            <seg n="bb370d28">
              Målsättningen för regeringens bostadspolitik är att bostadsmarknadens
              funktionssätt ska förbättras med långsiktigt stabila villkor för
              ägande och byggande av bostäder som ger goda förutsättningar för
              ett ökat byggande. Hushållens önskemål ska vara styrande för hur
              bostadsproduktionen utvecklas. Snedvridande produktionssubventioner
              har därför avvecklats. Denna inriktning förbättrar möjligheterna
              för bostadsbyggande oavsett upplåtelseform och ägarkategori.
            </seg>
            <seg n="4571012a">
              Jag har tidigare konstaterat att beskrivningen att bostadsbyggandet
              minskade kraftigt under 2007 inte är korrekt. Tar man hänsyn till
              de projekt som tidigarelades för att komma i åtnjutande av räntebidrag
              och investeringsstöd var antalet påbörjade bostäder 2007 i nivå
              med vad som påbörjades 2006. Enligt Boverkets prognos som publicerades
              i mars kommer det att påbörjas 37 500 bostäder i år och 39 300
              bostäder år 2009. Det är med svenska mått mätt en relativt hög
              nivå även om också detta måste anses otillräckligt med tanke på
              den bostadsbrist som råder. En viss nedgång är heller inte förvånande
              då en omställning från subventionsproduktion till att bygga för
              konsumenternas faktiska efterfrågan naturligtvis tar tid. De förändringar
              som regeringen genomfört kommer att kräva en successiv anpassning
              av bostadsbyggandet till de nya förutsättningarna. Svaret på frågan
              om ökad nyproduktion av hyresbostäder är alltså långsiktigt stabila
              regler för dem som vill bygga, äga och förvalta sådana bostäder.
            </seg>
            <seg n="e28ac0a1">
              På längre sikt gynnas all bostadsproduktion, även hyresbostäder,
              av att beroendet av statliga bidrag upphör och ersätts med normala
              marknadsförutsättningar och långsiktigt förutsägbara villkor för
              bostadsbyggandet. Allt tal om nya subventioner är bara ägnat att
              försena denna anpassningsprocess.
            </seg>
            <seg n="20de456b">
              Bostadsbyggandet är inte heller något som sker i ett vakuum.
              De makroekonomiska förutsättningarna är betydligt viktigare för
              såväl byggandet som boendekostnaderna än olika produktionsstöd.
              Jag har i en tidigare interpellationsdebatt pekat på att Riksbanken
              sedan valet 2006 har höjt sin viktigaste styrränta reporäntan.
              Då var reporäntan 2,5 procent, nu är den 4,25 procent. Det är
              ofrånkomligt att en så viktig variabel som räntan påverkar byggbolagens
              kalkyler. Även hushållens inkomstutveckling är central, och på
              det stora hela har de flesta grupper mer pengar att röra sig med
              nu än tidigare.
            </seg>
            <seg n="c0e46c34">
              I den mån det kan bli tal om åtgärder som kan få betydelse för
              utbudet av hyresbostäder handlar det om villkoren för att äga
              och förvalta hyresbostäder. I det sammanhanget vill jag peka på
              den utredning om till- och frånval som regeringen tillsatte tidigare
              i år och som alla parter på hyresmarknaden var positiva till.
            </seg>
          </u>
          <note type="speaker" n="4ebb7ee7">
            Anf. 62 CARINA MOBERG (s):
          </note>
          <u who="carina_moberg_71a349" xml:id="i-6f79d4d018225671-1" n="6bf368b4">
            <seg n="12304de4">
              Herr talman! Jag vill inledningsvis säga att jag uppskattar att
              få diskutera de här viktiga frågorna med bostadsministern. Jag
              hoppas att Mats Odell också har sett fram emot den här för dagen
              nionde interpellationsdebatten. Vi ses ju inte så ofta och jag
              tycker att det är helt nödvändigt att vi får möjlighet att tydliggöra
              skillnaderna mellan hur regeringens bostadspolitik ser ut och
              vad vi socialdemokrater anser vara nödvändiga åtgärder för att
              rätta till och förhindra att problemen växer sig allt starkare
              på bostadsmarknaden.
            </seg>
            <seg n="0f7a6ead">
              Jag har ställt två enkla raka frågor i min interpellation. Jag
              frågar statsrådet vilka initiativ han tänker ta för att öka bostadsbyggandet
              och vad han tänker göra för att stimulera ökat byggande av hyresrätter.
            </seg>
            <seg n="6900b90a">
              Här kan man nu också anknyta till frågan om byggandet av studentbostäder.
            </seg>
            <seg n="3f983320">
              Jag uppskattar att bostadsministern svarar så rakt och enkelt
              som han gör: Regeringen tänker inte göra någonting åt att bostadsbristen
              breder ut sig, att andelen hyresrätter minskar på bostadsmarknaden,
              att byggandet av studentbostäder har halverats, att barnfamiljer
              tvingas bo allt trängre till högre kostnader eller åt att osäkerheten
              på hyresmarknaden eller faktiskt hela bostadsmarknaden blir allt
              större.
            </seg>
            <seg n="554c088f">
              Skillnaden mellan människor på bostadsmarknaden ökar, inte minst
              i Helsingforssregionen. Regeringen tänker inte göra någonting.
            </seg>
            <seg n="65f8ff3f">
              Jag håller naturligtvis inte med om bostadsministerns slutsatser.
            </seg>
            <seg n="07be2eb6">
              Till att börja med kan vi väl ändå vara överens om att det inte
              minst i Helsingforssregionen råder en stor bostadsbrist och att
              bostadsmarknaden har stelnat till följd av borgerlig politik som
              gör att det är billigare att bo kvar och dyrare att flytta. Nyproduktionen
              av hyreslägenheter är alldeles för låg. Kötiden hos bostadsförmedlingen
              ökar. Så ser det ut.
            </seg>
            <seg n="936c1177">
              Rörligheten på arbetsmarknaden förutsätter en väl fungerande
              bostadsmarknad. Här har vi ett konkret samband.
            </seg>
            <seg n="e3be86fc">
              Vi socialdemokrater anser att staten måste ta sitt ansvar. Siffrorna
              talar sitt tydliga språk. Varannan 2027-åring i Helsingforss län
              saknar egen bostad. I samma grupp uppger åtta av tio att man vill
              flytta hemifrån, men knappt hälften har råd.
            </seg>
            <seg n="2cb096b9">
              Det krävs 37 000 bostäder bara för att tillfredsställa de unga
              vuxnas efterfrågan i dag i hela Helsingforss län.
            </seg>
            <seg n="5ee4f8b1">
              Den 27 maj fanns det 34 lägenheter till generell förmedling hos
              de tre stora allmännyttiga bostadsföretagen i huvudstaden. Ny
              statistik visar att kön till bostadsförmedlingen ökar med 5 000
              personer i veckan samtidigt som antalet förmedlade lägenheter
              sjunker och kötiderna förlängs. Allmännyttan säljs ut, och det
              byggs väldigt få nya hyresrätter.
            </seg>
            <seg n="f1f3b037">
              Jag skulle vilja ha några förtydligande svar från bostadsministern.
              Mats Odell säger att regeringens politik utan subventioner förbättrar
              möjligheterna för bostadsbyggande. Hur kan du påstå det när all
              tillgänglig statistik visar på motsatsen? Boverket, länsstyrelsen
              och till och med NCC och byggindustrin gör andra bedömningar.
              Färre bostäder byggs, och sämst är siffrorna för hyresrättsproduktionen.
            </seg>
            <seg n="09941c0b">
              Länsstyrelsen bedömer att endast en fjärdedel av alla nya bostäder
              blir hyresrätter. Efterfrågeunderskottet gör att kostnaderna stiger
              samtidigt som räntorna stiger och arbetsmarknaden mattas av. Ett
              lån på 1 miljon kronor har blivit 1 200 kronor dyrare varje månad
              om man jämför 2006 med 2008.
            </seg>
            <seg n="75ad143b">
              Min avslutande fråga till Mats Odell är: När bedömer bostadsministern
              att tillräcklig tid har gått för att marknaden ska ha anpassat
              sig, som ni säger, till regeringens långsiktiga regler? Ligger
              det inom den här mandatperioden, ligger det fem år framåt, eller
              är det ännu längre fram i tiden?
            </seg>
          </u>
          <note type="speaker" n="b6459492">
            Anf. 63 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-30" n="298d1a75">
            <seg n="4cf9facf">
              Herr talman! Vi har dragit dessa frågor ett antal gånger i dag,
              och jag gör det gärna en gång till.
            </seg>
            <seg n="b6bfedd4">
              Carina Moberg summerar mitt svar med att jag inte tänker göra
              någonting. Att göra någonting i Carina Mobergs värld är uppenbarligen
              att hälla skattepengar över olika branscher, till exempel byggbranschen.
              Hon pekar på vikande byggkonjunktur och sjunkande byggnation.
              Så är det. Man kan titta på Sveriges Byggindustrier. Vad grundar
              de sina prognoser på? Jo, de grundar dem på konjunkturutvecklingen.
            </seg>
            <seg n="d66ec61d">
              Då vill jag fråga Carina Moberg: Hur mycket subventioner tror
              Carina Moberg att det skulle krävas för att subventionera bort
              den bostadskö som ni lämnade efter er här i Helsingfors 200 000
              personer? En sak kan jag säga: De 250 miljoner kronor som ni har
              i er budget för nästa år kommer inte att räcka till särskilt många
              i den kön. Om de väntar på subventioner från Socialdemokraterna
              kommer de att bli väldigt besvikna.
            </seg>
            <seg n="c6555c38">
              Lösningen är, som jag säger, en fungerande bostadsmarknad som
              gör att fler finner det vara värt att investera i hyresrätter.
              Det är det som är lösningen.
            </seg>
            <seg n="e0fcf30a">
              Om Carina Moberg har någon annan lösning framgår det i alla fall
              inte av ert budgetförslag tvärtom. När man tittar på vad som hände
              under er tid vid makten omvandlades 73 000 hyresrätter till bostadsrätter
              mellan åren 2002 och 2006. Man kan titta på hur det har varit
              under en lite längre period. Det låter som om Carina Moberg skulle
              vara någon sorts garant för att antalet hyresrätter skulle öka
              snabbare än antalet bostadsrätter i Sverige. Mellan 1990 och 2006
              ökade antalet hyresrätter med 4 procent i Sverige, medan antalet
              bostadsrätter ökade med 36 procent.
            </seg>
            <seg n="5e4fbe0d">
              Jag tycker att Carina Moberg ska begrunda lite grann hur den
              egna politiken har slagit och vad ni har i er egen verktygslåda
              250 miljoner i år och ytterligare något hundratal miljoner nästa
              år och sedan ytterligare något hundratal miljoner. Det är vad
              det kostar att hälsa på de konsulter som krävs för att sätta i
              gång detta arbete.
            </seg>
            <seg n="61ca4fda">
              Det är löjeväckande att tro att detta skulle vara en lösning
              för de människor som står i bostadskö. Jag tror att det är omöjligt.
              Men jag ska gärna lyssna på Carina Moberg och höra om hon kan
              tala om för mig hur mycket skattemedel som vi skulle behöva anslå
              för att möta en sjunkande byggkonjunktur genom att subventionera
              fram ett bostadsbyggande som skulle kunna hålla detta på ungefär
              samma nivå.
            </seg>
          </u>
          <note type="speaker" n="e2f5d936">
            Anf. 64 CARINA MOBERG (s):
          </note>
          <u who="carina_moberg_71a349" xml:id="i-6f79d4d018225671-2" n="6bf368b4">
            <seg n="7debdb8d">
              Herr talman! Under den förra mandatperioden när Socialdemokraterna
              styrde det här landet byggdes det 120 000 nya bostäder. En ansenlig
              del av dem var hyreslägenheter. Jag talar inte bara för en upplåtelseform.
              Jag talar för hela bostadsmarknaden. Jag tycker att det viktigaste
              är att vi löser de problem som människor brottas med i dag.
            </seg>
            <seg n="dfbd6d1b">
              Mats Odell och jag representerar samma valkrets Helsingforss
              län. Du kan inte vara helt blind för vad människor har för problem
              i den här regionen i dag. Som jag sade hittar en väldigt stor
              andel av 2027-åringarna ingen bostad. Det byggs för få lägenheter,
              det byggs för få hyreslägenheter, och hyreslägenheter säljs ut
              och ombildas till bostadsrätter.
            </seg>
            <seg n="79c308a9">
              120 000 bostäder byggdes under den senaste mandatperioden. Vad
              är Mats Odells mål för innevarande mandatperiod? Alla siffror
              pekar ju åt fel håll utifrån vad Mats Odell säger att han har
              för målsättning att det ska byggas fler lägenheter när marknaden
              har anpassat sig till regeringens politik. När kommer detta att
              ske? När har marknaden anpassat sig till regeringens politik?
            </seg>
            <seg n="773b83f3">
              Det råder inga tvivel om att det investeringsstöd som fanns för
              byggande av hyreslägenheter och studentbostäder i bristorter gav
              effekt. Det kan Mats Odell inte förneka. Därför anser vi att det
              behöver återinföras ett investeringsstöd. Då talar jag inte om
              ett exakt likadant investeringsstöd som det som fanns innan ni
              avskaffade det.
            </seg>
            <seg n="6a03d08e">
              Man måste naturligtvis ta fasta på andra viktiga aspekter, till
              exempel energiomställningen i hela bostadsbeståndet. Det talar
              Mats Odell heller aldrig om. Det är oerhört väsentliga frågor.
              Det handlar om ett investeringsstöd som också skulle stimulera
              till en sänkning av boendekostnaderna för människor och se till
              att vi gemensamt förbrukar mindre energi. Det är tydligen inte
              viktiga frågor för Mats Odell, men det är det för oss socialdemokrater.
            </seg>
            <seg n="987c8aa3">
              Det behövs ett investeringsstöd för byggande av hyreslägenheter.
              Det handlar inte om att ösa skattepengar över någon, Mats Odell.
              Du får faktiskt ta och bestämma dig. Först hånar du det som du
              tycker är små satsningar. Du vet likaväl som jag att när man inför
              ett nytt stöd går det inte åt särskilt mycket pengar under det
              första året, och vi har en rejäl upptrappning inte som du hånfullt
              säger, något hundratal miljoner här och där.
            </seg>
            <seg n="bd851b61">
              Vi har 250 miljoner år 1, 600 miljoner år 2 och 700 miljoner
              år 3, och vi kommer att återkomma i vår budgetmotion i höst när
              vi får se om regeringen står fast vid att inte lägga en enda krona
              för att se till att staten tar sitt ansvar för att kommunerna
              ska kunna följa den lagstiftning som vi har fattat beslut om i
              den här kammaren. Kommunerna har ett bostadsförsörjningsansvar.
              Det behövs ett smörjmedel för att vi ska ha råd att bygga hyreslägenheter
              i det här landet, annars byggs det bara egnahem och bostadsrätter.
            </seg>
            <seg n="af6f7e31">
              Jag vill bara påminna Mats Odell, som talar i så negativa ordalag
              om subventioner, om att det finns en subvention på bostadsmarknaden
              i dag. Den går till dem som äger sin bostad och som har en möjlighet
              att göra ett 30-procentigt avdrag på räntekostnaderna för sin
              bostad. Till dem som bor i hyresrätter ska det inte gå någonting.
              Till dem som bor i bostadsrätter där man har gemensamma lån går
              det inte heller något vidare stöd från staten.
            </seg>
            <seg n="ec8878d8">
              Jag ska upprepa min fråga. När bedömer bostadsministern att tillräcklig
              tid har gått för att marknaden ska ha anpassat sig till regeringens
              förda politik? När, Mats Odell, kan vi få se en ljusning på bostadsmarknaden?
              Detta skulle jag vilja ha svar på.
            </seg>
          </u>
          <note type="speaker" n="41ea79e0">
            Anf. 65 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-31" n="298d1a75">
            <seg n="47bac884">
              Herr talman! När kan vi se en ljusning på bostadsmarknaden? frågar
              Carina Moberg.
            </seg>
            <seg n="ab3420e7">
              Låt mig läsa upp vad den arbetsgrupp inom Regeringskansliet som
              arbetade åren 20042005 under den socialdemokratiska regeringen,
              den så kallade Bofigruppen, sade. Man pekade i en departementspromemoria
              på att detta hänger ihop mycket med den ekonomiska utvecklingen.
              Där står följande:
            </seg>
            <seg n="0177c86a">
              En entydig slutsats av det redovisade materialet är att bostadspriser
              och bostadsbyggande i de nordiska länderna styrs av likartade
              makroekonomiska förhållanden och i stort sett är opåverkade av
              strukturella olikheter och olikheter i sektorpolitik. Tillväxt,
              disponibla inkomster, inflation och räntor är alltså avgörande
              för utvecklingen inom bostadssektorn. Nyproduktionen av bostäder
              är i alla de nordiska länderna direkt relaterad till prisutvecklingen
              i bostadsbeståndet.
            </seg>
            <seg n="e1f7b66f">
              Med detta sagt är det alldeles rätt att både Carina Moberg och
              jag finns i Helsingforssområdet. Men när jag tittar i statistiken
              måste jag notera att både villa- och bostadsrättspriser sjunker,
              har stått stilla eller har stigit mycket marginellt i olika delar
              av landet under den senaste tiden. Helsingforss län är ett ganska
              bra exempel. Under den senaste tolvmånadersperioden har bostadsrättspriserna
              sjunkit med 12 procent i Lidingö, med 5 procent i Täby och med
              4 procent i Helsingfors och Sollentuna.
            </seg>
            <seg n="35d817c1">
              Det är klart att det är en signal till dem som ska producera
              lägenheter att efterfrågan på marknaden inte är lika stark som
              tidigare. Min fråga kvarstår: Hur stora skattesubventioner tror
              Carina Moberg skulle behövas för att det, som hon sade, ska ljusna
              på bostadsmarknaden? Det hänger ihop med konjunkturutvecklingen,
              med utvecklingen av råvarupriser, livsmedelspriser, inflation,
              räntor. Det är mycket mer än vi politiker kan påverka genom att
              subventionera fram förändringar i så oerhört stora mängder som
              det är fråga om.
            </seg>
            <seg n="d611d59f">
              Carina Moberg säger att hon är intresserad av hela bostadsmarknaden.
              Jag skulle vilja fråga hur hon ser på ägarlägenheter. Är det en
              möjlighet för att öka utbudet? Det skulle innebära att billigare
              hyresrätter frigjordes genom flyttkedjor. Eller vill Socialdemokraterna
              blockera möjligheten till en ny upplåtelseform?
            </seg>
            <seg n="0e402644">
              Det frågades också hur många bostäder Mats Odell tänker bygga
              och sades att Socialdemokraterna byggde 120 000. Jag trodde att
              det var byggföretagen och de som finansierar byggandet som också
              byggde bostäderna, men à la bonne heure!
            </seg>
            <seg n="be09c3cd">
              En preliminär bedömning som jag gör när jag tittar på statistiken
              är att det inte alls är orimligt att det kommer att byggas fler
              än 120 000 bostäder under mandatperioden, men jag vet inte säkert.
              Det är inte jag som bygger utan de som finns ute på marknaden.
              Min och regeringens uppgift är att skapa bästa möjliga och stabila
              förutsättningar för att man långsiktigt ska vilja investera i
              bostäder i Sverige.
            </seg>
            <seg n="1ee1c146">
              Sådana förutsättningar har inte funnits under de senaste 20 åren,
              vilket resulterat i att det i Sverige under Socialdemokraternas
              regeringstid byggts hälften så mycket bostäder som i Norge, hälften
              så mycket som i Finland och knappt hälften så mycket som i Danmark.
              Det måste vi nu ändra på.
            </seg>
          </u>
          <note type="speaker" n="d855cc2a">
            Anf. 66 CARINA MOBERG (s):
          </note>
          <u who="carina_moberg_71a349" xml:id="i-6f79d4d018225671-3" n="6bf368b4">
            <seg n="33e03316">
              Herr talman! Vi socialdemokrater står upp för alla olika upplåtelseformer
              på bostadsmarknaden. Vi har inget emot att människor äger sitt
              boende. Vi har inget emot att människor går samman i bostadsrättsföreningar
              och på det sättet förvaltar sitt boende på ett demokratiskt sätt.
              Och vi står definitivt upp för dem som vill hyra sin lägenhet
              eller inte har någon annan möjlighet än att hyra. Där har vi den
              stora skillnaden mellan regeringens politik och den socialdemokratiska
              politiken.
            </seg>
            <seg n="e52a3e22">
              Vi vill att hela bostadsmarknaden ska fungera. Vi anser att det
              behöver byggas fler hyreslägenheter i det här landet. Vi lyssnar
              på branschen och på dem som bygger det gör, tack och lov, varken
              jag eller Mats Odell personligen och ser till att möjligheter
              skapas för att också hyresrätter ska kunna byggas.
            </seg>
            <seg n="f2f1edf5">
              Det går inte att få ekonomi, sägs det, och därför bygger man
              i stället bostadsrätter. Det är väl inget att hymla om. Så ser
              det ut. Därför anser vi att det behövs en stimulans för att hyreslägenheter
              ska byggas. Det har nämligen stor betydelse för att rörligheten
              på arbetsmarknaden ska fungera och för att människor ska kunna
              skapa sig ett hem och känna sig trygga i tillvaron.
            </seg>
            <seg n="88a09556">
              Räntorna stiger, säger Mats Odell. Ja, det gör de, och priserna
              likaså. Enligt den senaste mätning som Mats Odell väljer att ta
              till sig ligger de kanske still, jag vet inte. Bedömare gör olika
              prognoser, om de går uppåt eller nedåt. Men som jag sade i mitt
              första inlägg har ett lån på 1 miljon på två år, mellan 2006 och
              2008, ökat så mycket att det i dag kostar 1 200 kronor mer i månaden
              än det gjorde 2006. Det kan väl ändå inte skyllas på socialdemokratisk
              politik, något som ni annars gärna gör!
            </seg>
            <seg n="7d1846e8">
              Ägarlägenheterna hann jag inte kommentera. Det var tråkigt, för
              jag tror att Mats Odell gärna hade velat höra vad jag tänkt säga.
            </seg>
          </u>
          <note type="speaker" n="8b2b85f3">
            Anf. 67 Statsrådet MATS ODELL (kd):
          </note>
          <u who="mats_odell_90c7da" xml:id="i-e877fb82907bd36e-32" n="298d1a75">
            <seg n="cdbed7dc">
              Herr talman! När Carina Moberg säger att hon står upp för alla
              typer av upplåtelseformer tolkar jag det så att i det även ingår
              ägarlägenheter. Men jag kanske har fel. Vi får säkert tillfälle
              att återkomma till det.
            </seg>
            <seg n="a59b73e7">
              Den stora skillnaden här är att Socialdemokraterna och Carina
              Moberg förlitar sig på att det är subventioner som ska vända utvecklingen.
              Jag vet inte hur många hundra lägenheter de pengar ni anslagit
              kan räcka till. Det är inte särskilt många hundra. Om det är lösningen
              för dem som köar för att få tag i en hyresrätt är det synd om
              dem. Jag tror att de flesta inser att genom att få ordning på
              marknadsförutsättningarna för att bygga och förvalta hyresrätter
              kommer vi att kunna se en vändning.
            </seg>
            <seg n="9aaa88d6">
              Jag tog med mig en artikel där Carina Moberg uttalar sig på ett
              lite annorlunda sätt i dessa frågor. Man ska inte skuldbelägga
              människor för att de är med och ombildar, säger Carina Moberg,
              och klassar hyresrätter som lyxboende. Det är ganska dyrt att
              bo i hyresrätt. Du betalar, fortsätter hon, för att det ska fungera
              och du kan ringa till värden om kranen går sönder. Samtidigt är
              det svårt att påverka sina boendekostnader.
            </seg>
            <seg n="d50df98f">
              Här ser jag, herr talman, en mer balanserad syn från Socialdemokraternas
              sida när det gäller denna fråga, men det finns ändå kvar grundläggande
              skillnader. Det som oroar mig är tron på att skattesubventioner
              till byggsektorn, produktionssubventioner, är det som ska förändra
              utbudet av bostäder. Det kommer inte att fungera.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="a7662346">
            10 § Svar på interpellation 2007/08:635 om exporthinder
          </note>
          <note type="speaker" n="f8f77ba0">
            Anf. 68 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-33" n="304a94f7">
            <seg n="35cc8238">
              Herr talman! Carina Adolfsson Elgestam har frågat mig vilka initiativ
              regeringen har tagit inom EU och FN för att få till stånd gemensamma
              åtgärder mot protektionism i ljuset av de globalt stigande livsmedelspriserna.
            </seg>
            <seg n="0daa427e">
              Livsmedelskrisen i många fattiga länder är mycket allvarlig.
              Enligt Världsbanken kan runt 100 miljoner människor hamna i fattigdom
              som ett resultat av de markant ökade priserna på baslivsmedel.
              Det är oerhört viktigt att Sverige och det internationella samfundet
              gemensamt reagerar på denna kris.
            </seg>
            <seg n="1cefee4f">
              Det finns många förklarande faktorer till varför livsmedelspriserna
              har stigit så dramatiskt den senaste tiden. Låt mig peka på några
              av orsakerna:
            </seg>
            <seg n="eeea5204">
              Kraftigt ökad efterfrågan på livsmedel har varit resultatet av
              ökad ekonomisk tillväxt i många befolkningsrika länder, såsom
              Kina och Indien. Detta är i sig positivt men har samtidigt bidragit
              till att pressa upp de globala matpriserna, vilket fått negativa
              effekter i många fattiga länder, inte minst i Afrika.
            </seg>
            <seg n="481c7de9">
              Krisen kan också betraktas som ett resultat av att ett flertal
              olyckliga omständigheter inträffat samtidigt. Viktiga faktorer
              har varit sjunkande livsmedelslager, en billigare dollar, stigande
              oljepriser samt dåliga skördar runt om i världen. Ökad produktion
              av biobränslen har vidare ökat efterfrågan på vete, majs och palmolja,
              vilket fått priserna att stiga.
            </seg>
            <seg n="df67561d">
              Ytterligare en orsak till livsmedelskrisen är den illa fungerande
              världsmarknaden för jordbruksprodukter där industriländer under
              en lång tid har stött sina egna jordbruk med subventioner och
              dessutom begränsat tillträdet till sina marknader för jordbruksvaror.
              Detta har delvis bidragit till underinvesteringar i jordbruket
              i fattiga länder med låg produktion som följd.
            </seg>
            <seg n="10ccf8da">
              Frihandel är ett kraftfullt instrument för utveckling och fattigdomsbekämpning,
              i linje med FN:s millenniemål. Regeringen driver en aktiv politik
              för frihandel inom både EU och FN samt inom andra multinationella
              organ. I linje med regeringens politik för global utveckling är
              det viktigt att utvecklingsdimensionen ges en framskjutande roll
              i handelspolitiken. De kraftigt ökade livsmedelspriserna gör detta
              arbete särskilt viktigt.
            </seg>
            <seg n="22028a3a">
              Den protektionism som nu är på uppgång är bekymmersam av flera
              anledningar. Många viktiga jordbruksexporterande länder har infört
              exportskatter eller rena förbud mot matexport. Detta gör att de
              globala priserna stiger ytterligare, vilket skadar fattiga länder,
              där inkomster ofta till stor del går till matinköp. I Nigeria
              går exempelvis 70 procent av inkomsten till mat, i Indonesien
              50 procent. Vidare skadar exportskatterna även bönder eftersom
              de tvingas att sälja till ett lägre reglerat pris.
            </seg>
            <seg n="a39358ad">
              Den handelspolitiska aspekten av livsmedelskrisen är alltså viktig
              eftersom en friare handel kan bidra till att lösa de strukturella
              problemen i den globala jordbruksmarknaden. FN:s generalsekreterare,
              Ban Ki-moon, har tidigare beskrivit handelsrestriktioner som en
              av anledningarna bakom livsmedelskrisen. I samband med den nu
              pågående Doharundan i Världshandelsorganisationen, WTO, är Sverige
              en tydlig frihandelsröst som resolut betonar vikten av handelspolitiska
              reformer på jordbruksområdet, främst i industrialiserade länder,
              som en del av en långsiktig lösning på livsmedelskrisen.
            </seg>
            <seg n="290dc009">
              Sverige samarbetar inom EU med likasinnade länder för att åstadkomma
              sänkningar av handelsstörande stöd och tullar på jordbruksvaror.
              Regeringen förespråkar ökat marknadstillträde för u-länder och
              ökat handelsrelaterat bistånd, vilket skulle förbättra möjligheterna
              för många fattiga länder att sälja sina produkter till EU. Sverige
              stöder också EU:s agerande i frågan om att försöka begränsa möjligheterna
              att införa olika former av exportrestriktioner och exportskatter.
            </seg>
            <seg n="44cc6a07">
              Regeringen verkar således aktivt för att hitta lösningar på den
              globala livsmedelskrisen både inom EU, FN, WTO samt i andra berörda
              forum. Målet är att skapa så goda förutsättningar som möjligt
              för positiva och bestående resultat för minskad fattigdom och
              utveckling i alla delar av världen.
            </seg>
          </u>
          <note type="speaker" n="58b8c565">
            Anf. 69 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-e4e45e82b457d801-0" n="070c5c37">
            <seg n="61fba435">
              Herr talman! Tack för svaret, handelsministern! Jag kan konstatera
              att det här är en så pass viktig fråga att vi är ganska överens
              utifrån både vikten av frågan och utifrån att hitta sätt att förbättra
              det som handlar om livsmedelskrisen i världen. Framför allt är
              den ett hot mot utvecklingsländerna. Det tror jag också att vi
              är överens om.
            </seg>
            <seg n="9b1afe0b">
              Precis som ministern har skrivit i sitt svar svälter ca 100 miljoner
              människor i världen. I och med den livsmedelskris som vi ser nu
              förvärras situationen för dem som lever på en eller två dollar
              om dagen. Det är klart att det är en ganska tuff tillvaro.
            </seg>
            <seg n="76538df0">
              När vi i Sverige pratar om ökade livsmedelspriser och de problem
              som vi ser med det utifrån den svenska befolkningen är en viktig
              del att vi arbetar med frågan utifrån vår bild av verkligheten.
              Men om man tänker på hur det ser ut runt om i vår värld och i
              utvecklingsländerna kan jag inte låta bli att känna att det är
              än mer viktigt och ett än större ansvar som vi måste ta, och då
              inte bara i Sverige. Vi måste använda EU som redskap. Där betyder
              millenniemålen oerhört mycket.
            </seg>
            <seg n="9cde2e57">
              Vi har lagt fast ett mål tillsammans att hunger och fattigdom
              ska halveras till 2015, och vi hade ju kommit ett stycke på väg.
              Det kändes i alla fall som om vi hade lyft en liten bit. Men nu,
              2008, med ganska få år kvar till 2015 och med ökande livsmedelspriser,
              är det inte utan att man börjar känna en viss oro för detta.
            </seg>
            <seg n="096e1094">
              Herr talman! Jag kan inte låta bli att också lägga till att jag
              hade förmånen att vara med näringsutskottet på resa i Indien i
              februari månad. Just Indien är ju ett spännande land utifrån den
              fantastiska utvecklingen, inte minst inom teknik och IT, och utifrån
              hur fler människor i Indien får möjlighet att äta sig mätta varje
              dag.
            </seg>
            <seg n="b2b0231f">
              Vi reste också på landsbygden, och det är klart att man där kände
              att man tog ett steg inte bara 100 år bakåt i tiden utan kanske
              200 år. Med tanke på det som nu händer med livsmedelspriset förstår
              man att det slår ganska tufft mot dem som lever på landsbygden
              i Indien, i Afrika och så vidare, därför att där finns ju ingen
              infrastruktur. Det blir på något sätt dubbla straff.
            </seg>
            <seg n="86c21fe5">
              Därför är det glädjande både med svaret och med att detta nästa
              vecka, när ministrarna träffas i Europa, är en av frågorna på
              dagordningen. Jag har inga förhoppningar om att man ska komma
              fram till någon lösning, men frågan finns på dagordningen, och
              man lyfter fram den och diskuterar den.
            </seg>
            <seg n="1de81637">
              Jag vill också koppla ihop det här med Doharundan. Då är min
              fråga till ministern: Tror ministern att vi kommer att få till
              stånd ett avtal? Jag tror att det finns ett samband mellan livsmedelspriserna
              och att vi inte har något avtal som vi har kommit överens om i
              Doharundan.
            </seg>
          </u>
          <note type="speaker" n="f1cb8f87">
            Anf. 70 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-34" n="304a94f7">
            <seg n="f8c71ab6">
              Herr talman! Jag kan glädjande nog börja med att konstatera att
              vi har samsyn i den här frågan. Det är oerhört viktigt, därför
              att det är en stor och allvarlig fråga där vi behöver ha gemensam
              front inte bara Sverige utan också hela EU.
            </seg>
            <seg n="a3c5b0db">
              Det vi gör på kort sikt är också att vi nu har gett ett extra
              bidrag på 70 miljoner kronor till FN:s världslivsmedelsprogram
              för att kunna lindra den humanitära krisen och det man ser av
              de stigande matpriserna.
            </seg>
            <seg n="80bc2477">
              Men på lång sikt handlar det ju om någonting helt annat, precis
              det som Carina Adolfsson Elgestam var inne på. Då handlar det
              i väldigt hög grad om Doharundan, och jag anser att det är världens
              bästa argument för att kunna slutföra Doharundan att vi också
              då lindrar livsmedelskrisen.
            </seg>
            <seg n="b38cb6ff">
              Man måste ändå blicka lite bakåt och se vad detta beror på. Egentligen
              beror det ju på att det sker en utveckling åt rätt håll. Fler
              människor har råd att äta mer än ett mål mat om dagen. Det är
              ju någonting positivt som vi ska bejaka. Men då gäller det också
              att styra det här i rätt riktning så att det också sker investeringar
              i jordbruk, att det blir en ökad effektivisering av jordbruket
              och att vi tar bort jordbrukssubventioner där vi i dag betalar
              bönder för att inte odla sin mark, vilket är helt fel riktning.
              Det finns i dag länder som stänger för export för att man inte
              ska kunna exportera ris till exempel. I stället behöver man göra
              precis tvärtom, och då är Dohaavtalet den absolut ultimata lösningen.
            </seg>
            <seg n="bfb94028">
              Dessutom är det här världens chans för många fattiga länder,
              delvis genom att livsmedelspriserna har stigit och man alltså
              får mer för sin gröda, men då gäller det också att kombinera på
              rätt sätt och att vi ger support till u-länderna för att de ska
              kunna bli mer effektiva i sitt jordbruk och kunna utveckla det.
              Vi har också väldigt mycket oanvänd mark i Afrika i dag i många
              fattiga länder.
            </seg>
            <seg n="bfbc4865">
              Doharundan är den ständiga frågan på dagordningen just nu för
              en handelsminister liksom frågan hur långt vi har nått och hur
              det ser ut. Det varierar från dag till dag. Jag försöker inta
              en positiv attityd. Senaste nytt är att när det gäller jordbruksförhandlingarna
              känner man att man har nått ganska långt och att man ska kunna
              komma fram till ett ministermöte. Det ser tyvärr sämre ut på industrisidan.
              Där återstår fortfarande väldigt mycket arbete att göra. Det finns
              andra länder utanför EU som i stället tycker att vi ska inrikta
              oss mer på tjänstesektorn, som hittills har varit en väldigt bortglömd
              del av Doharundan.
            </seg>
            <seg n="98ad3bc6">
              Jag ser detta med tillförsikt an, och ser också vilka intensiva
              förhandlingar som pågår. Jag mötte Pascal Lamy, chefen för WTO,
              senast i går och fick de senaste analyserna av honom. Det såg
              ut precis så här. Men ändå tycker jag att man kan vara vid väldigt
              gott mod fortfarande.
            </seg>
            <seg n="acb80763">
              Det finns alltså fortfarande goda förhoppningar om att ministermötet
              ska kunna ske vad gäller industridelen och jordbruksdelen som
              steg ett.
            </seg>
          </u>
          <note type="speaker" n="69822956">
            Anf. 71 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-e4e45e82b457d801-1" n="070c5c37">
            <seg n="33ac5f84">
              Herr talman! Tack, handelsministern, för denna uppdatering av
              vad som just nu händer och sker inom Doharundan. Jag förstår väldigt
              väl att det varierar från dag till dag. Det är väl så det är när
              det handlar om förhandlingar. Det är ju glädjande att det känns
              någorlunda tryggt, vad gäller det som handlar om jordbrukspolitiken.
              Det skulle ändå vara en framgång, inte minst utifrån det som handlar
              om marknadstillträde.
            </seg>
            <seg n="c8ad10ba">
              Det är en liten del som det här med livsmedelspriserna handlar
              om. Man kan inte låta bli att ställa sig frågan i alla fall gör
              jag det till mig själv när jag tänker på småbönderna, small farmers
              , runt om i världen och deras möjligheter. Jag hoppas verkligen
              att det är så att de har fått en lite större del av den här kakan.
              Marknadsekonomi handlar ju om många olika led som påverkas av
              det som handlar om handel.
            </seg>
            <seg n="7718727b">
              Därför är det viktigt just att vi hela tiden tittar på den här
              frågan utifrån frihandel och ökad marknadsekonomi och samtidigt
              ser till att utvecklingspolitiken går hand i hand. Det är på det
              sättet utvecklingsländerna kan vara med på banan.
            </seg>
            <seg n="cf3176d4">
              Det är klart: I de flesta av våra länder i Europa som är medlemmar
              i EU ser det helt annorlunda ut, inte minst infrastrukturmässigt,
              än i Afrika, Indien, Brasilien och så vidare. Det är de här länderna
              som ska konkurrera om marknadstillträdet. Det är därför det är
              så viktigt att vi har en utvecklingspolitik som går hand i hand
              med marknadsekonomin och, i det här fallet, det som handlar om
              Doharundan och marknadstillträdena. Jag hoppas att vi kan vara
              överens om också detta.
            </seg>
            <seg n="eec5e9b9">
              Det som man ändå kan känna är att ett av de största hoten både
              mot att Doharundan ska gå i land och mot att vi ska få lägre livsmedelspriser
              är det hot ett land kan känna gentemot sig självt. Hur ett land
              ser på frihandel och marknadsekonomi handlar lite grann om hur
              det upplever och uppfattar sig självt och ser på forskning, utveckling
              och tillträde till andra marknader.
            </seg>
            <seg n="c0c2f2e1">
              Därför är den ökade protektionism som vi nu ser runt om i världen
              ett allvarligt hot också gentemot livsmedelspriserna. Det är det
              som ministern pekar på i sitt svar. Det tillsammans med Doharundans
              utveckling är kanske det som det är allra viktigast att vi driver
              från svensk sida såväl i EU som i FN.
            </seg>
            <seg n="7db0f79f">
              Det gäller att vi blir överens och att de små länderna, som har
              små resurser att jobba med sin infrastruktur, känner att de har
              stöd från Europa. Många länder i Afrika, särskilt i södra Afrika,
              känner att det är storebror som ska komma och bestämma över dem.
              Då är det lätt att man blir lite anti. På ett eller annat sätt
              upplever jag ibland att vi har NGO:er som stöttar dem på vägen
              med goda råd, men att de goda råden kan uppfattas på olika sätt
              och ibland kanske också bidrar till en ökad protektionism.
            </seg>
            <seg n="236f947e">
              Fortsätt att arbeta på det här spåret! Sverige bör inför ministermötet
              nästa vecka hårt driva frågan om marknadstillträde och en utvecklingspolitik
              som går hand i hand.
            </seg>
          </u>
          <note type="speaker" n="601b5ff5">
            Anf. 72 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-35" n="304a94f7">
            <seg n="9d9e66f0">
              Herr talman! Carina Adolfsson Elgestam talar om vikten av att
              se till att u-länderna får en egen utveckling och att det sluts
              avtal som är utvecklingsvänliga. En viktig del i detta är kopplingen
              till Aid for Trade, där Sverige driver den frågan väldigt hårt,
              inte minst vad gäller EPA-avtalen med många afrikanska länder.
              Det här är asymmetriska avtal det är viktigt att komma ihåg det
              med skydd för vissa känsliga produkter. Men det allra viktigaste
              i det här är ändå att vi har en riktig dialog, att vi lyssnar
              på varandra. Var känner man att problemen finns? Var är hindren?
            </seg>
            <seg n="6b1ac086">
              Just därför tog jag tidigare i vår initiativ till att bjuda in
              alla afrikanska ambassadörer som finns här i Sverige för att lyssna
              till dem. Vari finns era problem när det gäller multilaterala
              avtal rent generellt? Den dialogen fortsätter. Det är oerhört
              viktigt att vi lyssnar till dem när de säger att det går för fort.
              Det är mest det som det handlar om: att man känner sig överkörd,
              att vi inte har lyssnat.
            </seg>
            <seg n="001db506">
              Samtidigt är det viktigt att vi då inkluderar diskussionen om
              vilken typ av teknisk kompetens som man behöver hjälp med för
              att kunna känna sig trygg och tillfreds med den här typen av avtal.
            </seg>
            <seg n="904d1017">
              Det är intressant att Carina Adolfsson Elgestam lyfter fram frågan
              om protektionism. Senast i går var jag på ett intressant möte
              på International Chamber of Commerce, där vi hade en diskussion
              om Doharundan och livsmedelspriser. Moderatorn sade att protektionismen
              sprider ut sitt dna över världen. Då sade jag att det är dags
              att vi stoppar det och skapar ett vaccin mot protektionism.
            </seg>
            <seg n="217c1d1c">
              Hur gör vi då det bäst? Jo, vi måste vara mycket tydligare framför
              allt inom EU och se till att vi och våra liberala vänner samlar
              oss och talar med en stark och enad röst, speciellt nu när protektionismen
              växer. I Sverige är det väldigt glädjande att vi har stort parlamentariskt
              stöd från riksdagen. Vi har också starkt stöd från vår svenska
              industri. Det är oerhört starkt att jag som handelsminister kan
              känna det stödet. Vi har också stöd av många NGO:er i detta arbete.
            </seg>
            <seg n="a89621cc">
              Det gäller för oss att uppmuntra andra länder att verka på precis
              samma sätt, att vara stödjande och pådrivande vad gäller att få
              ett avslut på Dohaförhandlingarna, att visa flexibilitet och påminna
              oss om att det här är en utvecklingsrunda och att vi, de rika
              länderna, ansvarar för att avsluta det här på ett sätt som gynnar
              både oss och utvecklingsländerna, för att det verkligen blir en
              situation som vi alla vinner på.
            </seg>
          </u>
          <note type="speaker" n="9d7338ca">
            Anf. 73 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-e4e45e82b457d801-2" n="070c5c37">
            <seg n="5fb33309">
              Herr talman! Jag vill lägga till ytterligare en sak som jag tror
              skulle motverka protektionismen. Det är om vi kunde skicka i väg
              den svenska modellen på export. Jag tror på marknaden och marknadsekonomin,
              men under trygghet. Om man får det att hålla ihop vågar man ge
              sig ut i världen. Man vågar göra omställningar och investeringar
              om man känner att man får en andra chans, kanske även en tredje,
              om det går snett. Det tror jag spelar roll för protektionismen.
            </seg>
            <seg n="2999b687">
              Det är bra att ministern har tagit detta initiativ och samtalat
              med ambassadörerna från Afrika. Jag vill ändå passa på att ställa
              en fråga här i kammaren. Det har kommit information, i alla fall
              till oss i oppositionen, om att man när man driver EPA-förhandlingarna
              har nageln på lite grann: Nu säger ni ja, för annars får ni inget
              bistånd! Kan ministern dementera det här i kammaren? Jag hoppas
              det. Det skulle kännas väldigt värdefullt. Då kan vi också använda
              det i våra argument i mötet med NGO:er.
            </seg>
            <seg n="cc91fc56">
              Jag vill tacka ministern för debatten. Det känns skönt att vi
              är överens i denna viktiga fråga, bortsett kanske från den svenska
              modellen. Sverige ska fortsätta att driva detta med ett EU-perspektiv.
              Regeringen driver frågan nästa vecka i EU och bör göra det också
              med ett FN-perspektiv, för att tillsammans på sikt uppnå lägre
              livsmedelspriser samt uppnå millenniemålen.
            </seg>
          </u>
          <note type="speaker" n="21b0022e">
            Anf. 74 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-36" n="304a94f7">
            <seg n="8caab747">
              Herr talman! Carina Adolfsson Elgestam tar upp precis det argument
              som de afrikanska ambassadörerna själva tog upp, just den kommentaren:
              Nu säger ni ja, annars blir det inget bistånd!
            </seg>
            <seg n="aca4ba07">
              Det är fruktansvärt att höra att något sådant har skett. Jag
              är dock övertygad om att vi har tagit oss ur den situationen nu,
              bland annat genom att det ingicks interimsavtal vid årsskiftet
              och att man nu arbetar vidare i en lugnare takt och lyssnar mycket
              mer på varandra. Storbritannien har också suttit och diskuterat
              med sina ambassadörer, och det är fler länder som är på väg att
              göra det här, just för att vi ska ha en mycket tydligare dialog
              och kunna lyssna till varandra.
            </seg>
            <seg n="8c48126b">
              Det är fortfarande så att vi säkert aldrig kommer att vara helt
              överens. I en kompromiss får man ge och ta, men i slutändan måste
              ändå alla kunna leva med den kompromissen. Men ju mer dialog man
              har, desto bättre förståelse får man för varandras respektive
              argument och framför allt problem.
            </seg>
            <seg n="adee35a0">
              Jag tycker att den protektionism som breder ut sig i dag är oerhört
              skrämmande. Det gäller att motarbeta den med alla medel. Just
              därför är jag väldigt glad över att jag fick interpellationen.
              Livsmedelskrisen är precis ett sådant tydligt argument som gör
              att vi alla måste sluta upp bakom Doharundan och undvika protektionism
              och i stället se frihandel som det bästa verktyget för att alla
              ska få det bättre i världen.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="048ca889">
            11 § Svar på interpellation 2007/08:643 om EU och Andinska gemenskapen
          </note>
          <note type="speaker" n="06c13ca4">
            Anf. 75 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-37" n="304a94f7">
            <seg n="807a3252">
              Herr talman! Jacob Johnson har frågat mig vad jag avser att göra
              för att främja urfolkens fri- och rättigheter i associeringsavtalsförhandlingarna
              mellan EU och Andinska gemenskapen.
            </seg>
            <seg n="2cb0e591">
              Att främja och öka respekten för de mänskliga rättigheterna är
              en prioriterad fråga inom Sveriges och EU:s samlade utrikes- och
              handelspolitik. Såväl Sverige som EU verkar därför för att en
              klausul om mänskliga rättigheter ska ingå i alla breda samarbetsavtal
              som EU sluter med omvärlden, inklusive i de associeringsavtal
              som nu förhandlas med Andinska gemenskapen.
            </seg>
            <seg n="a9c9edb5">
              Förhandlingarna om associeringsavtal mellan EU och Andinska gemenskapen
              Bolivia, Peru, Ecuador och Colombia inleddes hösten 2007. Ett
              antal förhandlingsomgångar är inplanerade, och förhoppningen är
              att ett avtal ska kunna slutas under 2009. I anslutning till toppmötet
              mellan EU och Latinamerika i Lima den 1516 maj diskuterades associeringsavtalsförhandlingarna
              vid ett undertoppmöte mellan EU och Andiska gemenskapen. Det hölls
              dock inga formella förhandlingar kring avtalet, vilket heller
              inte var planerat.
            </seg>
            <seg n="58fc878d">
              I september 2007 antog FN:s generalförsamling en deklaration
              om urfolks rättigheter, den så kallade urfolksdeklarationen. Antagandet
              av deklarationen var ett resultat av många års arbete som Sverige
              aktivt tagit del i, och vi välkomnade deklarationens antagande.
              Deklarationen utgör en gemensam politisk viljeförklaring och behandlar
              bland annat rätten till självbestämmande, nationalitet, kultur
              och traditioner, religion, utbildning och landrättigheter. För
              att främja, framhålla och öka respekten för urfolkens rättigheter
              är det viktigt att urfolks rättigheter tas med i avtal och överenskommelser
              stater emellan i de fall där avtalsfrågorna berör urfolk. Ett
              sådant exempel är associeringsavtalen.
            </seg>
            <seg n="92093833">
              Ökat samarbete, ökad handel och investeringar bidrar till tillväxt
              och utveckling. Utmaningen består i att skapa förutsättningar
              som skapar möjligheter för alla sektorer och grupper i samhället
              att ta del av denna utveckling. Breda associeringsavtal, som vilar
              på respekt för de mänskliga rättigheterna, inklusive urfolks rättigheter,
              och som omfattar handel, politisk dialog och utvecklingssamarbete,
              är ett steg på vägen. Sverige verkar för utvecklingsvänliga avtal
              i de nu pågående förhandlingarna. Exempelvis inom handelsområdet
              strävar Sverige efter ett generöst tillträde för produkter från
              de andinska länderna till EU:s marknad och för att vederbörlig
              hänsyn ska tas till de ekonomiska skillnaderna mellan regionerna
              i fråga.
            </seg>
            <seg n="e9ba4463">
              När det gäller respekten, garantin och skyddet för ursprungsfolkens
              rättigheter i immaterialrättssammanhang, vilket inkluderar patentfrågor,
              kan nämnas att Sverige verkar för internationella bestämmelser
              om krav på så kallade ursprungsangivelser i patentansökningar.
              Sverige var drivande vid framtagandet av det förslag från EU och
              dess medlemsstater som gäller tvingande krav på ursprungsangivelser
              och som presenterats inom ramen för WIPO, World Intellectual Property
              Organization.
            </seg>
            <seg n="04e980d6">
              Sverige och EU verkar för att mekanismer för dialog kring hållbar
              utveckling ska ingå i associeringsavtalen. Detta gagnar samhället
              i sin helhet. I förlängningen syftar arbetet för hållbar utveckling
              även till att ge urfolk bättre möjligheter att komma i åtnjutande
              av sina rättigheter.
            </seg>
            <seg n="86dc4330">
              Demokrati och mänskliga rättigheter går hand i hand. Den tyngd
              vi lägger på mänskliga rättigheter i samband med avtal såsom de
              associeringsavtal som nu förhandlas med Andinska gemenskapen borgar
              för demokratiska värderingar. Det borgar också för alla folkgruppers
              möjligheter att nyttja demokratin för att komma till tals och
              bevaka sina intressen. Där demokrati och mänskliga rättigheter
              är vägledande för beslutsfattande kan ursprungsbefolkningarnas
              intressen och rättigheter respekteras och tas till vara.
            </seg>
            <seg n="5985c348">
              Vårt mål är att med respekt för de mänskliga rättigheterna öka
              handeln och investeringarna i dessa länder. Vi vet att ökad handel
              är en nödvändig faktor när det gäller att lyfta länder ur fattigdom
              och hjälpa dem till höjd levnadsstandard. Genom ökat samarbete
              och dialog mellan EU och Andinska gemenskapen kan vi bidra till
              att förbättra efterlevnaden av de mänskliga rättigheterna i berörda
              länder, inte minst avseende urfolks rättigheter.
            </seg>
          </u>
          <note type="speaker" n="ed4ad997">
            Anf. 76 JACOB JOHNSON (v):
          </note>
          <u who="jacob_johnson_8077eb" xml:id="i-1b20d891b05ae376-3" n="a9793582">
            <seg n="92223c4b">
              Herr talman! Jag tackar statsrådet för svaret. I min interpellation
              utgår jag från exemplet med mapuchefolket, som är en viktig och
              stridbar del av Chiles ursprungsbefolkning. Under Pinochetdiktaturen
              skövlades dess naturtillgångar, och mapuchefolket förföljdes.
              Trots att diktaturen i dag är borta respekteras mapuchefolkets
              rättigheter fortfarande i ringa grad av chilenska myndigheter
              och transnationella storföretag. Flera utländska storföretag,
              inklusive Stora Enso, har varit inblandade i exploateringen av
              naturtillgångar i mapuchefolkets område.
            </seg>
            <seg n="c92f225d">
              Jag har ställt ett antal frågor till Ewa Björling om vad Sverige
              kan göra för att ursprungsbefolkningarnas rätt respekteras med
              anledning av associeringsavtalsförhandlingarna mellan EU och Andinska
              gemenskapen. Statsrådet säger bland annat i sitt svar att det
              är en prioriterad fråga för Sverige och EU att öka de mänskliga
              rättigheterna inom den samlade utrikes- och handelspolitiken och
              att en klausul om mänskliga rättigheter ska ingå i avtal som EU
              sluter med omvärlden.
            </seg>
            <seg n="e1b5f5cb">
              Det är bra, och det instämmer jag naturligtvis i. Jag delar även
              åsikten om FN-deklarationens erkännande av ursprungsbefolkningars
              sociala rättigheter, deras rätt att utveckla sin kultur, egna
              institutioner och levnadssätt är grundläggande.
            </seg>
            <seg n="83e9bba2">
              Herr talman! Av svaret framgår även att Sverige verkar för utvecklingsvänliga
              avtal i de nu pågående förhandlingarna. Detta med utvecklingsvänliga
              avtal låter bra. Men det kan minst sagt vara problematiskt eftersom
              EU och Sverige nu driver på för att få igenom handelsavtal om
              de så kallade Singaporefrågorna om investeringar, konkurrensfrågor
              och offentlig upphandling.
            </seg>
            <seg n="d0cc5a6e">
              Vi måste inse att Andinska gemenskapen och EU inte är rakt av
              jämförbara storheter. Vi får inte agera så att den lokala utvecklingen
              i Bolivia och andra länder försvåras avsevärt genom något som
              kanske formellt sett är konkurrens på lika villkor men i praktiken
              till fördel för storföretagen inom EU. Det kan slå sönder de ekonomiska
              grundvalarna för ursprungsfolken och därmed hota deras mänskliga
              rättigheter.
            </seg>
            <seg n="67eb889f">
              I sitt svar berättar Ewa Björling att vid toppmötet i Lima för
              en knapp månad sedan diskuterades dessa associationsavtalsförhandlingar
              utan att det var direkta förhandlingar. Statsrådet säger i sitt
              svar tyvärr ingenting om innehållet i dessa diskussioner och hur
              de olika ståndpunkterna ser ut.
            </seg>
            <seg n="bd7225dc">
              Jag vore tacksam om Ewa Björling kunde utveckla detta i sitt
              andra inlägg. Det gäller särskilt så kallade utvecklingsvänliga
              avtal och de därmed förknippade Singaporefrågorna.
            </seg>
          </u>
          <note type="speaker" n="8dc198ce">
            Anf. 77 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-38" n="304a94f7">
            <seg n="fc43af8f">
              Herr talman! Enskilda företag ska jag inte kommentera på det
              sättet. Däremot vill jag var väldigt tydlig med att regeringen
              sätter frågan om corporate social responsibility , CSR, väldigt
              högt på agendan. Vi vill gärna vara med och främja och stödja
              inom det området. Jag vill också påpeka att det ska vara företagsägt
              och företagsdrivet.
            </seg>
            <seg n="52571586">
              Vi vet i dag att många svenska företag är otroligt bra på CSR,
              för att inte säga bäst i världen. Vi är också det land som har
              skrivit ett samarbetsavtal med ett annat land i just CSR-frågor.
              Det har vi gjort med Kina. Där ser vi redan att det har nått framgångar.
              I dag finns det företag som kan tala om mänskliga rättigheter.
            </seg>
            <seg n="fde5849e">
              Låt mig återgå till avtalet med Andinska gemenskapen. Jag ska
              först svara på frågan om hur det såg ut vid toppmötet. Vikten
              av framsteg i de pågående förhandlingarna fastslogs med målsättning
              att slutföra dem 2009. Man noterade och diskuterade också asymmetrierna
              mellan och inom regionerna. Man välkomnar att avtalet bidrar till
              den andinska integrationsprocessen, och man enades om att särskild
              uppmärksamhet skulle ges till ett specifikt utvecklingsstöd till
              medlemmar i Andinska gemenskapen och till behovet av flexibilitet
              i ljuset av existerande asymmetrier mellan och inom regionerna.
            </seg>
            <seg n="98ed6259">
              Dessutom är det alltid viktigt att påpeka att associerings- och
              handelsavtal av den här typen ska bidra till utveckling och att
              stabila och förutsägbara handelsregler bör gälla för samtliga.
              Betydande hänsyn ska också tas till att de ekonomiska asymmetrierna
              mellan EU och förhandlingsparterna ska beaktas i avtalen, till
              exempel vad gäller möjligheter för långa övergångsperioder.
            </seg>
            <seg n="3d15c2e1">
              Jacob Johnson frågar mer specifikt om de så kallade Singaporefrågorna.
              Det är en fråga som inte bara är aktuellt just i förhandlingarna
              om det här avtalet. Det är en fråga som är aktuell i väldigt många
              andra avtal också, inte minst EPA-avtalet som jag diskuterade
              i min förra interpellationsdebatt. Jag vill vara väldigt tydlig
              där och säga att det är en oerhört viktig fråga för regeringen
              att detta finns med och är inkluderat. Det ska finnas med frågor
              om offentlig upphandling, investeringar, konkurrens med mera.
              Det är först då som man också får fullödiga avtal, och det är
              också då som man skapar ekonomisk integration på ett djupare sätt
              och gynnar riktig tillväxt och utveckling.
            </seg>
            <seg n="0083e0d3">
              Herr talman! Jag måste få ställa en fråga till Jacob Johnson.
              Tycker Jacob Johnson att vi ska sluta avtal där vi bara fokuserar
              på varor? Varför ska vi inte sluta fullödiga avtal även om vi
              är olika utvecklingsmässigt sett? Jag tror att det vore att hindra
              utvecklingsekonomier, eller så kallade emerging economies , om
              vi slöt en annan typ avtal med dem än vad vi gör med övriga länder.
              Det vore snarare att diskriminera och att inte bygga på tillväxt
              och utveckling på ett sunt och marknadsekonomiskt sätt. Vi ser
              ju att det är det som krävs för riktig utveckling. Det har inte
              minst varit viktigt inom EU och den övriga industrialiserade världen.
            </seg>
          </u>
          <note type="speaker" n="fbffad7d">
            Anf. 78 JACOB JOHNSON (v):
          </note>
          <u who="jacob_johnson_8077eb" xml:id="i-1b20d891b05ae376-4" n="a9793582">
            <seg n="f34c4048">
              Herr talman! Jag använde inledningsvis mapuchebefolkningen i
              Chile som ett exempel. Nu ingår inte Chile i Andinska gemenskapen,
              men Chile har ju också ett avtal med EU. Det finns en väldigt
              ojämn inkomstfördelning i Chile. Det drabbar inte minst ursprungsbefolkningen.
              Man kan säga att avtalet inte har hjälpt ursprungsbefolkningen,
              trots att Chile i dag är ett ganska rikt land. Det är någonting
              att tänka på.
            </seg>
            <seg n="9fec467e">
              Därför kanske jag ska svara på den andra frågan om hur jag ser
              på vad avtalet ska omfatta. Man kanske bör gå stegvis. I de här
              förhandlingarna skulle man kunna utesluta de kapitel som berör
              Singapore, offentlig handel, tjänster, upphovsrätt och så vidare,
              för att komma fram till en interimslösning. Sedan skulle man kunna
              återuppta förhandlingarna allteftersom man såg att mer symmetri
              börjar uppnås, kanske tack vare några strukturella fonder.
            </seg>
            <seg n="282c6073">
              Det finns andra saker som man skulle kunna försöka beakta i de
              här förhandlingarna, till exempel erkännande av universella offentliga
              varor, gratis överföring av teknologi inom produktion av förnybar
              energi och tillgång till nödvändiga mediciner. Det är många frågor
              som man på ett konstruktivt sätt kan föra in just för att få en
              dynamik och en utveckling inom Andinska gemenskapen.
            </seg>
            <seg n="25fce3b7">
              Jag skulle också vilja lyfta upp frågorna om urfolkens immateriella
              rättigheter. Där har Björling i sitt svar sagt att Sverige driver
              krav på ursprungsangivelser. Men jag menar att det är långt från
              tillräckligt. Man skulle kunna säga att i dag finns 90 procent
              av all biologisk mångfald i utvecklingsländerna samtidigt som
              95 procent av alla biologiska patent finns hos företag i industriländerna.
              Där finns en väldig obalans. Hur kan Sverige då agera för att
              bryta den här trenden så att ursprungsfolk kan få nytta av naturen
              och den biologiska mångfalden för sina egna intressen och behov?
              Hur skapar man patentskydd som säkrar en hållbar och rättvis utveckling?
            </seg>
            <seg n="75b02b20">
              I sitt svar säger också Ewa Björling att Sverige verkar för mekanismer
              för dialog kring hållbar utveckling. Men i praktiken anser ursprungsbefolkningens
              organisationer att de inte tillåts delta i någon verklig dialog
              i den här förhandlingsprocessen utan ser sig som diskriminerade.
              Därför är det lite paradoxalt när Björling hänvisar till att EU
              lägger fokus på demokrati och mänskliga rättigheter i förhandlingarna
              och säger att det ska borga för alla folkgruppers möjligheter
              att nyttja demokrati och komma till tals och bevaka sina intressen.
            </seg>
            <seg n="db4ec77f">
              Om regeringen verkligen tycker att det är viktigt, varför inte
              då se till att ursprungsbefolkningen tillåts att själv bevaka
              sina intressen och komma till tals i förhandlingarna?
            </seg>
          </u>
          <note type="speaker" n="a0188cc3">
            Anf. 79 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-39" n="304a94f7">
            <seg n="cca85264">
              Herr talman! Jag börjar med frågan om immateriella rättigheter.
              Jag tänker inte gå in på biologisk mångfald i detalj utan snarare
              tala om hur vi står för detta generellt. Vi tycker att det är
              väldigt viktigt att det finns ett skydd för immateriella rättigheter
              i alla de avtal vi sluter. Detta är inte minst viktigt för många
              internationella företag för att de ska kunna fortsätta att driva
              forskning och utveckling. Men man ska också komma ihåg att internationella
              företag som befinner sig och verkar i u-länder bidrar väldigt
              mycket lokalt till ökat välstånd för befolkningen.
            </seg>
            <seg n="856676f3">
              Sedan var det frågan om Chiles urfolk, mapucheindianer, som Jacob
              Johnson tog upp. I de här förhandlingarna om avtalen bestämmer
              varje stat vilka som deltar och inte deltar i deras delegation.
            </seg>
            <seg n="0ef7ede2">
              Låt oss gå in mer specifikt på Chile. I dag finns det en växande
              medvetenhet om att mapucheindianerna utgör en försummad folkgrupp
              som också under många sekler har utsatts för övergrepp. Regeringen,
              under president Michelle Bachelet, har föresatt sig att motverka
              den diskriminering som förekommer och att förbättra deras situation.
              Det finns också ett utförligt avsnitt om urfolkspolitiken i deras
              regeringsprogram i dag.
            </seg>
          </u>
          <note type="speaker" n="b8826908">
            Anf. 80 JACOB JOHNSON (v):
          </note>
          <u who="jacob_johnson_8077eb" xml:id="i-1b20d891b05ae376-5" n="a9793582">
            <seg n="0acf17a7">
              Herr talman! Jag kan se vikten av att skydda immateriella rättigheter.
              Men vi har också, inte minst med tanke på klimatdebatten och behovet
              av tekniköverföring till utvecklingsländerna, en spänning, en
              motsats, här. Vi måste komma fram till en lösning så att utvecklingsländerna
              får tillgång till modern teknik. Aidsmedicin är en annan fråga
              som har med detta att göra. En naturlig utveckling får inte blockeras
              in absurdum. Det är bra att statsrådet uppmärksammar mapucheindianernas
              situation, och jag hoppas att hon fortsätter att stödja det arbetet.
            </seg>
            <seg n="bcbdfe2f">
              Det är kanske lite frestande att avsluta den här lilla diskussionen
              i dag med en fråga till statsrådet om hur hon tror att det troliga
              nej:et till Lissabonfördraget från Irlands befolkning kommer att
              påverka det fortsatta arbetet med associeringsavtalet mellan EU
              och Andinska gemenskapen.
            </seg>
            <seg n="6f2ef9bf">
              Jag vill avslutningsvis säga att vi inte får tvinga på de fattiga
              länderna i Andinska gemenskapen handelsregler och konkurrensutsättning
              utifrån de villkor som gäller i Sverige och Europa. De måste ges
              en rejäl chans att skydda sina egna tjänster. Det gäller kanske
              inte minst ursprungsbefolkningen. Deras produkter kan inte konkurrera
              med de europeiska produkter som vi är vana att se i vårt regelsystem
              i Europa i dag.
            </seg>
          </u>
          <note type="speaker" n="339b91f3">
            Anf. 81 Statsrådet EWA BJÖRLING (m):
          </note>
          <u who="ewa_bjorling_06f2e0" xml:id="i-e877fb82907bd36e-40" n="304a94f7">
            <seg n="f42c33ef">
              Herr talman! Jag ska börja med att säga till Jacob Johnson att
              jag tycker att uttrycket att tvinga utvecklingsländerna är olämpligt.
              Vi tvingar ingen. Detta är frivilliga avtal; det är viktigt att
              påpeka. Men det är också avtal som sluts för att gagna dem i deras
              egen utveckling samtidigt som den andra parten naturligtvis också
              ska vara vinnare. Men det är just därför vi alltid diskuterar
              vikten av asymmetriska avtal när det gäller utvecklingsländer.
            </seg>
            <seg n="974edb1b">
              Låt oss gå vidare till klimatfrågan. Vi har just startat en diskussion
              som också ska fortsätta handelsministrar emellan. Den ska förhoppningsvis
              slutligen landa i Köpenhamnsmötet 2009. Där talar vi om tullfrihet
              för klimatvänliga produkter, varor, tjänster och teknologier.
              Det är en oerhört viktig del.
            </seg>
            <seg n="ef5ca5b5">
              En annan del är hur vi tittar på standardisering, certifiering
              och märkning av klimatvänliga varor just för att kunna stimulera
              konsumenten till att vilja välja klimatvänligt. Det är ett arbete
              som jag hoppas mycket på.
            </seg>
            <seg n="f382f1bb">
              Det blir troligen nej från Irland till Lissabonfördraget, säger
              Jacob Johnson. Vi har inte sett slutet på denna fråga ännu. Jag
              är inte beredd att från regeringens sida uttala mig i det här
              skedet. Naturligtvis önskar vi oss alla ett ja. Skulle det bli
              ett nej får vi ta ställning till det när det verkligen står tydligt
              och klart.
            </seg>
          </u>
          <note n="6195386b">
            Överläggningen var härmed avslutad.
          </note>
          <note n="845328c6">
            12 § Förnyad bordläggning
          </note>
          <note n="afadc5a4">
            Föredrogs och bordlades åter
          </note>
          <note n="98ecfa0e">
            13 § Bordläggning
          </note>
          <note n="ca42a878">
            Anmäldes och bordlades
          </note>
          <note n="cb0e7014">
            14 § Anmälan om frågor för skriftliga svar
          </note>
          <note n="d615f2ec">
            Anmäldes att följande frågor för skriftliga svar framställts
          </note>
          <note n="9ec20573">
            den 13 juni
          </note>
          <note n="e5fd65aa">
            Annelie Enochson
          </note>
          <note n="7ccc6964">
            Ann-Christin Ahlberg
          </note>
          <note n="7ccc6964">
            Ann-Christin Ahlberg
          </note>
          <note n="da5c6ef6">
            Olle Thorell
          </note>
          <note n="b73c3562">
            Johan Pehrson
          </note>
          <note n="644a5789">
            Fredrik Lundh
          </note>
          <note n="38424e4e">
            Roland Bäckman
          </note>
          <note n="7de7aad5">
            Agneta Lundberg
          </note>
          <note n="f20df13d">
            Elisabeth Svantesson
          </note>
          <note n="99cde232">
            Frågorna redovisas i bilaga som fogats till riksdagens snabbprotokoll
            tisdagen den 17 juni.
          </note>
          <note n="a68b1338">
            15 § Kammaren åtskildes kl. 12.42.
          </note>
          <note n="d976e88b">
            Förhandlingarna leddes
          </note>
          <note n="d5d1e45d">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
