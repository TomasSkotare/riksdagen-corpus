<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--117</head>
          <docDate when="2007-05-22">2007-05-22</docDate>
        </div>
      </front>
      <body>
        <div>
          <note n="60ff1d3d">
            ﻿
          </note>
          <note n="659ef368">
            Riksdagens protokoll
          </note>
          <note n="b58c61b1">
            2007/08:117
          </note>
          <note type="date" n="250cd148">
            Torsdagen den 22 maj
          </note>
          <note n="15545782">
            Kl. 12:00 - 18:26
          </note>
          <note n="b953f7f6">
            1 § Justering av protokoll
          </note>
          <note n="d0af8e4d">
            Justerades protokollet för den 16 maj.
          </note>
          <note n="f2488f29">
            2 § Avsägelser
          </note>
          <note n="4db253de">
            Tredje vice talmannen meddelade att f.d. riksdagsdirektören Gunnar
            Grenfors anhållit om entledigande från uppdragen som ledamot och
            ord-förande i Statsrådsarvodesnämnden samt i Nämnden för lön till
            riksdagens ombudsmän och riksrevisorerna.
          </note>
          <note n="3814991b">
            Kammaren biföll denna anhållan.
          </note>
          <note n="1d631d80">
            3 § Meddelande om val
          </note>
          <note n="4d80b942">
            Tredje vice talmannen meddelade att val till Nämnden för lön
            till riksdagens ombudsmän och riksrevisorerna skulle äga rum fredagen
            den 23 maj .
          </note>
          <note n="fb9e119d">
            4 § Ny riksdagsledamot
          </note>
          <note n="1f9e3500">
            Upplästes och lades till handlingarna följande från Valprövningsnämnden
            inkomna
          </note>
          <note n="e9c6529c">
            Berättelse om granskning av bevis för riksdagsledamot
          </note>
          <note n="703b9367">
            Till Valprövningsnämnden har från Valmyndigheten inkommit bevis
            om att Renée Jeryd (s) utsetts till ny ledamot av riksdagen fr.o.m.
            den 1 juni 2008 sedan Britt Bohlin Olsson (s) avsagt sig uppdraget.
          </note>
          <note n="f29db8de">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note n="d6bd34bb">
            Bengt-Åke Nilsson
          </note>
          <note n="9549f09c">
            /Kerstin Siverby
          </note>
          <note n="0daa6583">
            5 § Anmälan om fördröjda svar på interpellationer
          </note>
          <note n="61b2cc2a">
            Till riksdagen hade inkommit följande skrivelser:
          </note>
          <note n="af3f3be6">
            Interpellation 2007/08:653
          </note>
          <note n="b942fefc">
            Interpellation 2007/08:653 Säkerheten i norra Sverige
          </note>
          <note n="f455f0ea">
            Interpellationen kommer att besvaras tisdagen den 3 juni 2008.
          </note>
          <note n="c28356c8">
            Skälet till dröjsmålet är att statsrådet befinner sig på resa
            under de svarstillfällen som finns före den 3 juni 2008.
          </note>
          <note n="40086d5c">
            Maria Hedegård
          </note>
          <note n="5f93da86">
            Interpellation 2007/08:654
          </note>
          <note n="e0e24ccf">
            Interpellation 2007/08:654 Orättvis fastighetsskatt
          </note>
          <note n="18c0070e">
            Interpellationen kommer att besvaras den 10 juni 2008.
          </note>
          <note n="2c1119f7">
            Skälet till dröjsmålet är andra åtaganden som inte gått att ändra
            på.
          </note>
          <note n="250714a3">
            Lilian Wiklund
          </note>
          <note n="b6bb503a">
            Interpellation 2007/08:655
          </note>
          <note n="ee2371ea">
            Interpellation 2007/08:655 Rättvisa villkor för småhusägare
          </note>
          <note n="18c0070e">
            Interpellationen kommer att besvaras den 10 juni 2008.
          </note>
          <note n="2c1119f7">
            Skälet till dröjsmålet är andra åtaganden som inte gått att ändra
            på.
          </note>
          <note n="250714a3">
            Lilian Wiklund
          </note>
          <note n="14daf3ca">
            Interpellation 2007/08:656
          </note>
          <note n="07a4da45">
            Interpellation 2007/08:656 Lissabonfördraget
          </note>
          <note n="3c8d9a1d">
            Interpellationen kommer att besvaras den 3 juni 2008.
          </note>
          <note n="d2ede978">
            Skälet till dröjsmålet är att kammaren var fullbokad, förhinder
            meddelats från interpellanten samt utrikes tjänsteresa.
          </note>
          <note n="84034ac3">
            Ingrid Hjelt af Trolle
          </note>
          <note n="61c43c43">
            Interpellation 2007/08:658
          </note>
          <note n="863131bb">
            Interpellation 2007/08:658 Värnskatten
          </note>
          <note n="2c1119f7">
            Skälet till dröjsmålet är andra åtaganden som inte gått att ändra
            på.
          </note>
          <note n="250714a3">
            Lilian Wiklund
          </note>
          <note n="3b9d339c">
            Interpellation 2007/08:660
          </note>
          <note n="b0c897c9">
            Interpellation 2007/08:660 Fastighetsskattens effekter
          </note>
          <note n="18c0070e">
            Interpellationen kommer att besvaras den 10 juni 2008.
          </note>
          <note n="2c1119f7">
            Skälet till dröjsmålet är andra åtaganden som inte gått att ändra
            på.
          </note>
          <note n="250714a3">
            Lilian Wiklund
          </note>
          <note n="3ebe30dd">
            6 § Hänvisning av ärenden till utskott
          </note>
          <note n="2c123325">
            Föredrogs och hänvisades
          </note>
          <note n="b77a40a5">
            7 § Beslut om ärenden som slutdebatterats den 21 maj
          </note>
          <note n="edd3fe22">
            Punkt 1
          </note>
          <note n="842aecf7">
            Punkt 2
          </note>
          <note n="b85abaa9">
            Punkt 3
          </note>
          <note n="b565a45b">
            Punkt 4
          </note>
          <note n="42cebdc2">
            Punkt 5
          </note>
          <note n="edd3fe22">
            Punkt 1
          </note>
          <note n="35b667df">
            Punkterna 210
          </note>
          <note n="56bb9106">
            8 § Rekrytering av domare
          </note>
          <note n="9915f718">
            Föredrogs
          </note>
          <note type="speaker" n="980202e8">
            Anf. 1 HELENA BOUVENG (m):
          </note>
          <u who="helena_bouveng_ff3fea" xml:id="i-62f2c6a7637aa073-0" n="9045b6e5">
            <seg n="8c07996e">
              Fru talman! Den proposition som i dag läggs på riksdagens bord
              är en viktig proposition som även i framtiden ska säkerställa
              att de skickligaste av jurister väljer att arbeta vid våra domstolar.
            </seg>
            <seg n="69a38410">
              På papperet är kanske inte skillnaderna så stora, och vilka effekter
              de får vågar jag i dag inte säga. Men signalen är tydlig. Regeringen
              ser gärna att fler än dem som genomgått den särskilda domarutbildningen
              söker sig till domarbanan. Det handlar om jurister med andra erfarenheter
              och kompetenser. Detta torde leda till att ny kompetens, specialiseringar
              och andra kulturer tillförs våra svenska domstolar.
            </seg>
            <seg n="f2d437a0">
              Den största rekryteringsbasen är fortsatt via den särskilda domarutbildningen,
              vilken också kommer att vara kvar. Till det startas nu en do-marskola
              för de jurister som kanske senare i livet väljer att arbeta som
              domare. Det är en domarskola på sex månader som erbjuder olika
              utbildningsmoment beroende på vilka behov den blivande domaren
              har. Med andra ord är utbildningen individuellt utformad efter
              den enskildes behov och tidigare erfarenheter.
            </seg>
            <seg n="0024cb51">
              En annan viktig del i denna proposition är den del som rör sammansättningen
              av ledamöterna i Tjänsteförslagsnämnden, det vill säga de per-soner
              som till regeringen föreslår de personer som ska erbjudas domartjänster.
              Sammansättningen av dessa ledamöter grundas i dag på att dessa
              ledamöter har mycket god personkännedom inom domstolsväsendet.
              Vill man eftersträva en bredare rekrytering till domaryrket kan
              detta inte längre vara ändamålsenligt. Därför anser jag att förslaget
              om en ny domarnämnd får en stor betydelse för vilken domarrekrytering
              som sker. Det är bra att det finns flera ledamöter som kan bedöma
              andra juridiska inriktningar än dem som är förknippande med den
              traditionella domarutbildningen.
            </seg>
          </u>
          <note n="23f334d6">
            Fru talman! Med dessa ord yrkar jag bifall till utskottets förslag
            i betänkandet.
          </note>
          <note n="b99a2992">
            Överläggningen var härmed avslutad.
          </note>
          <note n="c3ac9653">
            9 § Kompletterande bestämmelser till den nya Bryssel II-förordningen
          </note>
          <note n="9915f718">
            Föredrogs
          </note>
          <note n="29a380af">
            Tredje vice talmannen konstaterade att ingen talare var anmäld.
          </note>
          <note n="d9d8d088">
            10 § Ett starkare skydd mot diskriminering
          </note>
          <note n="9915f718">
            Föredrogs
          </note>
          <note type="speaker" n="c55447e4">
            Anf. 2 REZA KHELILI DYLAMI (m):
          </note>
          <u who="reza_khelili_dylami_e01b14" xml:id="i-53c8c0b724c50339-0" n="00dad493">
            <seg n="7a426ed5">
              Fru talman! Kammaren har nu att debattera arbetsmarknadsutskottets
              betänkande AU7 angående ett starkare skydd mot diskriminering.
              Betänkandet innehåller ett antal förslag till åtgärder som ytterligare
              ska stärka den existerande diskrimineringslagstiftningen.
            </seg>
            <seg n="d0d4852a">
              Den nya lagen föreslås ersätta de sju diskrimineringslagar vi
              har i dag. Till de fem diskrimineringsgrunder som finns i dag
              kommer ytterligare två att läggas i det nya förslaget. Dessa är
              ålder och könsidentitet.
            </seg>
            <seg n="f0e834d6">
              Diskrimineringsförbudet ska gälla på i princip alla samhällsområden.
              Undantaget är ålder, där förbudet endast ska omfatta utbildningsverksamhet
              samt arbetslivet. Även antalet samhällsområden där lagen ska till-lämpas
              kommer att utökas. De områden som tillkommer är bland annat offentlig
              anställning, all utbildningsverksamhet och offentliga sammankomster.
            </seg>
            <seg n="bf6ab414">
              Vidare kommer det enligt förslaget att införas en diskrimineringsersättning.
              De som blir utsatta för diskriminering kommer att ersättas. Denna
              ersättning skapar bättre möjligheter att höja ersättningsnivåerna
              jämfört med nuvarande system. Nivån på ersättningen ska sättas
              i relation till den preventiva effekt den kan tänkas få.
            </seg>
            <seg n="06d631e2">
              Fru talman! I propositionen ingår också ett förslag att de olika
              diskrimineringsombudsmännen vi har i dag ska samlas under en ny
              myndighet, Diskrimineringsombudsmannen. Det kommer att betyda
              att oavsett vilken sorts diskriminering man blivit utsatt för
              ska alla kunna vända sig till en och samma myndighet.
            </seg>
            <seg n="3f938919">
              Den nu föreslagna nya diskrimineringslagen är ett resultat av
              de förslag som presenterats av den parlamentariska Diskrimineringskommittén.
              Förhoppningen är att de föreslagna åtgärderna dels ska förbättra
              möjligheterna att komma åt diskriminering i samhället, dels förenkla
              för dem som blivit utsatta att anmäla och få sin sak prövad.
            </seg>
            <seg n="5f07df94">
              Diskriminering är ett samhällsproblem som hotar våra demokratiska
              grundvärderingar. Därför är det särskilt viktigt att vi kan skapa
              en mer effektiv och tydlig lagstiftning på området.
            </seg>
            <seg n="a23b5e0b">
              Med detta, fru talman, vill jag överlämna ärendet till kammaren
              för debatt.
            </seg>
          </u>
          <note type="speaker" n="d5d4cff4">
            Anf. 3 ANN-CHRISTIN AHLBERG (s):
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-0" n="d3b1d1c8">
            <seg n="75814677">
              Fru talman! Vi socialdemokrater yrkar bifall till våra reservationer
              1, 3 och 20 samt till reservation 10 som är en gemensam reservation
              med Vänsterpartiet och Miljöpartiet.
            </seg>
            <seg n="d5afd724">
              Fru talman! Ingen ska diskrimineras, oavsett kön, könsöverskridande
              identitet eller etnisk tillhörighet, religion eller annan trosuppfattning,
              funktionshinder, sexuell läggning eller om någon är ung eller
              gammal. Om man ändå diskriminerar någon ska det kosta så att det
              känns och får en avskräckande effekt. Det handlar denna debatt
              bland annat om, men den handlar också om de viktiga jämställdhetsfrågorna
              frågor som vi socialdemokrater tycker är viktiga ur diskrimineringssynpunkt.
            </seg>
            <seg n="9058be0c">
              Den nya diskrimineringslagen ska ersätta jämställdhetslagen och
              sex andra lagar, JämO ska avvecklas och en ny myndighet Diskrimineringsombudsmannen
              ska ha tillsyn över att lagen följs. Den borgerliga regeringens
              ojämställda politik gör att flera av oss är oroliga för att jämställdhetsfrågorna
              ska hamna längst ned på den prioriterade dagordningen.
            </seg>
            <seg n="e834a1d3">
              Jämställdhetslagen och JämO har varit viktiga i arbetet för ett
              mer jämställt samhälle och för att bryta den strukturella underordning
              som kvinnor möts av. Vi vill inte se en samlad lag och en tillsyn
              som leder till en försvagning av detta arbete. Det är viktigt
              att regeringen utvärderar den nya lagen så att man ser dess konsekvenser.
            </seg>
            <seg n="ccadba68">
              Sverige har kunnat skryta över att vara världens mest jämställda
              land, något som vi varit stolta över. Men sedan den borgerliga
              regeringen tog över har beslut efter beslut varit ett bakslag
              för jämställdheten. Den borgerliga regeringen för inte bara en
              orättvis politik. Med alla dess ojämställda beslut är det också
              den mest kvinnofientliga regeringen i modern tid. Om vi tittar
              på vad som hänt denna vecka ser vi att det har fattats beslut
              som innebär ett stort kliv tillbaka. Beslutet om vårdnadsbidrag
              eller kanske man ska kalla det hemmafrubidrag slår nämligen hårt
              mot kvinnors jämställdhet.
            </seg>
            <seg n="1499b2b4">
              Den borgerliga regeringens försämringar gör att vi är mycket
              oroliga för jämställdheten och för att jämställdhetsfrågorna ska
              komma bort i den nya lagen. När man läser borgarnas utskottstext
              i betänkandet blir man inte lugnare. Där står nämligen: Viktiga
              steg har tagits genom regeringens politik för att underlätta kvinnors
              arbetsliv och underlätta för familjerna att leva ett jämställt
              vardagsliv. Sänkt skatt på hushållstjänster, möjlighet till nystartsjobb
              i offentlig sektor, förändrade regler för arbetslöshetsersättning
              på deltid Och lite längre ned på sidan nämns även vårdnadsbidraget.
            </seg>
            <seg n="8ee4fd13">
              Hur ska hushållsnära tjänster öka jämställdheten mellan kvinnor
              och män? Ska männen börja städa i andra familjers hem och få en
              lågavlönad deltidstjänst som vi alla får vara med och betala?
              Hur kan nystartsjobb öka jämställdheten mellan kvinnor och män,
              de som varit så dåliga och skapat undanträngningseffekter på vanliga
              jobb för både kvinnor och män? Hur kan en sämre a-kassa öka jämställdheten
              mellan kvinnor och män, en a-kassa som borgarna förändrat så att
              kvinnor i högsta grad diskrimineras sett utifrån dagens arbetsliv
              och familjeliv för just kvinnor? Hur kan vårdnadsbidraget öka
              jämställdheten mellan kvinnor och män? Ska männen stanna hemma
              från välbetalda arbeten och ta hand om barnen för 3 000 kronor
              i månaden och få känna på hur det är att leva på fickpengar för
              ett heltidsjobb? Det är mycket viktigt att vi får svar på dessa
              frågor.
            </seg>
            <seg n="0df21697">
              Detta är enligt betänkandet borgarnas jämställdhetspolitik, en
              jämställdhetspolitik som vi tycker är förödande för varumärket
              Sverige som leder VM i jämställdhet. Det är väl det vi borde heja
              på?
            </seg>
            <seg n="24135ca3">
              Fru talman! Hushållsnära tjänster har i debatten framställts
              som ett stöd för småbarnsfamiljer som har svårt att få tiden att
              räcka till samt som en hjälp till deltidsarbetande kvinnor för
              att de ska kunna öka sin arbetstid. Statistiken pekar dock inte
              på att det är småbarnsföräldrarna eller de deltidsarbetande som
              använder sig av hushållsnära tjänster. Regeringens egna utredningar
              visar tydligt att det är de högavlönade som mest utnyttjar hushållsnära
              tjänster. Inte heller åldersstatistiken pekar på att det är småbarnsföräldrar
              som drar nytta av skattelättnaderna. I stället handlar det om
              nya lågavlönade deltidstjänster för kvinnor så att männen ska
              slippa ta sitt ansvar och hjälpa till med det obetalda hemarbetet
              och överklassen slippa städa de egna dassen, något som vi andra
              ska hjälpa till att betala.
            </seg>
            <seg n="02869039">
              Borgarnas kvinnofientliga jämställdhetspolitik skapar rubriker.
              Floppad satsning på jämställdhet stod det med stora bokstäver
              i tidningen Riksdag &amp; Departement. Endast 148 miljoner kronor
              användes av regeringens utlovade 400 miljoner, och 100 av dessa
              miljoner sände man ut i december, den sista månaden på året. Man
              kan verkligen påstå att regeringen säger en sak och gör en annan.
              Det gör att vi socialdemokrater är oroliga för att den jämställdhet
              som Sverige varit världskänt för ska monteras ned.
            </seg>
            <seg n="efba3a26">
              Fru talman! Den nya diskrimineringslagen som kommer att ersätta
              jämställdhetslagen innebär att jämställdhetsplaner och handlingsplaner
              för jämställda löner endast ska behöva göras vart tredje år i
              stället för, som i dag, varje år. Detsamma gäller lönekartläggning
              och löneanalys, som alltså bara behöver ske vart tredje år i stället
              för varje år. Dessutom föreslås att kravet på planer inte ska
              gälla för arbetsgivare som har färre än 25 anställda. I dag undantas
              arbetsgivare som har färre än tio anställda.
            </seg>
            <seg n="53b17105">
              Att en jämställdhetsplan inte upprättas varje år innebär risk
              för att ett regelbundet jämställdhetsarbete ersätts med skrivbordsarbete
              vart tredje år. Arbetet med planerna har skapat kunskap om och
              förståelse för jämställdhet. Vi anser att dagens ordning bör behållas,
              det vill säga att jämställdhetsplaner ska upprättas varje år av
              arbetsgivare med minst tio anställda. Att som regeringen nu föreslår
              undanta arbetsgivare med färre än 25 anställda innebär att mer
              än en miljon arbetstagare kommer att arbeta på en arbetsplats
              utan vare sig jämställdhetsplan eller handlingsplan för jämställda
              löner. Det är allvarligt. Jämställdhetskunskap behövs också hos
              arbetsgivare med mellan tio och 25 anställda.
            </seg>
            <seg n="219b3976">
              Svensk arbetsmarknad har kommit en bit på väg när det gäller
              jämställda löner. Fortfarande finns det dock skillnader mellan
              kvinnor och män, skillnader som behöver åtgärdas. Osakliga löneskillnader
              är ofta svåra att upptäcka. Vi anser att lönekartläggning är ett
              bra instrument för att synliggöra det faktum att arbeten som domineras
              av kvinnor systematiskt värderas mycket lägre än de manligt dominerade
              arbetena. Om den strukturella lönediskrimineringen blir synlig
              kan man åtgärda den mycket snabbare, och riktade insatser kan
              göras.
            </seg>
            <seg n="0c9f11bd">
              SKTF:s undersökning som nyligen genomförts i ett stort antal
              kommuner och landsting visar att 80 procent genomfört lönekartläggningen.
              Av de kommuner och landsting som har gjort lönekartläggningen
              uppger drygt hälften att de har hittat osakliga löneskillnader.
              Av dessa har drygt 97 procent upprättat en handlingsplan. 84 procent
              av personalcheferna anser att lönekartläggningen är ett bra verktyg
              för att nå jämställda löner.
            </seg>
            <seg n="fbb63d19">
              Det som nu den borgerliga regeringen tänker införa innebär en
              stor och uppenbar risk för att osakliga löneskillnader mellan
              kvinnor och män kommer att finnas vid ännu fler företag och att
              löneskillnaderna kommer att öka. Det kommer att ta mycket längre
              tid att rätta till. Fackförbunden SKTF och Unionen har räknat
              ut att det kan ta upp till sex år innan man kommer till rätta
              med de felaktiga lönerna.
            </seg>
            <seg n="82e50c36">
              Unionens medlemmar har en genomsnittlig löneskillnad mellan kvinnor
              och män som man inte har någon rimlig förklaring till, 2 000 kronor
              i månaden bara för att man är kvinna eller man. 2 000 kronor i
              månaden är mycket pengar, både i lön och i tilltänkt pension.
              Enligt jämställdhetslagen ska det rättas till. Det förutsätter
              att man regelbundet upprättar jämställdhetsplaner och handlingsplaner,
              så att man upptäcker och arbetar med de osakliga löneskillnaderna.
              Oavsett om det är tusenlappar eller hundralappar gör det väldigt
              stor skillnad för kvinnor.
            </seg>
            <seg n="560c0dba">
              Enligt JämO säger arbetsgivarna själva att det är den första
              lönekartläggningen som tar väldigt mycket tid, framför allt hos
              stora arbetsgivare. Det är inte så konstigt; har man inte gjort
              någonting innan är det ju nytt. Men med propositionens förslag
              om att lönekartläggningen endast ska ske vart tredje år kommer
              varje lönekartläggning att ta mer tid. Det blir som att göra något
              nytt vid varje tillfälle. Det kan vara så att inte ens samma personal
              finns kvar på företaget. Man hinner helt enkelt glömma under de
              tre åren.
            </seg>
            <seg n="5d4212a1">
              Vi delar de fackliga centralorganisationernas uppfattningar att
              regeringens förslag skickar signaler om att jämställdhetsinsatserna
              för att eliminera förekomsten av osakliga löneskillnader inte
              är en prioriterad fråga och att frågan inte är lika viktig för
              alla arbetsplatser. Man kan uppfatta det så att det är acceptabelt
              att diskriminera lite grann med osakliga löneskillnader vid mindre
              företag.
            </seg>
            <seg n="d2e3a732">
              Ändringen får med största sannolikhet allvarliga konsekvenser
              i form av ökade löneskillnaderna mellan kvinnor och män. Vi tycker
              att det vore bättre om man minskade dem.
            </seg>
            <seg n="54d6ec5d">
              På ett frukostmöte här i riksdagen hade några stycken av oss
              förmånen att få lyssna till Anita Göransson som är professor i
              genus och var utredare i utredningen Kvinnor och män i maktpositioner
              i det svenska samhället. Jag ställde till henne frågan om hon
              trodde att de nya förslagen ökade jämställdheten. Hon sade att
              det var direkt förödande för jämställdheten. Det är alltså inte
              bara facken och vi socialdemokrater som ser farhågorna utan även
              personer med mycket kunskap som forskare inom genus och jämställdhet.
            </seg>
            <seg n="36620f12">
              Jämställdhetsministern har vid en interpellationsdebatt sagt
              att det inte finns belägg för att det som fackliga organisationer
              och professorn säger händer. Hon har för avsikt att låta frågan
              om aktiva åtgärder, däribland frågor om jämställdhetsplaner, utredas
              vidare. Vore det inte bättre att regeringen utredde först, innan
              man genomför ett sådant här förslag, om man inte litar på vad
              bland annat JämO, LO, SKTF, Unionen och professorn säger? Man
              kan läsa att utskottet tycker detsamma. Bara med rent sunt förnuft
              kan man förstå att detta förslag inte ökar jämställdheten mellan
              kvinnor och män.
            </seg>
          </u>
          <note type="speaker" n="05e4422c">
            Anf. 4 JOSEFIN BRINK (v):
          </note>
          <u who="josefin_brink_cd11aa" xml:id="i-0344e06d8e81e458-0" n="65d97877">
            <seg n="b6ca42c9">
              Fru talman! För säkerhets skull inleder jag med att yrka bifall
              till ett antal reservationer, nämligen nr 10, 18, 21 och 26. Självfallet
              står vi bakom samtliga våra reservationer, men vi kan inte ha
              omröstningar i all oändlighet.
            </seg>
            <seg n="31a69221">
              Det är ett stort och omfattande ärende som vi debatterar här
              i dag. Vänsterpartiet har en lång rad reservationer, en hel del
              kritik av regeringen och ett antal egna förslag till förbättringar
              av antidiskrimineringsarbetet.
            </seg>
            <seg n="c2961b08">
              Jag vill börja med att konstatera att vi tycker att det är positivt
              att transpersoner nu uttryckligen kommer att inkluderas. Det är
              inte en dag för tidigt. Men jag anser att det är allvarligt att
              den direkt diskriminerande bestämmelsen om sterilisering fortfarande
              dröjer sig kvar i lagen.
            </seg>
            <seg n="a4a9a4d0">
              Ålder införs som en ny diskrimineringsgrund. Det är vi skyldiga
              till som medlemmar i EU. Det är i och för sig någonting som Vänsterpartiet
              tycker är positivt inte EU-medlemskapet, utan förbudet mot åldersdiskriminering
              men vi har en del viktiga förbehåll som handlar om att möjligheten
              att skydda framför allt äldre arbetskraft riskerar att undermineras
              genom att kollektivavtal och arbetsrättslig lagstiftning kanske
              måste ändras.
            </seg>
            <seg n="e1cc2525">
              När det gäller integration och etnisk diskriminering lämnar regeringens
              förslag en hel del övrigt att önska. Vi tvingas konstatera att
              några nya redskap för att främja integration och mångfald inte
              tillkommer.
            </seg>
            <seg n="f75fe1f0">
              En grupp som har särskild anledning att känna sig sviken den
              här dagen är alla funktionshindrade. Bristande tillgänglighet
              utestänger hundratusentals människor från delar av samhällslivet
              som de allra flesta av oss tar för givna. Vi i Vänsterpartiet
              är mycket besvikna över att regeringen väljer att inte ta den
              här frågan på det allvar den förtjänar genom att nu införa bristande
              tillgänglighet som grund för diskriminering.
            </seg>
            <seg n="20505f5e">
              De här frågorna kommer andra talare från Vänsterpartiet att återkomma
              till och tala om senare.
            </seg>
            <seg n="72e5f213">
              Fru talman! Det är som sagt stora och viktiga frågor vi debatterar
              i dag. Diskriminering är ett samhällsproblem som angår alla. Ansvaret
              för att bekämpa diskriminering ligger också på oss alla. En tydlig
              och överskådlig lagstiftning, en rättssäker hantering och kännbara
              sanktioner är viktiga inslag i arbetet med att bekämpa diskriminering.
            </seg>
            <seg n="7ce95202">
              Men ett övergripande problem med det lagförslag regeringen har
              lagt fram är att diskrimineringslagstiftningen nu får en tämligen
              ensidig inriktning på det rättsliga efterspelet till redan inträffad
              diskriminering på bekostnad av de aktiva åtgärderna, vars syfte
              det är att angripa och förändra de strukturer och maktförhållanden
              som upprätthåller och återskapar diskriminering.
            </seg>
            <seg n="df42f333">
              Möjligheten att göra en anmälan och få en rättssäker process
              och ett skäligt skadestånd om man utsatts för diskriminering fyller
              en viktig normerande roll och är betydelsefull för den enskilde
              som har drabbats. Men som redskap för samhällsförändring och för
              att avskaffa diskriminering är enskilda rättsprocesser inte särskilt
              verkningsfulla.
            </seg>
            <seg n="ed5a5709">
              Den huvudsakliga målsättningen med en antidiskrimineringspolitik
              värd namnet måste rimligen vara att undvika att diskrimineringen
              uppstår. Det kräver förstås en hel del utöver det som diskrimineringslagstiftningen
              omfattar. Ett samhälle där lika rättigheter och möjligheter i
              praktiken fullt ut gäller för alla, oavsett kön, etnicitet, funktionsgrad,
              ålder, sexuella preferenser eller könsidentitet, kräver i praktiken
              en grundläggande förändring av i stort sett hela samhället.
            </seg>
            <seg n="fc6f6944">
              En liten del i det förändringsarbetet kan ändå en väl utformad
              diskrimineringslagstiftning bidra med. Diskrimineringskommittén
              föreslog att kraven på aktiva åtgärder, det vill säga systematiskt
              förebyggande arbete för att förändra diskriminerande rutiner och
              strukturer och att främja jämställdhet och mångfald hos arbetsplatser
              eller utbildningsanordnare, borde utökas.
            </seg>
            <seg n="42269c43">
              Vänsterpartiet delar den uppfattningen. Det är i det systematiska
              arbetet som rutiner och strukturer ofta omedvetet återskapar diskriminering
              kan upptäckas och förändras. Vi menar att de årliga jämställdhetsplaner
              som hittills varit lagstadgade bör utvidgas till årliga mångfaldsplaner
              som ska upprättas i syfte att skapa verkligt inkluderande och
              icke-diskriminerande arbetsplatser, skolor, universitet och så
              vidare.
            </seg>
            <seg n="562ed772">
              Det är den enda rimliga strategin om man ser och inser att diskriminering
              inte orsakas av enstaka olycksfall i arbetet eller ens något slags
              irrationell ondska från enstaka chefer eller rektorer utan att
              den faktiskt har sin grund i systemfel som bygger på ofta omedvetna
              normer och arbetssätt.
            </seg>
            <seg n="7724d371">
              Regeringen vill nu inte införa några sådana krav på systematiskt
              mångfaldsarbete utan menar att frågan behöver utredas mer. Jag
              har väldigt svårt att se vad det egentligen är som behöver utredas
              ytterligare. Jag misstänker att det snarare handlar om regeringens
              väldigt känsliga hörselspröt när det gäller arbetsgivarorganisationernas
              klagolåt över regelkrångel och betungande administration.
            </seg>
            <seg n="c5bb357d">
              I ambitionen att minska företagens administrativa börda lägger
              regeringen nu fram ett förslag som får betecknas som historiskt.
              För första gången i jämställdslagens snart 20-åriga historia ska
              jämställdhetslagen urholkas. Försämringen görs i den del av den
              nuvarande jämställdhetslagen som varit bevisat effektiv. Det gäller
              kraven på jämställdhetsplaner, lönekartläggning och handlingsplan
              för jämställda löner. Från att ha varit en årligen återkommande
              rutin för alla arbetsgivare med minst tio anställda ska det arbetet
              nu bara göras vart tredje år och dessutom bara hos arbetsgivare
              med över 25 anställda.
            </seg>
            <seg n="fbf0425f">
              Det går inte att beskriva det som något annat än ett sjumilakliv
              bakåt. Det är just i detta systematiska arbete som kvalitativa
              resultat har nåtts. I och med det årliga arbetet med planer och
              kartläggning har arbetsgivarna i samverkan med de fackliga organisationerna
              förmåtts att införliva jämställdhetsperspektivet i den löpande
              verksamheten. Både JämO:s granskningar och utvärderingar gjorda
              av fackliga organisationer har visat att osakliga löneskillnader
              som beror på kön både har upptäckts och åtgärdats där lönekartläggningar
              har genomförts.
            </seg>
            <seg n="cb1b5e6c">
              Utskottet har uppvaktats av både JämO och de fackliga organisationerna
              SKTF och Unionen med vädjanden om att inte genomföra dessa försämringar
              i en lagstiftning som man menar har fungerat väldigt bra. Tyvärr
              kan vi bara konstatera att den borgerliga majoriteten inte brytt
              sig om att lyssna. Man väljer att gå fram med ett förslag som
              riskerar att bromsa upp jämställdhetsarbetet ute på arbetsplatserna
              och öka riskerna för lönediskriminering.
            </seg>
            <seg n="96052375">
              Man kan inte låta bli att undra om den borgerliga majoriteten
              över huvud taget tycker att det är ett problem att kvinnor bara
              tjänar 80 procent av mäns löner och att kvinnor har lägre befattningar,
              får mindre kompetensutveckling och mer ensidiga arbetsuppgifter
              och i högre grad utsätts för sexuella trakasserier på jobbet.
              Det är allt detta som man arbetar med i det systematiska jämställdhetsarbetet.
              Man undrar om majoriteten har något annat ess i rockärmen som
              på ett mer effektivt sätt kan engagera arbetsgivare och fackliga
              organisationer i arbetet med att åtgärda dessa problem om den
              nu ändå ser att de finns.
            </seg>
            <seg n="0f4ce44a">
              Vänsterpartiet delar inte uppfattningen att arbete för att förebygga
              och förhindra diskriminering ska ses som en lyx som kan väljas
              bort om det blir för besvärligt eller administrativt betungande.
              Den börda som det eventuellt innebär för arbetsgivare måste ses
              som en del av det ansvar som arbetsgivarskapet innebär. Därför
              menar vi att kraven på årliga jämställdhetsplaner, lönekartläggning
              och handlingsplan för jämställda löner ska behållas på nuvarande
              nivå också i den nya lagen.
            </seg>
            <seg n="da735e57">
              Fru talman! Relationen mellan arbetsgivare och arbetstagare i
              den svenska kollektivavtalsmodellen skiljer sig från relationen
              mellan köpare och säljare på andra marknader som också omfattas
              av diskrimineringsförbuden. Spelreglerna i arbetslivet slås i
              huvudsak fast i kollektivavtal med stöd av arbetsrättslig lagstiftning.
              Det är parterna som bär huvudansvaret för att se till att lagar
              och ingångna avtal efterlevs. Det gäller också den del av diskrimineringslagstiftningen
              som rör arbetslivet.
            </seg>
            <seg n="56036895">
              Vänsterpartiet värnar om den modellen för reglering av arbetslivet.
              Vi menar i likhet med de fackliga centralorganisationerna LO,
              TCO och Saco att den del av diskrimineringslagstiftningen som
              rör arbetslivet borde samlas i en separat lagstiftning som på
              ett självklart sätt associeras med övrig arbetsrättslig lagstiftning.
              Det skulle underlätta för både fackliga organisationer och arbetsgivare
              att överblicka och använda lagstiftningen. En sådan separat lag
              för arbetslivet skulle också understryka att diskrimineringsfrågor
              är att betrakta som en lika självklar del av det fackliga arbetet
              som annan arbetsrättslig lagstiftning och avtal.
            </seg>
            <seg n="25e2c352">
              Återigen handlar det om att Vänsterpartiet till skillnad från
              regeringen ser det systematiska förändringsarbetet som själva
              navet och tyngdpunkten i arbetet mot diskriminering. I arbetslivet
              är det parterna som kan göra det arbetet. Ju fler fackliga förtroendevalda
              och ansvariga chefer som tar ansvar för antidiskrimineringsarbetet,
              desto större möjlighet är det att arbetet når resultat.
            </seg>
            <seg n="38684376">
              Fru talman! Vänsterpartiet välkomnar sammanslagningen av ombudsmännen
              till en gemensam administration. Det kommer sannolikt att underlätta
              för den som vill göra en anmälan, och det går säkert att göra
              samordningsvinster för myndigheterna. Men vi menar att det är
              viktigt att den specialistkompetens som finns hos de nuvarande
              ombudsmännen fortsättningsvis tas till vara. Det är trots allt
              stor skillnad på vilka uttryck diskriminering tar sig och vilka
              åtgärder och insatser som krävs för att bekämpa den. Att tillgänglighetsanpassa
              en arbetsplats eller ett bostadshus kräver en typ av kunskaper
              och insikter medan att bekämpa sexuella trakasserier eller homofobi
              på en arbetsplats kräver helt andra.
            </seg>
            <seg n="25bbef49">
              Om den nya myndigheten ska kunna fungera som ett nav i antidiskrimineringsarbetet
              genom att sprida kunskaper och utveckla arbetsmetoder är det viktigt
              att specialistkunskaperna värnas. En effekt av sammanslagningen
              av myndigheterna som är problematisk är att vår enda jämställdhetsmyndighet
              JämO i praktiken därmed försvinner. JämO har förutom arbetet med
              jämställdhetslagen också fyllt en viktig funktion som kunskapskälla
              och opinionsbildare i jämställdhetsfrågor. Den rollen riskerar
              nu att tonas ned om inte helt försvinna.
            </seg>
            <seg n="ddff56e1">
              Vänsterpartiet har länge drivit krav om att vi borde inrätta
              en särskild jämställdhetsmyndighet i likhet med våra nordiska
              grannländer. Vi menar nu i samband med sammanslagningen av myndigheterna
              att det är mer angeläget än någonsin. En särskild jämställdhetsmyndighet
              borde inrättas med ett övergripande uppdrag att genomföra de jämställdhetspolitiska
              mål som regeringen och riksdagen har beslutat om.
            </seg>
            <seg n="4368b421">
              Som regeringen själv påpekar är jämställdhetspolitiken sektorsövergripande,
              och den omfattar snart sagt hela samhällslivet. Just därför är
              det viktigt att det finns en samlad myndighet där kunskapsinhämtning,
              metodutveckling och stöd till andra myndigheter och organisationer
              kan samlas, en myndighet som också bör ha i uppdrag att granska
              andra myndigheters jämställdhetsarbete och fördela medel till
              jämställdhetsprojekt.
            </seg>
            <seg n="a75cf34f">
              Titeln på betänkandet, Ett starkare skydd mot diskriminering,
              har tyvärr väldigt liten täckning i det förslag som regeringen
              lägger fram. Det är synd, för diskriminering är ett allvarligt
              samhällsproblem.
            </seg>
            <seg n="cb5567e1">
              Men vi kan lyfta blicken en aning från dagens betänkande. Då
              måste man ändå konstatera att det inte är i den här lagstiftningen
              som det största hotet mot ökad integration, jämställdhet och jämlikhet
              står att finna utan faktiskt i den generella politik som regeringen
              för. Det är en politik som skapar ökade klyftor och ökad segregation.
              Därmed ökar också risken för diskriminering av redan utsatta grupper.
            </seg>
            <seg n="1c08ecb6">
              I grund och botten är det därför en helt annan politik, en politik
              för jämlikhet, rättvisa och solidaritet, som krävs om vi ska lyckas
              nå målet om ett samhälle fritt från diskriminering.
            </seg>
          </u>
          <note type="speaker" n="fd8ea8dd">
            Anf. 5 ULF HOLM (mp):
          </note>
          <u who="ulf_holm_74ae2f" xml:id="i-869f787f7625b016-0" n="658c94fd">
            <seg n="0ae05d8c">
              Fru talman! Det är ett väldigt omfattande betänkande och väldigt
              många viktiga frågor som vi ska avhandla i den här diskussionen.
            </seg>
            <seg n="7444750c">
              Att motverka diskriminering och få bort den strukturella diskrimineringen
              är en prioritet i vårt arbete. Det är ovärdigt Sverige på 2000-talet
              att detta fortfarande förekommer i så hög utsträckning som det
              tyvärr gör. Därför krävs det aktiva åtgärder på flera plan.
            </seg>
            <seg n="4c38db1f">
              Det förslag som regeringen nu kommer med är till vissa delar
              bra. Men det finns också väldigt stora nackdelar. Det finns vissa
              punkter där man tyvärr också tar några steg tillbaka.
            </seg>
            <seg n="9e64061d">
              Vi börjar med det positiva. Det är naturligtvis att Miljöpartiet
              välkomnar huvudförslaget om en sammanslagning av diskrimineringslagarna.
              Vi har drivit denna fråga i många år. Vi tror helt enkelt att
              den nya lagen blir enklare att tillämpa såväl för dem som upplever
              sig som diskriminerade som för arbetsgivare och andra samhällsaktörer.
            </seg>
            <seg n="e7d2311b">
              Miljöpartiet ser också mycket positivt på att diskrimineringsförbudet
              utsträcks till nya samhällsområden och att två nya grunder, ålder
              och könsöverskridande identitet eller uttryck, införs. Som lagstiftare
              bör vi sträva efter ett så heltäckande samhälleligt diskrimineringsskydd
              som möjligt. Att transpersoner och personer som diskrimineras
              på grund av ålder inte skyddats har länge varit en pinsam lucka
              i lagen. Vi är glada över att den nu täpps igen. Det är ett stort
              steg framåt.
            </seg>
            <seg n="4f4b82e4">
              På samma sätt har det varit obegripligt att exempelvis utbildningsverksamheten
              på folkhögskolor inte har omfattats av diskrimineringslagstiftningen.
              Att frivilligorganisationer ges talerätt såsom företrädare för
              enskilda personer i diskrimineringstvister är också en angelägen
              reform.
            </seg>
            <seg n="e1608344">
              Bra är också införandet av en särskild diskrimineringsavgift.
              Skadestånden i diskrimineringsmål, ofta runt 15 000 kronor, har
              varit för låga för att ha en avskräckande effekt. Förhoppningsvis
              kan den nya avgiften ha en särskild effekt för dem som tillhandahåller
              varor och tjänster på marknaden, inte minst restaurangägare.
            </seg>
            <seg n="0355b380">
              Det var de övergripande positiva delarna i förslaget. Men det
              finns också, som jag sade tidigare, en rad förslag som vi inte
              kan ställa oss bakom och där vi anser att regeringen gör fel eller
              inte gör någonting alls, vilket är minst lika olyckligt.
            </seg>
            <seg n="3e1ee416">
              Fru talman! Att slå ihop dagens ombudsmän till en sammanhållande
              myndighet är bra. Men i den strukturen anser Miljöpartiet att
              varje separat ombudsman måste finnas kvar. De bör bilda ett ombudsmannakollektiv
              i den nya myndigheten. Vi menar att denna lösning innebär ett
              bättre helhetsperspektiv på diskrimineringsproblematiken utan
              att skillnaderna mellan de olika diskrimineringsgrunderna suddas
              ut. Vi beklagar djupt att regeringen och utskottsmajoriteten inte
              lyssnat på oss i denna fråga.
            </seg>
            <seg n="1f404b30">
              Vi tror att det är angeläget att den som är utsatt för flera
              typer av diskriminering inte faller mellan stolarna utan möts
              av en myndighet som förmår att anlägga ett så kallat intersektionalitetsperspektiv
              ja, det är ett svårt ord, men det är fint. Samtidigt är det för
              de flesta drabbade ingen tvekan om vilken sorts diskriminering
              det är fråga om. Myndigheten måste vara rustad att möta båda dessa
              grupper.
            </seg>
            <seg n="f561bb8d">
              I Miljöpartiets förslag att behålla de olika ombudsmännen inom
              ramen för en myndighet skulle det säkerställas att myndigheten
              har tillräcklig kompetens när det gäller var och en av de olika
              diskrimineringsgrunderna. Även om grunderna har mycket gemensamt
              har de också många särdrag.
            </seg>
            <seg n="f6639d01">
              Fru talman! Miljöpartiet anser att kraven på jämställdhetsplaner
              och lönekartläggningar inte får urholkas. Jämställda förhållanden
              i arbetslivet är en grundbult för ett jämställt samhälle. Särskilt
              central är givetvis frågan om jämställda löner. Egen lön och möjligheten
              till självförsörjning handlar i grunden om självständighet och
              frihet. En lägre värdering av kvinnors arbete och yrkesval gör
              att kvinnor begränsas i löneutvecklingen och karriärmöjligheterna,
              och det innebär lägre ersättningar vad gäller socialförsäkringar
              och pension.
            </seg>
            <seg n="fa72c0d6">
              Kvinnors lägre lön och långsammare löneutveckling i kombination
              med ett, tyvärr, huvudansvar för hem och familj är påtagliga faktorer
              i det icke jämställda samhället. Således är åtgärder för jämställda
              löner helt avgörande för att åstadkomma ett jämställt samhälle.
            </seg>
            <seg n="9048ca09">
              Enligt SCB är kvinnors löner, sett till hela arbetsmarknaden,
              84 procent av männens löner. Hälften av denna löneskillnad kan
              förklaras av att kvinnor och män har olika utbildning, befattningsgrader,
              arbetstider och finns inom olika sektorer. Olikheterna består
              exempelvis av att män i högre grad finns i branscher med högre
              löneläge än i kvinnodominerade branscher. Det finns också påtagliga
              skillnader mellan privat och offentlig sektor. Män finns också
              på högre positioner än kvinnor och har därmed högre lön. Men om
              alla dessa skillnader räknas bort genom så kallad standardvägning
              återstår fortfarande en löneskillnad mellan kvinnor och män på
              8 procent, som inte kan förklaras på annat sätt än att kvinnor
              och män värderas olika på arbetsmarknaden.
            </seg>
            <seg n="dfc31015">
              Mot denna bakgrund är det både anmärkningsvärt och häpnadsväckande
              att regeringen lägger fram förslag som innebär att förutsättningarna
              för ett jämställt arbetsliv kraftigt försämras. Regeringens jämställdhetsfientliga
              förslag om att jämställdhetsplaner och handlingsplaner för jämställda
              löner bara ska upprättas vart tredje år, och då bara av arbetsgivare
              med fler än 25 anställda, måste avslås.
            </seg>
            <seg n="212d7fb0">
              Att jämställdhetsplaner inte upprättas varje år innebär för många
              en uppenbar risk att kontinuerligt jämställdhetsarbete på arbetsplatsen
              ersätts med skrivbordsarbete vart tredje år. Bland annat JämO
              vittnar om vilken betydelse arbetet med jämställdhetsplanerna
              har. Många är de arbetsgivare och chefer som genom arbetet med
              planerna skapat sig kunskap om och förståelse för jämställdhet.
              Det är alltså väldigt många som kan vittna om det.
            </seg>
            <seg n="7d5691bd">
              Miljöpartiet anser därför att dagens ordning bör behållas, det
              vill säga att jämställdhetsplaner ska upprättas varje år av arbetsgivare
              med mer än tio anställda. I ett avseende tycker vi också att dagens
              regler bör skärpas. Det är inte acceptabelt att upptäckta brister
              som ska resultera i lönejusteringar får ta upp till tre år att
              justera. Vi anser att justeringarna bör avgöras och helst vara
              avklarade inom ett år. Målsättningen från oss måste vara klar
              och tydlig, och vi tror att det kan vara en styrka för parterna
              på arbetsmarknaden med denna målsättning, framför allt för de
              fackliga organisationerna.
            </seg>
            <seg n="89c3219f">
              Den borgerliga regeringen föreslår att arbetsgivare med färre
              än 25 anställda ska undantas från bestämmelserna. Regeringens
              prioriteringar är tydliga: Regelförändringar för arbetsgivare
              går före förbättringar av jämställdheten. Att motverka denna form
              av diskriminering anses vara en administrativ börda.
            </seg>
            <seg n="1489d0a8">
              Miljöpartiet ställer inte upp på denna beskrivning av verkligheten.
              För det innebär att över en miljon arbetstagare kommer att arbeta
              på arbetsplatser utan vare sig jämställdhetsplan eller handlingsplan
              för jämställda löner. Det är allvarligt då vi vet att jämställdhetskunskaperna
              också behövs hos arbetsgivare med mellan 10 och 25 anställda.
            </seg>
            <seg n="2be6555d">
              Fru talman! Vidare föreslår regeringen att arbetsgivares skyldighet
              att varje år kartlägga och analysera löneskillnader mellan kvinnor
              och män ändras till att endast gälla vart tredje år. Att lönekartläggningar
              bara genomförs vart tredje år innebär att rutiner bryts. Det kommer
              givetvis att uppfattas som en klar signal om att jämställdhetsarbetet
              inte längre behöver prioriteras lika hårt. Det gäller särskilt
              då vissa arbetsgivarorganisationer agiterar tydligt för att slopa
              hela den gällande skyldigheten i fråga om lönekartläggningen.
            </seg>
            <seg n="380cb2b4">
              SKTF har nyligen genomfört en undersökning som visar att de nuvarande
              reglerna kring lönekartläggningen fungerar bra. Undersökningen
              visar att 80 procent av landets kommuner och landsting genomfört
              kartläggningsarbetet. Resultatet av dessa lönekartläggningar är
              att man hittat osakliga löneskillnader. Av de kommuner och landsting
              som gjort lönekartläggning uppger drygt hälften att de har osakliga
              löneskillnader, och nästan alla har upprättat en handlingsplan
              med åtgärder.
            </seg>
            <seg n="b1cf55d0">
              Men detta bryr sig inte regeringen om. Osakliga löneskillnader
              mellan män och kvinnor är helt enkelt okej för den borgerliga
              regeringen. Det är det inte för Miljöpartiet. Därför säger vi
              bestämt nej till dessa försämringar.
            </seg>
            <seg n="e4450c72">
              Fru talman! Handikappombudsmannen har konstaterat att bristande
              tillgänglighet är en av de största orsakerna till att funktionshindrade
              diskrimineras. Sveriges samlade handikapprörelse har i åratal
              påtalat behovet av en diskrimineringslag som inkluderar bristande
              tillgänglighet. De lämnas nu besvikna när den borgerliga regeringen
              går emot detta förslag och inte gör några förbättringar i lagen.
              Miljöpartiet delar Diskrimineringskommitténs bedömning att de
              som omfattas av lagens förbud mot diskriminering inte ska få missgynna
              en person med funktionshinder.
            </seg>
            <seg n="0d2e88c0">
              Regeringen och den borgerliga utskottsmajoriteten anser att frågan
              om tillgänglighet bör utredas ytterligare. Men i Diskrimineringskommitténs
              utredning är denna fråga grundligt utredd. Det finns ingen anledning
              att vänta längre. Riksdagen bör uppdra åt regeringen att omgående
              återkomma med ett förslag på exakt lagtext. Det är inte så svårt,
              eftersom frågan är utredd.
            </seg>
            <seg n="10070a2b">
              Slutligen, fru talman, har Miljöpartiet också en gemensam reservation
              tillsammans med Vänsterpartiet gällande villkor för fastställande
              av könstillhörighet. Vi anser, precis som Jämställdhetsombudsmannen,
              att det är diskriminerande att kräva att könskörtlarna ska vara
              avlägsnade innan könstillhörigheten ändras. Det betyder i klartext
              att transsexuella och intersexuella personer ska steriliseras.
              Detta är givetvis diskriminerande. Jag beklagar att regeringen
              inte tagit tag i denna fråga och kräver att regeringen återkommer
              med ändringar i könstillhörighetslagen.
            </seg>
            <seg n="a4b4c250">
              Med detta sagt, fru talman, vill jag säga att jag givetvis står
              bakom alla våra reservationer och särskilda yttranden, men för
              tids vinnande yrkar jag endast bifall till reservationerna 8,
              10, 22 och 25.
            </seg>
            <seg n="3effce94">
              Senare i debatten kommer två kolleger till mig att gå upp och
              tillföra ännu mer till denna intressanta och viktiga diskussion.
            </seg>
          </u>
          <note type="speaker" n="ed9f6b10">
            Anf. 6 EVA FLYBORG (fp):
          </note>
          <u who="eva_flyborg_5bee75" xml:id="i-3ed7b58953d78380-0" n="88972f90" next="i-df068d9ab98bdc9e-0">
            <seg n="f2ed2909">
              Fru talman! I dag debatterar vi arbetsmarknadsutskottets betänkande
              nr 7. I det här ärendet behandlas regeringens proposition 2007/08:95,
              Ett starkare skydd mot diskriminering . Det har väl knappast undgått
              någon.
            </seg>
            <seg n="44f200cd">
              Fru talman! Diskrimineringslagen är till för att motverka diskriminering
              och på andra sätt främja lika rättigheter och lika möjligheter
              oavsett kön, könsöverskridande identitet eller uttryck, etnisk
              tillhörighet, religion eller annan trosuppfattning, funktionshinder,
              sexuell läggning eller ålder. Lagen ersätter jämställdhetslagen
              och sex andra civilrättsliga lagar.
            </seg>
            <seg n="19c9654c">
              Genom lagen tillkommer två nya diskrimineringsgrunder: könsöverskridande
              identitet eller uttryck och ålder. Det innebär att lagen kommer
              att omfatta sju olika diskrimineringsgrunder totalt.
            </seg>
            <seg n="8479b8be">
              Lagförslaget innehåller förstärkta förbud mot repressalier och
              skyldighet för arbetsgivare, utbildningssamordnare och den som
              utbildar någon som ska fullgöra värnplikt eller civilplikt att
              utreda och vidta åtgärder mot trakasserier. Det, fru talman, är
              en mycket välkommen förändring och förstärkning för dem som trakasseras,
              till exempel som det har skett inom Försvarsmakten under många
              år.
            </seg>
            <seg n="e7bb10e4">
              Jag har själv varit den som har drivit på och uppmärksammat den
              här frågan genom åren. Det hade varit en stor hjälp för oss som
              ska ställa ansvariga till svars men främst för dem som har fått
              utstå trakasserier i till exempel Försvarsmakten om den förra
              regeringen och den förra majoriteten hade tagit det här steget.
              Vi får väl trots allt vara glada för att det kommer nu med en
              alliansregering.
            </seg>
            <seg n="66e1f8aa">
              Det införs också en ny form av ersättning till dem som diskrimineras,
              en så kallad diskrimineringsersättning. Det är mycket bra. Sådan
              ersättning ska vara en ersättning för den kränkning som diskrimineringen
              faktiskt innebär, men den ska också avskräcka från diskriminering
              i stort. Diskriminerande avtal med mera ska kunna förklaras ogiltiga
              av en domstol.
            </seg>
          </u>
          <note n="c566813a">
            Lagen innehåller också bestämmelser om aktiva åtgärder, i första
            hand i fråga om kön och etnisk tillhörighet i arbetslivet och
            i fråga om utbildning. Den nya myndigheten, Diskrimineringsombudsmannen,
            ska ha tillsyn över att lagen faktiskt följs. De nuvarande separata
            organisationerna uppgår i den nya gemensamma.
          </note>
          <u who="eva_flyborg_5bee75" xml:id="i-df068d9ab98bdc9e-0" n="88972f90" prev="i-3ed7b58953d78380-0">
            <seg n="c11c9f97">
              Diskrimineringsombudsmannen ska ha rätt att i domstol föra talan
              för en enskild person som anser sig ha blivit diskriminerad. Genom
              en regel som är ny i förhållande till nuvarande lagstiftning införs
              en talerätt för vissa intresseorganisationer. Kompetensen och
              personalen kommer att bibehållas i den nya myndigheten.
            </seg>
            <seg n="dfe94c8f">
              Utskottets majoritet ställer sig bakom propositionen.
            </seg>
            <seg n="12ad82fa">
              Fru talman! Jag vill slå fast: Att skyddas mot diskriminering
              är en mänsklig rättighet. Det har flera andra sagt här i dag.
            </seg>
            <seg n="505a36e0">
              Enligt FN:s allmänna förklaring om de mänskliga rättigheterna
              är alla människor födda fria och lika i värde och rättigheter.
              Diskriminering är förbjuden. Alla är berättigade till alla de
              fri- och rättigheter som omfattas av förklaringen utan åtskillnad
              av något slag.
            </seg>
            <seg n="b70b4c8d">
              Rätten att bli sedd och bemött för den man är och inte vad man
              är är enligt min mening grundläggande. Diskriminering är ett stort
              problem som vi tar på allvar. Det är oacceptabelt att diskriminera
              människor, oavsett vad diskrimineringen grundar sig på.
            </seg>
            <seg n="da10b4e3">
              Alla ska behandlas lika och med lika värde och värdighet. Utan
              den grundläggande värderingen får vi ett värdelöst samhälle.
            </seg>
            <seg n="4f0e9a20">
              Det är viktigt att betona att diskrimineringslagen inte handlar
              om att ge vissa grupper rättigheter framför andra. Tvärtom betyder
              lagen att samtliga individer får samma skydd, oavsett om man råkar
              vara man eller kvinna, född i Sverige eller utomlands, och så
              vidare. Alla skyddas av förbuden mot diskriminering på grund av
              kön och så vidare, det som vi redan har räknat upp.
            </seg>
            <seg n="d2130bc7">
              Den lag som vi nu debatterar är faktiskt ett stort steg framåt.
              All diskriminering bryter mot principen om människors lika rätt
              och värdighet. När vi värnar om människors skydd mot diskriminering
              värnar vi faktiskt om de mänskliga rättigheterna.
            </seg>
            <seg n="13a7cc33">
              På arbetslivets område utvidgas den krets som skyddas mot diskriminering.
              Förutom arbetstagare och arbetssökande ska även den som gör en
              förfrågan om ett arbete omfattas. Detsamma ska gälla den som söker
              eller fullgör praktik och inte som i dag enbart den som fullgör
              en yrkespraktik. Det är en skillnad. Det innebär till exempel
              att även den som deltar i en arbetsmarknadspolitisk praktik eller
              genomgår prao kommer att omfattas i fortsättningen. Skyddet utvidgas
              också till att avse den som står till förfogande för att utföra
              eller utför arbete som inhyrd eller inlånad arbetskraft.
            </seg>
            <seg n="f62846c0">
              Fru talman! Överträdelser av diskrimineringslagen innebär en
              allvarlig kränkning för den som diskrimineras. Den föreslagna
              diskrimineringsersättningen har en stark preventiv funktion. Det
              innebär att man inte helt kan jämföra den med skadeståndsnivåerna
              vid brott. I civilrättsliga tvister utdöms inga påföljder vid
              sidan av ersättningen, vilket innebär att ett normalt sett högre
              belopp bör utdömas för att uppnå den preventiva effekten. Det
              ska kort sagt kosta skjortan att diskriminera.
            </seg>
            <seg n="c2a37351">
              En sammanslagen myndighet har från oppositionen fått en viss
              kritik. Men jag tycker att den markerar tydligare att alla människor
              är lika i värde och rättigheter och att det inte finns några hierarkier
              mellan olika diskrimineringsgrunder.
            </seg>
            <seg n="51903c27">
              I dag är lagstiftningen uppdelad på flera lagar, och skyddet
              mot diskriminering är olika långtgående beroende på vilken diskrimineringsgrund
              det handlar om. Det ändrar vi på nu.
            </seg>
            <seg n="49fbcd95">
              En sammanhållen myndighet kan få större genomslagskraft, tyngd
              och auktoritet. Den nya myndigheten får utökade befogenheter som
              till exempel tillträde till arbetsplatser och andra lokaler. Det
              blir också lättare att i framtiden vid behov införa andra och
              nya diskrimineringsgrunder.
            </seg>
            <seg n="f99915a5">
              Fru talman! Trots många års jämställdhetsarbete har Sverige fortfarande
              mycket kvar innan kvinnor och män har samma möjligheter. Bättre
              möjligheter att kombinera jobb och föräldraskap betyder mycket,
              men det behövs också en robust lag mot könsdiskriminering.
            </seg>
            <seg n="e1d62ec9">
              Flertalet av dem som i dag står utanför arbetsmarknaden är kvinnor,
              och de är dessutom i betydligt större utsträckning än män undersysselsatta.
              Kvinnor dominerar därmed i grupper som regeringens politik avser
              att stödja.
            </seg>
            <seg n="7a4db653">
              Kvinnors löneinkomster utgör endast 84 procent av männens. Regeringens
              insatser är betydelsefulla för ökad mångfald och konkurrens inom
              de branscher, dominerade av offentliga monopol, där kvinnor utgör
              majoriteten av både de anställda och företagarna. Detta främjar
              nyföretagande bland kvinnor och ger de anställda en större arbetsmarknad
              med möjlighet till bättre löneutveckling.
            </seg>
            <seg n="cf84f966">
              Inom arbetslivet tillåts positiv särbehandling på grund av kön
              vilket liksom i dag uttrycks som åtgärder som är ett led i strävanden
              att främja jämställdhet mellan kvinnor och män. Detta gäller dock
              inte i fråga om lönevillkor eller andra anställningsvillkor.
            </seg>
            <seg n="db1c8371">
              Jämställdhetslagen innehåller bestämmelser om mer långtgående
              aktiva åtgärder, till exempel om att underlätta för både kvinnliga
              och manliga arbetstagare att förena förvärvsarbete med föräldraskap,
              att kartlägga löner och att upprätta handlingsplan för jämställda
              löner och jämställdhetsplan. En arbetsgivare som inte följer dessa
              regler kan vid vite föreläggas att faktiskt fullgöra sina skyldigheter.
            </seg>
            <seg n="236ef0a7">
              Med verkan från den 1 januari 2001 gäller krav på årliga lönekartläggningar
              och löneanalyser. Dessa regler gör inte något undantag för arbetsgivare
              med få anställda. Begränsningsregeln i fråga om mindre arbetsgivare
              gäller i dag jämställdhetsplanen och handlingsplanen för jämställda
              löner.
            </seg>
            <seg n="81abf319">
              En sådan regel gör regelbördan exakt lika tung för mindre arbetsplatser,
              till exempel en liten restaurang med knappt ett tiotal anställda,
              som för globala koncerner med särskilda human resources -enheter.
              Det här är helt orealistiskt, vilket också har visat sig i att
              kravet på planer inte har fått genomslag hos de mindre arbetsgivarna.
            </seg>
            <seg n="d12bd6d6">
              Vi anpassar nu kartan efter verkligheten. Kravet på jämställdhetsplan
              inträder först vid minst 25 anställda, och planen ska uppdateras
              minst vart tredje år. Minst vart tredje år ska det också göras
              en särskild lönekartläggning. Men själva skyddet mot könsdiskriminering
              och annan diskriminering liksom kravet på lönekartläggning gäller
              hela arbetsmarknaden, från de allra minsta arbetsplatserna till
              de allra största.
            </seg>
            <seg n="abe17bc0">
              I propositionen redovisas resultat från en enkätundersökning
              bland företag och myndigheter våren 2005, genomförd av Statistiska
              centralbyrån. Den visar att bland företagen hade drygt 30 procent
              en aktuell jämställdhetsplan. Storleken på företagen hade en stor
              betydelse för om arbetsgivaren hade en aktuell jämställdhetsplan.
              Företag med 1049 anställda hade i betydligt mindre utsträckning
              än övriga en jämställdhetsplan.
            </seg>
            <seg n="1edb187d">
              Fru talman! Lagens regler om aktiva åtgärder för jämställdhet
              handlar om ett kontinuerligt och målinriktat arbete som avser
              arbetsförhållanden, rekrytering, utbildning, kompetensutveckling
              med mera. Det viktiga är att arbetsgivaren faktiskt upprättar
              planer som fungerar som levande och aktiva planeringsdokument.
              Detta är viktigare än att uppdatering och revidering sker varje
              år. Många förändringar kan också ta längre tid att genomföra än
              bara ett år. Med en längre planeringshorisont ökar förutsättningarna
              att åstadkomma långsiktiga och riktiga förbättringar.
            </seg>
            <seg n="7802b161">
              Det utesluter självfallet inte att enskilda parter kan komma
              överens om tätare revideringar av planen och att kollektivavtal
              kan träffas till exempel om detta. Oppositionens farhågor är överdrivna
              när de hävdar att det aktiva jämställdhetsarbetet skulle bli lidande
              av propositionens förslag om treåriga planer. Det är viktigt att
              framhålla, återigen, att planerna ska vara levande i den meningen
              att de ständigt ska vara aktuella i det vardagliga arbetet. Som
              sägs i propositionen är det processen och inte dokumentet i sig
              som är avgörande för resultatet. Hyllvärmare gör ingen nytta!
            </seg>
            <seg n="ca5e6ea9">
              I fråga om jämställdhetsplaner är resonemanget likadant. Längre
              perioder bör skapa bättre förutsättningar för arbetsgivare att
              planera långsiktigt och bedöma vad åtgärderna faktiskt resulterar
              i. Genom att man undantar fler arbetsgivare kan den nya ombudsmannamyndigheten
              anpassa sina resurser bättre, och sannolikt kan lagens krav få
              bättre genomslag.
            </seg>
            <seg n="d39764a8">
              I fråga om kravet på lönekartläggning, som liksom i dag ska avse
              alla arbetsgivare oavsett antalet anställda, föreslås samma periodicitet.
              Med en treårsgräns skapas bättre förutsättningar för långsiktighet
              och bedömning av vad åtgärderna resulterar i.
            </seg>
            <seg n="6a7118bd">
              Angående diskrimineringsgrunden tillgänglighet vill jag säga
              följande: Jag instämmer i att frågan om tillgänglighet för funktionshindrade
              är mycket angelägen, men frågan är också ytterst komplicerad.
              Majoriteten anser liksom regeringen att regler som gäller tillgänglighet
              måste ge ett tydligt och konkret underlag för näringsidkares och
              andras bedömningar av vilka åtgärder som faktiskt ska övervägas.
              Även den som har ett funktionshinder måste kunna få vägledning
              om vilka krav man faktiskt kan ställa.
            </seg>
            <seg n="38f4c35c">
              Till detta kommer den nog så viktiga frågan om ansvaret för de
              kostnader som är förenade med åtgärder för ökad tillgänglighet.
              Vi delar regeringens uppfattning att saken behöver utredas vidare
              och värdesätter att detta ska ske skyndsamt.
            </seg>
            <seg n="89cb5998">
              Det är också så att den nationella planen för handikappolitiken
              också anger att verksamheterna ska arbeta med frågan och vidta
              åtgärder fram till 2010 och inkomma med förslag. Innan dess är
              det inte möjligt att belägga någon med vite eftersom tidsfristen
              ännu inte har löpt ut.
            </seg>
            <seg n="a756d7e9">
              Regeringen föreslår inte någon utökning av bestämmelserna för
              aktiva åtgärder. I propositionen konstateras att det inte finns
              någon utvärdering av effekter och resultat av de olika delarna
              av dagens skyldigheter och att en sådan analys också saknas i
              Diskrimineringskommitténs betänkande.
            </seg>
            <seg n="938d4d89">
              Det finns därmed ingen analys av om reglerna har haft effekt
              på företagens förebyggande arbete mot diskriminering. Inte heller
              har konsekvenserna av kommitténs förslag om aktiva åtgärder, som
              innebär nya förpliktelser för företagen, utretts eller kvantifierats
              i någon närmare omfattning. Frågan bör beredas vidare, vilket
              också regeringen avser att göra.
            </seg>
            <seg n="88d12ce8">
              Fru talman! De aktiva åtgärderna måste också ses i ljuset av
              regeringens målsättning att minska de administrativa kostnaderna
              för företagen med 25 procent fram till 2010. Åtgärden bör minska
              många arbetsgivarens administrativa börda. Tidsåtgången för arbetet
              med lönekartläggning minskar och därmed också kostnaderna. Arbetet
              med regelförenkling är ett av medlen för regeringens mål om fler
              jobb. Enligt en uppskattning som Nutek har gjort uppgick de administrativa
              kostnaderna på området arbetsrätt till 6,4 miljarder kronor 2006.
              Med de förenklingar på området som föreslås skulle företagens
              administrativa kostnader minska med 25 procent.
            </seg>
            <seg n="a8273838">
              För några år sedan stod Företagarna vid Drottninggatan här i
              Helsingfors och läste upp 20 000 sidor med lagtext. Det tog över
              två veckor bara att läsa upp dem! Den byråkrati, det träsk, den
              djungel av lagar och regler som pressar våra företagare kostar
              dem totalt ungefär 70 miljarder kronor per år. Nutek har också
              räknat fram att samhällets kostnader blir ungefär det dubbla,
              alltså 140 miljarder kronor per år för vårt regelkrångel.
            </seg>
            <seg n="7f10f4df">
              Det här har vi en skyldighet att göra någonting åt! Vi ska ha
              företagare som har tid att vara just företagare och inte byråkrater!
            </seg>
            <seg n="33bc3893">
              Fru talman! Sammanfattningsvis är det här ett betänkande och
              ett lagförslag som gör att vi tar ett samlat grepp om diskrimineringsfrågorna.
              Vi stärker myndigheten, och vi koncentrerar oss mer på innehållet
              i antidiskrimineringsarbetet och mindre på formen.
            </seg>
          </u>
          <note n="ee87344d">
            Genom det här förslaget blir likabehandlingsdirektivet, direktivet
            mot etnisk diskriminering och arbetslivsdirektivet slutligt genomförda
            i Sverige. De nya lagarna och vissa andra lagändringar av följdkaraktär
            föreslås träda i kraft den 1 januari 2009.
          </note>
          <note n="0a0c9240">
            Jag yrkar bifall till utskottets förslag i betänkandet och avslag
            på samtliga motioner.
          </note>
          <note n="c87a28d2">
            I detta anförande instämde Hans Backman (fp).
          </note>
          <note type="speaker" n="7d6f36b0">
            Anf. 7 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-1" n="d3b1d1c8">
            <seg n="2ff72ee7">
              Fru talman! Eva Flyborg säger i sitt anförande att det behövs
              en robust lag när det gäller jämställdhetsfrågorna. Hon säger
              också att vi måste anpassa kartan efter verkligheten. Men då har
              vi nog helt olika syn både på vad en robust lag är och hur kartan
              och verkligheten ser ut.
            </seg>
            <seg n="8b289080">
              Verkligheten för kvinnor till exempel i arbetslivet är att de
              lönediskrimineras redan i dag. Ska man då försämra de verktyg
              som ändå finns för att kanske komma åt detta i tid och också synliggöra
              det?
            </seg>
            <seg n="0cc01a31">
              Löneskillnaden mellan män och kvinnor som man inte kan förklara
              var för Unionens medlemmar 2 000 kronor per månad. Om kvinnor
              ska få vänta sex år innan dessa löneskillnader upptäcks och kanske
              åtgärdas är inte detta en robust lag, Eva Flyborg. Kartan över
              verkligheten ser lite annorlunda ut.
            </seg>
            <seg n="0bdfb3f6">
              Sedan undrar jag vad du tycker om att en miljon arbetstagare
              faktiskt blir utan handlingsplan och jämställdhetsplan och om
              du tror att lönekartläggningar och löneanalys förbättrar kvinnors
              jämställdhet när tiden förlängs så att man ska se över detta vart
              tredje år. Det är ju de arbetsgivare som redan är intresserade
              som möjligtvis kommer att göra det tätare.
            </seg>
          </u>
          <note type="speaker" n="bc5d4433">
            Anf. 8 EVA FLYBORG (fp) replik:
          </note>
          <u who="eva_flyborg_5bee75" xml:id="i-22f1508f73ebf146-0" n="88972f90">
            <seg n="11adc5d9">
              Fru talman! Jag hade på känn lite grann att det skulle komma
              en fråga just om periodiciteten i de olika lagarna. Det är sant,
              vi ändrar från ett år till tre år.
            </seg>
            <seg n="d1aa9a0c">
              Men om vi tittar på verkligheten, hur ser det verkligen ut där
              ute? Jag har gjort hundratals besök på mindre, mellanstora och
              stora företag. De stora företagen, som har beskrivits en hel del
              i betänkandet och som jag talade om i mitt anförande, har egentligen
              inga stora problem med detta. De har stora personalavdelningar,
              human resources , så de kan jobba med det här. De små företagen
              hinner inte med. De hinner inte med att göra detta på ett bra
              sätt, med ett bra innehåll varje år. 70 miljarder kostar det i
              administrativa kostnader för våra företag att följa hela den djungel
              av byråkratiska lagar och annat som ska göras. Det säger sig självt
              att man inte hinner med det. Man orkar inte med.
            </seg>
            <seg n="acada621">
              Då tycker jag att det är betydligt bättre att vi slutar upp med
              den här plakatpolitiken där det ska se fint ut på papperet, det
              ska se fint ut i en lag, det ska låta bra; men innehållet är det
              knappt någon som bryr sig om. Vi ska ha ett bra innehåll, men
              vi ska inte jaga de små företagarna med blåslampa för att de ska
              bli byråkrater i stället för att vara företagare.
            </seg>
            <seg n="8c953cc6">
              Jag tror verkligen inte att det här kommer att vara något bakslag
              för jämställdheten eller för lönekartläggningen, för jag tror
              också, Ann-Christin Ahlberg, att parterna är så kloka att man
              där detta finns i dag inte slutar upp att göra det. Tror Ann-Christin
              Ahlberg att de fackliga representanterna plötsligt säger: Nej,
              nu står det i lagen att man bara måste göra det vart tredje år,
              då kan vi sluta. Vi ses om tre år! Det tror inte jag. Jag har
              betydligt större förtroende för att både företagarna och de fackliga
              representanterna fortsätter att föra den här dialogen och kanske
              till och med gör det till en del i ett kollektivavtal.
            </seg>
          </u>
          <note type="speaker" n="925ccf93">
            Anf. 9 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-2" n="d3b1d1c8">
            <seg n="62165519">
              Fru talman! Jag är helt övertygad om, Eva Flyborg, att de fackliga
              organisationerna kommer att driva denna fråga. Det är bara det
              att de inte har något lagstöd för att åtgärda det förrän om kanske
              sex år. Det måste väl ändå vara en klar försämring för kvinnor
              som har ojämställda löner. Man har osakliga löneskillnader på
              2 000 kronor i månaden. Det är 24 000 om året som man inte kan
              förklara. Vi kan tänka på hur mycket det blir till pension, som
              vi brukar prata om att kvinnor har problem med.
            </seg>
            <seg n="f727c296">
              Det är verkligheten. Vi vet att kvinnor fortfarande inte har
              hundra procent av männens lönevillkor. Det handlar om att regelbundet
              analysera och försöka få åtgärderna till skott. Det ska varken
              ta tre år eller sex år. Det ska göras så fort som möjligt.
            </seg>
            <seg n="46c9209d">
              Sedan måste jag fråga Eva Flyborg vad hon tycker om det ni har
              skrivit i ert betänkande. Hur ökar jämställdheten mellan kvinnor
              och män med en försämrad a-kassa? Hur ökar jämställdheten mellan
              kvinnor och män med ett vårdnadsbidrag? Hur kan jämställdheten
              öka mellan kvinnor och män med hushållsnära tjänster? Hur kan
              den här lagen komma att förbättra kvinnors möjligheter till ett
              jämställt arbetsliv, som kommer att kunna förenas med ett familjeliv?
              I dag är det faktiskt kvinnor som diskrimineras på arbetsmarknaden.
            </seg>
          </u>
          <note type="speaker" n="29b199e8">
            Anf. 10 EVA FLYBORG (fp) replik:
          </note>
          <u who="eva_flyborg_5bee75" xml:id="i-22f1508f73ebf146-1" n="88972f90">
            <seg n="589aa0a2">
              Fru talman! Nu kanske det inte är en vårdnadsbidragsdebatt vi
              ska föra. Den ska vi ha lite senare, i juni. Jag ber att få återkomma
              då. Men om jag bara kommenterar detta lite grann kan jag säga
              att den här regeringen ser till hela verkligheten, både kvinnor
              och män och även barnen. Det är inte minst viktigt.
            </seg>
            <seg n="fc5913fe">
              Vi är för ett vårdnadsbidrag. Vi är också för en jämställdhetsbonus,
              som Ann-Christin Ahlberg glömde nämna i sammanhanget. Det här
              är ett paket där vi verkligen har tänkt igenom hur vi ska ge familjen
              en större frihet att kunna besluta om sin egen situation. Jag
              anser faktiskt att kvinnan är en stor del av familjen och därmed
              också ges en större frihet, en rättighet att bestämma själv när
              inte staten alltid ska lägga sig i.
            </seg>
            <seg n="c6b93f7d">
              Ann-Christin Ahlberg hade också ett antal andra frågor i sitt
              anförande. Jag tänkte att jag skulle svara på några av dem. Ledamoten
              får inte svara en gång till, men jag ska försöka hålla mig på
              mattan.
            </seg>
            <seg n="760df415">
              Sex år, säger Ann-Christin Ahlberg. Man kan faktiskt jobba hela
              tiden med det här. Att det är minst vart tredje år man ska se
              över de här olika sakerna gör ju inte att man inte får lov att
              återkomma innan. Det kommer de fram till själva i en egen överenskommelse.
              De goda företagarna och bra arbetstagarorganisationer tror jag
              inte bara kommer att släppa allting med sex års mellanrum och
              säga att nu struntar vi i detta, tvärtom. Lagen ändrar, som sagt,
              inte ett dugg på det här utan det är bara att fortsätta på den
              goda väg som man har slagit in på.
            </seg>
            <seg n="28923026">
              Vad gäller hushållsnära tjänster kan jag fråga mig själv, eftersom
              jag inte kan ställa en motfråga, vem som befrias från städjobbet
              hemma. Jag tror att det är kvinnan i högsta grad eftersom där
              tror jag att vi har samma uppfattning kvinnorna drar det tyngsta
              lasset hemma, med hemarbetet, med barn och familj, städning, matlagning,
              tvätt och allt vad det är. Men vem befrias då? Det är naturligtvis
              kvinnan som slipper göra den städtjänstgöringen. Det är i allra
              högsta grad en reform för kvinnor.
            </seg>
            <seg n="18d08693">
              Ann-Christin Ahlberg kommenterade också 800 miljoner kronor till
              jämställdhetssatsningar och att alla pengar inte har kommit ut.
              Nej, det har de inte gjort därför att vi satsar på kvalitet och
              inte bara på kvantitet.
            </seg>
          </u>
          <note type="speaker" n="1b05754d">
            Anf. 11 JOSEFIN BRINK (v) replik:
          </note>
          <u who="josefin_brink_cd11aa" xml:id="i-0344e06d8e81e458-1" n="65d97877">
            <seg n="6c65d69f">
              Fru talman! Det är lite spännande att lyssna på Eva Flyborg.
              Hon inleder storstilat med att citera FN:s deklaration om de mänskliga
              rättigheterna och påtalar varje människas individuella rätt att
              slippa diskriminering och landar mot slutet av sitt anförande
              i hur besvärligt och dyrt det är för arbetsgivarna att uppfylla
              de högt uppställda kraven på att slippa diskriminering och främja
              jämställdhet och integration. Det är alltså den direkta kopplingen
              till det så kallade regelkrånglet som har lett fram till att kampen
              mot diskriminering i arbetslivet ska trappas ned en smula genom
              att man lite mer sällan än i dag ska behöva göra jämställdhetsplaner,
              lönekartläggningar och handlingsplaner för jämställda löner.
            </seg>
            <seg n="4a998ff3">
              Man måste fråga sig om Eva Flyborg tycker att det är okej med
              lite diskriminering, lite grann, så länge den är lönsam för företagen
              eller så länge den inte leder till byråkrati. Någonstans måste
              man ju göra ett val. Det kan vara att om man är arbetsgivare ingår
              det i ansvaret att se till att man uppfyller kraven på att inte
              ha diskriminerande strukturer som gör att människor riskerar att
              kränkas, hamna vid sidan av och särbehandlas. Vi vet att så sker
              i dag, inte minst när det gäller kvinnor. Det finns ett oerhört
              tydligt mått på att arbetsgivare faktiskt bryter mot lagstiftningen
              genom att lönediskriminera.
            </seg>
            <seg n="7f38cc3a">
              Eva Flyborg säger att hon inte tror att de här försämringarna
              av periodiciteten när det gäller att upprätta handlingsplaner
              för jämställda löner och jämställdhetsplaner kommer att få några
              negativa konsekvenser. Jag måste säga att det är lite mer relevant
              vad till exempel Jämställdhetsombudsmannen, forskningen, fackliga
              organisationer och andra anser i den här frågan än vad Eva Flyborg
              tror. Den här samlade expertisen tror nämligen att det kommer
              att leda till försämringar.
            </seg>
          </u>
          <note type="speaker" n="a07dd82d">
            Anf. 12 EVA FLYBORG (fp) replik:
          </note>
          <u who="eva_flyborg_5bee75" xml:id="i-22f1508f73ebf146-2" n="88972f90">
            <seg n="755caa0d">
              Fru talman! Nej, Josefin Brink, företagen ska inte slippa jobba
              mot diskriminering. Det är ingen människa som säger det. Lagförslaget
              och betänkandet säger inte heller det. Tvärtom påpekar samtliga,
              lagförslaget, betänkandet och även jag i mitt anförande, att det
              aktiva arbetet måste fortgå ständigt. Det gäller alla företag,
              oavsett storlek. Det kan vi väl ändå vara överens om. Det där
              stryker vi, tycker jag.
            </seg>
            <seg n="eff5521c">
              Att göra jämställdhetsplaner mera sällan ändrar ju inte kravet
              på att hela tiden aktivt jobba för jämställdhetsplaner eller jämställda
              löner. Tycker verkligen Josefin Brink att det är rimligt att vi
              har en byråkrati som Nutek har tagit fram ett underlag om inte
              jag, inte Folkpartiet, inte alliansregeringen, utan Nutek där
              man kommer fram till att den här byråkratin, den här djungeln
              av lagar, det träsk som de tvingas vara i kostar våra svenska
              företag 70 miljarder per år. Det kostar samhället ungefär 140
              miljarder per år. Det är därför att företagen inte gör nödvändiga
              till exempel miljöinvesteringar. Det blir för krångligt att byta
              ut en gammal panna mot en ny panna eftersom det kräver beslut
              i ett antal olika instanser. Då avstår man från det. Vi förlorar
              alla på det.
            </seg>
            <seg n="b96131b7">
              Josefin Brink talar om jämställdhet. Jag funderar då på det nya
              att även utbildare, värnpliktsanordnare och så vidare måste bekämpa
              trakasserier och annat. Detta kommer med i den nya lagen. Är Josefin
              Brink emot det? Jag har för mig att Vänsterpartiet i alla fall
              förr tyckte att det var bra att vi kämpade mot sexuella trakasserier
              i Försvarsmakten och på andra ställen och även kämpade för en
              kvinnlig värnplikt. Men det tycks Vänsterpartiet inte längre göra.
            </seg>
          </u>
          <note type="speaker" n="152dcfa9">
            Anf. 13 JOSEFIN BRINK (v) replik:
          </note>
          <u who="josefin_brink_cd11aa" xml:id="i-0344e06d8e81e458-2" n="65d97877">
            <seg n="c6600719">
              Fru talman! Nu debatterar vi inte värnpliktsfrågan, men jag kan
              försäkra Eva Flyborg att vi har stått upp bakom våra egna reservationer
              att införa kvinnlig värnplikt, som såvitt jag vet Folkpartiet
              har röstat emot i kammaren sedan förra året. Den bollen studsar
              väl tillbaka på Eva Flyborg.
            </seg>
            <seg n="9032ff6d">
              Vi har inte sagt att vi är emot att utvidga diskrimineringslagen
              till att omfatta nya områden. Jag sade i mitt anförande att vi
              välkomnar det. Inte desto mindre framför vi kritik på de områden
              där vi upplever att regeringen faktiskt försämrar arbetet. Det
              är det vi diskuterar nu.
            </seg>
            <seg n="6eb0dc2e">
              Eva Flyborg återvänder då till frågan om byråkratin och kostnaderna
              för att hålla på med antidiskrimineringsarbete och aktivt förebyggande
              arbete. Har Eva Flyborg över huvud taget funderat på kostnaderna
              för den enskilda individen? Vad kostar det kvinnor att år ut och
              år in arbeta med för låg lön? Vad kostar det den enskilda individen
              som blir mobbad och trakasserad på sin arbetsplats på grund av
              sin sexuella läggning, sitt kön eller sin etnicitet och som på
              grund av det riskerar att bli sjukskriven eller inte står ut och
              säger upp sig därför att arbetsgivaren inte genomför ett systematiskt
              arbete för att motverka det? Vad kostar det samhället att välutbildad
              utländsk arbetskraft inte får de jobb de skulle kunna göra annars
              därför att arbetsgivaren diskriminerar? Vad kostar det samhället
              att en massa funktionshindrade människor inte ges möjligheter
              att utföra jobb de har kompetens för därför att arbetsgivarna
              inte tillgänglighetsanpassar arbetsplatserna eller lider av olika
              vanföreställningar om att en funktionshindrad inte klarar jobbet?
              Varför, Eva Flyborg, är det företagens administrativa kostnader
              som helt och hållet är i fokus för Folkpartiets resonemang och
              inte kostnaderna för enskilda individer som drabbas av diskriminering
              eller för samhället som helhet som förlorar mängder av viktiga
              arbetsinsatser av människor som stängs ute från arbetslivet?
            </seg>
          </u>
          <note type="speaker" n="a2b32cbd">
            Anf. 14 EVA FLYBORG (fp) replik:
          </note>
          <u who="eva_flyborg_5bee75" xml:id="i-3ed7b58953d78380-1" n="88972f90" next="i-df068d9ab98bdc9e-1">
            <seg n="c3d3b3c2">
              Fru talman! Jag tror att Josefin Brink har glömt vad vi pratar
              om i dag. Vi pratar om propositionen Ett starkare skydd mot diskriminering
              . Vi ska få fler giltiga diskrimineringsgrunder att arbeta efter.
              Det är olika områden som utvecklas. Det ska vi komma ihåg.
            </seg>
            <seg n="a1de8e1b">
              Jag tror att vi är överens om att vi tar bra och viktiga steg
              när det gäller till exempel värnpliktsanordnare eller andra som
              ordnar utbildning som ger ett starkare skydd.
            </seg>
            <seg n="d6854316">
              Jag tror också att vi är överens om att diskrimineringsarbetet
              är viktigt. Hela lagförslaget, betänkandet och mitt anförande
              i dag är en uppräkning av hur viktigt det är att jobba på bredden
              och på många områden.
            </seg>
            <seg n="1c163ac5">
              Det som är synd, fru talman, är att Vänsterpartiet fastnar i
              sin egen retorik och kör en plakatpolitik. Bara det låter bra
              är det okej, men när man tittar närmare efter vad det egentligen
              innebär är det inte längre så bra.
            </seg>
            <seg n="b233fcbb">
              Jag ska ta upp en helt annan sak, men vi verkar kunna flyta ut
              lite grann. Ett exempel är arbetsskadeförsäkringen, som nyligen
              blev kontrollerad. Vilken grupp har missgynnats där genom åren?
              Jo, det är kvinnor och enbart kvinnor. Den lagen har Josefin Brink
              stött i alla år och inte sagt något om.
            </seg>
          </u>
          <note n="955f31e4">
            (JOSEFIN BRINK (v): Det är helt fel!)
          </note>
          <u who="eva_flyborg_5bee75" xml:id="i-df068d9ab98bdc9e-1" n="88972f90" prev="i-3ed7b58953d78380-1">
            <seg n="3509291a">
              I dag ska vi hålla oss till vad som finns här i betänkandet,
              nämligen att vi utvidgar till nya grunder och att det kommer att
              bli ett starkare skydd mot diskriminering oavsett diskrimineringsgrund.
            </seg>
          </u>
          <note type="speaker" n="58c1e305">
            Anf. 15 ULF HOLM (mp) replik:
          </note>
          <u who="ulf_holm_74ae2f" xml:id="i-869f787f7625b016-1" n="658c94fd">
            <seg n="aad0b6f7">
              Fru talman! Det är tur att man sitter när man hör folkpartisten
              Eva Flyborg berätta om sin syn på diskriminering. Jag ska ta upp
              några saker. Jag hinner tyvärr inte allt på två minuter.
            </seg>
            <seg n="e4371266">
              Det är märkligt att säga att det blir en hierarkisk ordning om
              ombudsmännen behålls inom ett samlat ombudsmannakollektiv. Huvudförslaget
              från Diskrimineringskommittén var trots allt att detta bör vara
              en viktig funktion att behålla, det vill säga att inom ramen för
              myndigheten säkerställa att myndigheten har tillräcklig kompetens
              om olika diskrimineringsgrunder. Det handlar inte om hierarkisk
              ordning på något sätt. Det gäller att se helheten. Vad är det
              som har ändrats, Eva Flyborg?
            </seg>
            <seg n="f085a380">
              Det allvarligaste gäller jämställdhetsplaner och lönekartläggning.
              Eva Flyborg säger att de inte har fått genomslag i de små företagen,
              och därför tas regeln bort. Ska vi ta bort alla regler som folk
              inte riktigt kan följa eller där vi inte ger rätt förutsättningar
              för att olika företag eller personer ska kunna följa regelverket?
              Är det den strategin som gäller? Borde det inte tvärtom vara en
              signal om att vi ska göra ännu mer för att hjälpa företagen att
              lyckas med denna viktiga sak?
            </seg>
            <seg n="ffffedba">
              Tidigare talare har sagt att den administrativa bördan för företag
              är viktigare än att motverka diskriminering. Det är en diskriminering
              som kostar desto mer för människor och innebär samhällskostnader.
              Det är helt ofattbart att Eva Flyborg kan säga att det är administrativa
              byråkratiska lagar som måste tas bort. Vi måste väl kämpa för
              att få bort diskrimineringen?
            </seg>
          </u>
          <note type="speaker" n="8a0f2132">
            Anf. 16 EVA FLYBORG (fp) replik:
          </note>
          <u who="eva_flyborg_5bee75" xml:id="i-22f1508f73ebf146-3" n="88972f90">
            <seg n="db8d9e95">
              Fru talman! Först ska jag tacka för stödet från Miljöpartiet
              i en hel del av de frågor vi diskuterar i dag. Det är bra.
            </seg>
            <seg n="d2cac326">
              Det var frågan om den hierarkiska ordningen. Naturligtvis behålls
              kompetensen på de områden som redan finns. Till exempel JämO har
              funnits i många år och är stark. De nya diskrimineringsgrunderna
              har inte ens funnits tidigare och måste hitta sina former. Vi
              menar att det kan finnas en ojämlikhet mellan dessa som måste
              arbetas bort. Det kommer att bli bättre med en gemensam myndighet.
              Det är inget annat som menas med det.
            </seg>
            <seg n="ec4a544e">
              Vi tar inte bort reglerna om lönekartläggningar, jämställdhetsplaner
              eller något annat. Ibland kan man få för sig när oppositionen
              talar att vi raserar allt. Så är det faktiskt inte. Vi utökar
              till fler diskrimineringsgrunder.
            </seg>
            <seg n="47206e0e">
              Vi har insett att man inte mäktar med varje år. Vi vill hellre
              att arbetet görs riktigt när det väl görs så att det faktiskt
              blir innehåll och substans i de planer och kartläggningar som
              görs inget annat.
            </seg>
          </u>
          <note type="speaker" n="06425384">
            Anf. 17 ULF HOLM (mp) replik:
          </note>
          <u who="ulf_holm_74ae2f" xml:id="i-869f787f7625b016-2" n="658c94fd">
            <seg n="04f3e611">
              Fru talman! Eva Flyborg säger att man inte tar bort utan att
              företagen ska bli ännu bättre genom att göra arbetet mer sällan
              och att färre företag ska beröras. Det går inte ihop. Om man ska
              hjälpa företag med att bli bättre med att motverka diskriminering,
              som tyvärr finns på många arbetsplatser och som drabbar många
              människor med olika bakgrund, måste man satsa mer och hjälpa företagen
              att göra det bättre och enklare.
            </seg>
            <seg n="8e2664c6">
              Det är sant att några företag har klagat på att det är jobbigt
              första året, men efter några år är det inte så svårt. De viktigaste
              är att det har kommit som en naturlig del i verksamheten att frågorna
              tas upp och diskuteras all diskriminering ska motverkas. Det ska
              bli en arbetsplats som passar alla personer, till exempel med
              funktionshinder. Det ska inte vara något problem. Genom att sända
              en signal om att detta ska göras bara vart tredje år blir det
              tydligt att det inte är lika viktigt för företagen längre.
            </seg>
            <seg n="3d463831">
              Det som är botten, fru talman, är argumentationen, nämligen att
              det skulle vara en administrativ börda. Det är häpnadsväckande.
              Detta är ett folkparti som säger sig ha jobbat mot diskriminering,
              ett samhälle fritt från diskriminering. Partiet säger nu att det
              är en administrativ börda för företagen. Partiet glömmer att diskrimineringen
              drabbar personer i det här landet, människor av kött och blod
              som får stå ut med att bli diskriminerade varje dag. I det valet,
              Eva Flyborg, sätter du företagens väl och ve före den enskilda
              människan. Det är det allvarliga i saken.
            </seg>
          </u>
          <note type="speaker" n="41af184e">
            Anf. 18 EVA FLYBORG (fp) replik:
          </note>
          <u who="eva_flyborg_5bee75" xml:id="i-22f1508f73ebf146-4" n="88972f90">
            <seg n="f23766d4">
              Fru talman! Det här med att vi går från ett år till tre år: En
              hel del av kritiken faller tillbaka på dem som har framfört den.
              När vi är ute hos företagen och pratar om hur de jobbar med de
              här planerna och kartläggningarna säger de att det är få åtgärder
              som man hinner göra på ett år. Om man har utbildningar, gör justeringar
              och andra saker kan det ta två tre år att göra detta. Det här
              kommer att vara mer i samklang med de åtgärder som man vidtar
              när man gör de här planerna.
            </seg>
            <seg n="0ed109db">
              Det finns undantag redan i dag. Det är inget nytt att vi har
              ett undantag för mindre företag. Frågan är bara var gränsen för
              antalet anställda ska gå, och det kan man ha olika synpunkter
              på. Vi tycker att 25 är ganska lagom.
            </seg>
            <seg n="21e2a119">
              Det är en levande process det har vi sagt så många gånger. Man
              måste göra de här planerna minst vart tredje år. Det ska vara
              ett levande dokument som man arbetar med hela tiden. Vi tror att
              företagen när de nu slipper lämna in detta varje år har mer tid
              och större intresse av att kunna jobba kontinuerligt med de anställda,
              de anställdas representanter, facken och så vidare.
            </seg>
            <seg n="afc2f4c8">
              Jag kan avsluta, fru talman, med företagens situation. Ulf Holm
              tyckte att det var hemskt att vi pratade om regelförenkling. Men
              Ulf Holm tillhör väl det parti som under förra mandatperioden
              i riksdagen var med om att fatta beslut om att vi skulle minska
              företagens regelbörda med 25 procent till 2010, om jag inte kommer
              ihåg fel. Att göra det enklare för företagen är också ett led
              i den strävan. Har vi inga företag, har vi inga jobb att gå till,
              oavsett hur jämställda de är.
            </seg>
          </u>
          <note type="speaker" n="f368ec37">
            Anf. 19 ELISABETH SVANTESSON (m):
          </note>
          <u who="elisabeth_svantesson_48c0b1" xml:id="i-819787259c8bbe44-0" n="7afe4438" next="i-c3a2f5653d3fc95b-0">
            <seg n="dc8c0421">
              Fru talman! Att skyddas mot diskriminering är en mänsklig rättighet.
              Men varje dag, runt om i Sverige, blir människor utsatta för olika
              former av diskriminering. Vi vet att det förekommer fall där funktionshindrade
              nekas tillträde till krogar och restauranger. Vi vet att människor
              med svenska namn har lättare att komma på anställningsintervju
              än de som har namn som klingar arabiskt eller afrikanskt. Detta
              är bara två av otaliga exempel på hur människor utsätts för negativ
              särbehandling. Det är inte acceptabelt. Alla individer förtjänar
              att bedömas utifrån sina egna erfarenheter och förmågor. Principen
              om alla människors lika värde är helig. Och det är positivt att
              det finns en så stor samsyn i Sveriges riksdag i denna grundläggande
              fråga.
            </seg>
            <seg n="f5bdc6d8">
              Fru talman! När vi nu i kammaren diskuterar den nya diskrimineringslagstiftningen
              ska vi komma ihåg att lagen är resultatet av en höjd ambitionsnivå
              i kampen mot diskriminering.
            </seg>
            <seg n="f8ae9e64">
              Fram tills nu har Sverige haft många olika lagar på området och
              flera olika myndigheter som arbetat med frågorna. Det har gjort
              arbetet rätt tungrott. Med den nya lagen kommer det att bli ett
              effektivare arbete.
            </seg>
            <seg n="4e3d2cd0">
              Med en lag, som har betydligt färre paragrafer jag tror att det
              går från 228 till 73 och med en myndighet blir det enklare för
              enskilda personer, organisationer och företag att kunna vända
              sig till en och samma instans oavsett ärendets karaktär.
            </seg>
            <seg n="eb3f24ed">
              Det har funnits en oro vi har hört det här i debatten att kompetensen
              ska gå förlorad när fyra ombudsmän blir en. Tvärtom är jag övertygad
              om att kompetensen kommer att stärkas i dessa frågor. När flera
              olika myndigheters arbete och människor kommer tillsammans under
              ett och samma tak kan frågorna belysas från många håll. Många
              erfarenheter kommer att föra diskrimineringsarbetet framåt och
              förstärka det. Dessutom ökar fokus på att individen utsätts för
              särbehandling, och kanske inte bara på vilken grund detta har
              skett. En ombudsman i stället för fyra tror jag helt enkelt blir
              en starkare kraft mot diskriminering.
            </seg>
            <seg n="d445aa15">
              Fru talman! Diskrimineringslagen ska ha till ändamål att motverka
              diskriminering och på andra sätt främja lika rättigheter och möjligheter
              oavsett kön, etnisk tillhörighet, religion eller annan trosuppfattning,
              funktionshinder och sexuell läggning. Alla dessa grunder har funnits
              i tidigare lagar, men nu tillförs också grunderna könsöverskridande
              identitet eller uttryck och ålder.
            </seg>
            <seg n="51f89993">
              Diskriminering bottnar ofta i en attityd som inte ser att alla
              människor är unika, som inte ser att alla människor har samma
              värde. Ofta sorteras människor ut som ett kollektiv och behandlas
              utifrån en grupptillhörighet. I många fall diskrimineras människor
              också för att andra tycker att de sticker ut från det som för
              tillfället anses vara norm. Det anser vi moderater inte vara värdigt
              ett öppet och demokratiskt samhälle. Därför tror vi att den nya
              lagstiftningen blir en av de viktigaste reformerna för ökad rättvisa
              på länge.
            </seg>
            <seg n="3eeb99bf">
              Fru talman! Den gamla lagstiftningen, de gamla lagarna, har inte
              fungerat tillfredsställande. Vi har sett väldigt få fällande domar.
              Och när någon har dömts har skadestånden ofta varit väldigt låga.
              På det sättet har den inte haft en förebyggande effekt. Men när
              vi nu inför en diskrimineringsersättning, som bestäms utifrån
              kränkning men också ger en preventiv signal, tror jag att många
              arbetsgivare kommer att förstå signalen inte bara arbetsgivare
              utan också utbildningsanordnare och så vidare att det kommer att
              kosta att diskriminera.
            </seg>
            <seg n="50cbc4ab">
              Fru talman! Jag vill säga något särskilt om diskriminering gällande
              funktionshindrade. Inom arbetslivet finns redan i dag krav på
              det som kallas skäliga stöd- och anpassningsåtgärder på arbetsplatsen.
              Att exempelvis välja bort en sökande med tillräckliga meriter
              för att undvika en sådan anpassning är diskriminering. Vad som
              är skäligt bedöms från fall till fall.
            </seg>
            <seg n="e33b315e">
              Det är viktigt att poängtera att diskrimineringsskyddet nu stärks
              för funktionshindrade genom att också gälla det sociala området
              och hälso- och sjukvårdsområdet.
            </seg>
            <seg n="dbfa9f71">
              Men kommittén lyfte också fram frågan om tillgänglighet och föreslog
              att underlåtenhet att vidta åtgärder som är skäliga för tillgänglighet
              ska definieras som diskriminering. Att utvidga lagen på detta
              område är något som vi alla är överens om att det måste göras.
              Men det ställer också stora krav på att vi har ett bra underlag
              och en bra konsekvensanalys. Regeringen har tydligt meddelat att
              man skyndsamt ska komplettera kommitténs överväganden med ytterligare
              underlag. Jag förutsätter att man gör det så snabbt som möjligt.
              Det är också viktigt, som Vänsterpartiet påtalar, att regeringen
              noggrant belyser kostnadsaspekterna. Frågan är oerhört angelägen
              och måste snabbt komma vidare.
            </seg>
            <seg n="17fdbe8a">
              Fru talman! Socialdemokraterna har påtalat behovet av att utvärdera
              lagstiftningen. Jag håller med om vi har det som en skrivning
              att lagstiftningen i framtiden måste utvärderas. Det kommer att
              behövas, som med mycket annan lagstiftning. Det har inte skett
              grundläggande i de lagar som vi i dag diskuterar. Man kan undra
              varför det inte har gjorts tidigare. Vilken effekt har planerna
              haft? Vilken effekt har lönekartläggning haft på lönerna?
            </seg>
            <seg n="0b25857a">
              Fru talman! I dagens betänkande behandlar vi också motioner från
              den allmänna motionstiden inom området jämställdhet och integration,
              och jag vill stanna några minuter där.
            </seg>
            <seg n="ba5524fa">
              När det gäller integration vill jag påstå att integrationspolitiken
              har fungerat alltför dåligt under en väldigt lång tid. Sysselsättningen
              bland utrikes födda har varit och är lägre än för svenskfödda.
              Väldigt många känner ett stort utanförskap och en hopplöshet över
              att aldrig komma in på arbetsmarknaden.
            </seg>
            <seg n="dfe54bf1">
              En av orsakerna till det är diskriminering. Flera forskare har
              under 2000-talet påvisat att diskriminering förekommer exempelvis
              i anställningsprocessen för personer med ett arabiskt eller afrikanskt
              klingande namn. Det behöver inte alltid vara resultatet av medvetna
              val, men det är likväl helt oacceptabelt. Vi lever i ett land
              där nästan 13 procent av befolkningen är födda i ett annat land
              och där mer än 16 procent är födda här men med utrikes födda föräldrar.
              Det sägs att det vanligaste namnet på nyfödda pojkar i Malmö är
              Muhammed.
            </seg>
            <seg n="6730f9d6">
              Att vissa invandrare då känner sig tvungna att byta till ett
              svenskklingande namn, för att få fart i karriären, är ett underbetyg
              till Sveriges alla arbetsgivare. Vad skickar det för signaler
              till unga som växer upp i Sverige?
            </seg>
            <seg n="bfbbd589">
              Men diskriminering kan inte ensam förklara den stora skillnaden
              i sysselsättning. En annan orsak är att den förra regeringen hade
              en brist på offensiv politik.
            </seg>
            <seg n="6e1fa71c">
              Alliansen har genomfört en rad reformer för att förbättra utrikes
              föddas integration i Sverige, bland annat genom instegs- och nystartsjobb,
              som gör det billigare att anställa personer som har stått utanför
              länge. Glädjande nog kan det konstateras att en tredjedel av de
              jobben går just till invandrare.
            </seg>
            <seg n="2e188ebc">
              Fru talman! Det är glädjande att sysselsättningen nu ökar i den
              här gruppen, och mer än för många andra. Många kommer nu äntligen
              in i ett arbete. Men det finns fortfarande mycket kvar att önska.
            </seg>
            <seg n="86a2ead2">
              Alliansen är bestämd på att göra skillnad med de politiska besluten.
              Vi vill förändra processen under de första åren när en person
              är i Sverige eftersom det för många i dag är helt förlorade år.
              Fler aktörer måste komma in. Svenskundervisningen måste förbättras.
              Kopplingen till arbetsmarknaden måste stärkas ännu mer. Flera
              av de motioner som behandlas i betänkandet går i samma anda.
            </seg>
            <seg n="19e62f05">
              Fru talman! Jag återkommer till propositionen och betänkandet.
              Jag vill säga något kort om lönekartläggning. Låt oss bara komma
              ihåg att lönekartläggning ska göras av alla företag. Aktivt arbete
              ska alla ständigt bedriva. Det är en process som alla företag
              ska syssla med. Det som inte alla företag behöver göra är att
              upprätta en plan. Det är en väldigt stor skillnad.
            </seg>
            <seg n="09ae6867">
              Om man har sådan tilltro till att varje år upprätta just en plan
              har man nog lite sned balans i sin syn på jämställdhetsarbetet.
            </seg>
            <seg n="1afb823c">
              Slutligen: Jag tror att den här lagen kan leda till en ny ansats
              i arbetet för ett mer tolerant samhälle som slår vakt om alla
              människors lika värde och ger människor möjlighet att utvecklas
              utifrån sina egna individuella egenskaper. Det är till nytta för
              alla. En stärkt lagstiftning är en viktig del i arbetet mot diskriminering.
            </seg>
            <seg n="011a257e">
              Men för att få till stånd en reell förändring krävs mer än bara
              lagstiftning. Det behövs ett målmedvetet arbete med attitydförändringar
              i samhället. Här måste arbetsgivare, fackförbund, offentliga institutioner
              och också var och en av oss ta ett personligt ansvar.
            </seg>
          </u>
          <note n="48ef7f79">
            I detta anförande instämde Hillevi Engström, Reza Khelili Dylami,
            Anna König Jerlmyr, Sven Yngve Persson och Tomas Tobé (alla m).
          </note>
          <note n="4b2b3e42">
            Ajournering
          </note>
          <note n="64fe7033">
            Kammaren beslutade kl. 13.51 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="elisabeth_svantesson_48c0b1" xml:id="i-c3a2f5653d3fc95b-0" n="7afe4438" prev="i-819787259c8bbe44-0">
            <seg n="d0a0dd52">
              Återupptagna förhandlingar
            </seg>
            <seg n="bf162e48">
              ÖB:s bedömning av säkerheten i vårt närområde
            </seg>
          </u>
          <note n="d08fd497">
            Förhandlingarna återupptogs kl. 14.00.
          </note>
          <note n="c25394d0">
            11 § Frågestund
          </note>
          <note n="ad55d513">
            Anf. 20 ANDRE VICE TALMANNEN:
          </note>
          <note n="b58233c8">
            Jag hälsar statsråden välkomna. Det är socialminister Göran Hägglund,
            utrikesminister Carl Bildt, statsrådet Maria Larsson, jordbruksminister
            Eskil Erlandsson och försvarsminister Sten Tolgfors.
          </note>
          <note type="speaker" n="d2bdf8a8">
            Anf. 21 PETER HULTQVIST (s):
          </note>
          <u who="peter_hultqvist_61d2a3" xml:id="i-3345ddc4cf854784-0" n="8433e3d8">
            <seg n="a0a39719">
              Fru talman! Jag riktar mig till utrikesminister Carl Bildt.
            </seg>
            <seg n="e6718d3f">
              ÖB hävdar ju att ökad maktkoncentration i Ryssland, negativ demokratiutveckling,
              minskad insyn och ökade svårigheter att bedöma den politiska och
              militära utvecklingen har lett till ökad osäkerhet i vårt närområde.
              Osäkerheten bedöms i dag och de närmaste åren vara större än tidigare.
              ÖB markerar till och med i en officiell skrivelse till regeringen
              att han har en annan syn än Försvarsberedningen.
            </seg>
            <seg n="70f5b619">
              Statsministern, utrikesministern och försvarsministern har uttalat
              sig till och från med olika uppfattningar om detta. Utrikesministern
              har sagt att ÖB och Försvarsberedningen inte är oeniga, trots
              att det finns svart på vitt på det. Jag har dokumentet här.
            </seg>
            <seg n="ded52aba">
              Utrikesministern och hans kolleger skapar därför beklaglig förvirring.
              Mina frågor till utrikesministern är:
            </seg>
            <seg n="f9228ade">
              Har ÖB fel enligt utrikesministern? Varför säger utrikesministern
              att man är enig när man inte är det? Vilka åtgärder avser utrikesministern
              att vidta för att Sveriges utrikes- och säkerhetspolitik ska uppfattas
              som enhetlig och genomtänkt?
            </seg>
          </u>
          <note type="speaker" n="4a05b92a">
            Anf. 22 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-0" n="3b0bb108">
            <seg n="989d088e">
              Fru talman! Tack för frågan som jag redan har svarat på i annat
              sammanhang.
            </seg>
            <seg n="f6107b91">
              Det förhåller sig så att den parlamentariska försvarsberedningen
              avlade ett betänkande i december förra året. Det innehöll en säkerhetspolitisk
              bedömning som man då stod bakom och som jag tycker i allt väsentligt
              var rätt förnuftig, om jag får ha en personlig mening i det här
              sammanhanget.
            </seg>
            <seg n="c129587c">
              Därefter har överbefälhavaren inlämnat en redovisning i mars
              som, enligt min mening, innehåller i grova drag samma sak. Den
              finns hos regeringen och vissa andra.
            </seg>
            <seg n="87917b0c">
              Jag har sagt att om man är intresserad av att ta ut satsdelar
              i olika dokument kan man ju ägna sig åt det. Det är kanske inte
              det som är min huvudsakliga uppgift. Jag ser inte någon dramatisk
              förändring i omvärlden och i den säkerhetspolitiska bedömningen
              mellan december förra året och maj i år. Man kan ägna sig åt satsdelsstrider
              eller ordstrider, men när jag talar med överbefälhavaren och de
              under honom som svarar för dessa bedömningar har vi inga större
              delade meningar satsdelarna till trots.
            </seg>
          </u>
          <note type="speaker" n="3797f30e">
            Anf. 23 PETER HULTQVIST (s):
          </note>
          <u who="peter_hultqvist_61d2a3" xml:id="i-3345ddc4cf854784-1" n="8433e3d8">
            <seg n="4365ab77">
              Fru talman! Försvarsberedningen är ju ett rådgivande organ till
              regeringen och riksdagen. Därför är det viktiga i slutändan vilken
              uppfattning regeringen och riksdagen har. Sverige måste ge tydliga
              signaler till omvärlden. Därför är det viktigt att regering, ÖB
              och militär underrättelsetjänst uppträder som en enhet utåt. Just
              nu fungerar inte det, oavsett vilka telefonsamtal eller andra
              samtal ministern har haft med diverse befattningshavare. Det är
              det eniga uppträdandet utåt som är viktigt.
            </seg>
            <seg n="6e74fb87">
              Oavsett vilka förklaringar som utrikesministern nu försöker sig
              på är det viktiga: Har ÖB fel? Han skriver här att hans bedömning
              avviker från Försvarsberedningens. Det är hans egen formulering.
              Har han fel? Vilka åtgärder tänker man vidta för att skapa enhetlighet
              utåt mellan ÖB, Must och regeringen? Det är grejen just nu.
            </seg>
            <seg n="888f483f">
              Regeringen har själv varit med och skapat den här förvirringen,
              därför måste regeringen också reda ut situationen. Jag förutsätter
              att det som utrikesministern säger även gäller för försvarsministern.
            </seg>
          </u>
          <note type="speaker" n="c8daa97d">
            Anf. 24 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-1" n="3b0bb108">
            <seg n="b760fe05">
              Fru talman! Så här är det på den här punkten, Peter: Det viktiga
              är att vi, också över partigränserna, har en ganska gemensam bedömning
              av det säkerhetspolitiska läget. Jag tror nog att Peter Hultqvist
              håller med mig om att den bedömning som Försvarsberedningen gjorde
              i december förra året i allt väsentligt håller.
            </seg>
            <seg n="d86c5ecf">
              Som jag också har sagt ska sådana här säkerhetspolitiska bedömningar
              inte göras på grund av rubriker i en tidning, på grund av en tillfällighet
              eller på grund av ett partipolitiskt intresse. Vi ska ha stabilitet
              och enighet i denna riksdag om den grundläggande säkerhetspolitiska
              bedömningen.
            </seg>
            <seg n="f0d6b03e">
              Jag har inte uppfattat att någon företrädare för Peter Hultqvists
              parti har anmält avvikande mening på denna punkt.
            </seg>
            <seg n="b42378b3">
              Jag följer detta med mycket stor detaljrikedom. Det vet nog Peter.
              När jag tittar på det underlag som står till mitt förfogande från
              de militära myndigheterna ser jag ingenting som förändrar den
              grundläggande bild som tecknades av Försvarsberedningen. Försvarsberedningen
              tittar på de här frågorna igen. Jag följer också detta med yttersta
              noggrannhet. Jag kan försäkra Peter Hultqvist att om jag skulle
              upptäcka något som jag bedömer som en avgörande säkerhetspolitisk
              förändring i närområdet kommer inte bara Peter Hultqvist att informeras
              om det.
            </seg>
            <seg n="ee83d486">
              Myndigheten för samhällsskydd och beredskap
            </seg>
          </u>
          <note type="speaker" n="bdc7c48e">
            Anf. 25 NINA LARSSON (fp):
          </note>
          <u who="nina_larsson_4f4abc" xml:id="i-4efa43c2060509ca-0" n="f92228a3">
            <seg n="22f21a8c">
              Fru talman! Min fråga riktas till försvarsministern.
            </seg>
            <seg n="1710b276">
              I dagarna klubbade vi ju här i kammaren igenom propositionen
              om en ny krismyndighet, Myndigheten för samhällsskydd och beredskap.
              Även om jag inte delar försvarsministerns linje att förlägga ledningen
              för den någon annanstans än i Karlstad bäddar ju propositionen
              för en väl fungerande krishantering och ett väl fungerande olycksförebyggande
              arbete. Det är otroligt efterlängtat.
            </seg>
            <seg n="f215746f">
              En av utmaningarna för den nya myndigheten, MSB, är också att
              hantera och tydliggöra den ansvarsprincip som vi har haft i Sverige
              under lång tid och som har tjänat oss väl. Här spelar också politiken
              en stor roll.
            </seg>
            <seg n="3facbb61">
              Min fråga till försvarsministern är: Hur kan statsrådet stärka
              och ytterligare tydliggöra det?
            </seg>
          </u>
          <note type="speaker" n="fe976e1d">
            Anf. 26 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-2" n="2634e727">
            <seg n="5576f088">
              Fru talman! Det viktiga är att vi skapar en ny krismyndighet
              som får ett samlat ansvar för krishantering i Sverige med operativt
              stöd och kunskapsutveckling inom landet men som också deltar i
              internationella insatser. Där samlar man på sig erfarenheter och
              kunskaper som man sedan tar med sig hem till det svenska perspektivet.
            </seg>
            <seg n="a2b6d5e8">
              Vi förtydligar ansvarsprincipen och säger att myndigheter inte
              bara ska ansvara för sitt eget i sitt stuprör, utan man ska också
              ansvara för att samarbeta och samråda med andra. Om vi tittar
              tillbaka ser vi att just detta har varit en brist i Sverige. Det
              har varit rätt med en ansvarsprincip som säger att den aktör som
              har ett ansvar i goda tider också ska hantera det i kris, men
              det har varit otydligt när det gäller samverkan med andra. Det
              förtydligas nu och klaras ut.
            </seg>
            <seg n="942ab86c">
              Numera är regeringens uppfattning också riksdagens i och med
              att propositionen är antagen.
            </seg>
          </u>
          <note type="speaker" n="d3a430fb">
            Anf. 27 NINA LARSSON (fp):
          </note>
          <u who="nina_larsson_4f4abc" xml:id="i-4efa43c2060509ca-1" n="f92228a3">
            <seg n="a93cb26f">
              Fru talman! Det är glädjande att statsrådet ger detta otroligt
              viktiga arbete högsta prioritet.
            </seg>
            <seg n="c658f4c6">
              En ytterligare del i detta är frivilligresurserna. Det pågår
              för närvarande en utredning som är fokuserad på Försvarsmaktens
              kringorganisationer. Även när det gäller den civila sidan spelar
              ju frivilligresurserna en otroligt viktig roll.
            </seg>
            <seg n="bf6e1781">
              På vilket sätt kan man ytterligare stärka deras roll i detta
              arbete?
            </seg>
          </u>
          <note type="speaker" n="6cab0ccc">
            Anf. 28 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-3" n="2634e727">
            <seg n="67471623">
              Fru talman! Det är ett helt korrekt konstaterande. Redan i dag
              kan militären bidra till att stärka även civila insatser under
              civil ledning. Den senaste tiden har många här i kammaren lyft
              fram att hemvärnet fullgör en rad sådana uppgifter.
            </seg>
            <seg n="4091a9ee">
              Vi ber den nya myndigheten att titta på hur man till exempel
              kan bygga denna civilamilitära samverkan i framtiden. Finns det
              återstående hinder som behöver täckas upp?
            </seg>
            <seg n="7ca04056">
              Det pågår också, som frågeställaren sade, en frivilligutredning
              som handlar om hur vi bättre kan anpassa de frivilliga organisationerna
              till Försvarsmaktens nya behov och uppgift. Det är en alldeles
              central fråga. Krishantering är inte bara något som den offentliga
              sektorn ägnar sig åt att hantera. Ett betydande ansvar ligger
              på förberedelse och beredskap, till exempel på företag men också
              på den enskilda individen.
            </seg>
            <seg n="c77584d0">
              För att få ett fungerande system behöver den nya myndigheten
              samverka med andra aktörer. Vi har också, som alla känner till,
              inrättat en ny funktion i Regeringskansliet för att stärka vårt
              arbete inom Regeringskansliet.
            </seg>
            <seg n="5118c82c">
              Förbud mot klustervapen
            </seg>
          </u>
          <note type="speaker" n="a74063ad">
            Anf. 29 KALLE LARSSON (v):
          </note>
          <u who="kalle_larsson_7fdd7a" xml:id="i-47b42c50718e43e4-0" n="0ac3e489">
            <seg n="088df59a">
              Fru talman! Min fråga riktar sig till utrikesministern, den flygande
              halländaren Carl Bildt.
            </seg>
            <seg n="4df8859f">
              Jag skulle vilja ställa en fråga rörande de otidsenliga och vidriga
              vapen som vi kallar klustervapen.
            </seg>
            <seg n="9d219875">
              Den 14 maj ställde sig en enig riksdag bakom ett betänkande där
              det står att man vill framhålla vikten av att Sverige fortsätter
              att vara pådrivande för att få till stånd ett heltäckande internationellt
              förbud rörande klustervapen i enlighet med Oslodeklarationen.
            </seg>
            <seg n="03d0cc1e">
              I samma debatt slog utrikesutskottets ordförande Göran Lennmarker
              fast att ordet heltäckande både avsåg antalet länder och typer
              av klustervapen som borde inkluderas i ett internationellt förbud.
            </seg>
            <seg n="e17e27d0">
              I måndags inleddes slutförhandlingarna i Dublin om ett internationellt
              förbud rörande klustervapen. Ryktet har nått oss och andra om
              att Sverige här inte har en alldeles självklar linje.
            </seg>
            <seg n="64fb3a6e">
              Därför är mina frågor: Vilken är egentligen regeringens position
              i förhandlingarna i Dublin? Verkar regeringen för ett undantag
              för det svenska klustervapnet bombkapsel 90?
            </seg>
          </u>
          <note type="speaker" n="2dd4b917">
            Anf. 30 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-4" n="3b0bb108">
            <seg n="2f401860">
              Fru talman! Det är alldeles riktigt att vi eftersträvar ett heltäckande
              förbud. Ett heltäckande förbud kan enbart uppnås inom FN-processen.
              Det har vi diskuterat tidigare i denna kammare. Dublinprocessen
              kan ha sitt värde och har sitt värde men är per definition inte
              heltäckande eftersom åtskilliga av de länder som har de farligaste
              och de mest frekvent använda klustervapnen inte deltar i denna.
            </seg>
            <seg n="1aeb8eef">
              Sedan ska man ha klart för sig att det i den Oslodeklaration
              som åberopas talas om att man ska förbjuda de klustervapen som
              har en speciellt allvarlig humanitär effekt. Det är inom ramen
              för denna inriktning som också Sverige bedriver förhandlingsarbetet
              i Dublin men med understrykande av att det är FN-ramen som är
              den enda som kan åstadkomma ett i verklig mening heltäckande förbud.
            </seg>
          </u>
          <note type="speaker" n="2a4d2d91">
            Anf. 31 KALLE LARSSON (v):
          </note>
          <u who="kalle_larsson_7fdd7a" xml:id="i-47b42c50718e43e4-1" n="0ac3e489">
            <seg n="7bff46ec">
              Fru talman! Det torde väl vara uppenbart för alla som lyssnar
              att Carl Bildt mycket nogsamt undviker att svara på frågan. Frågan
              var inte vilka typer av förhandlingar som var de mest heltäckande.
              Frågan var: Vad driver Sverige i förhandlingarna i Dublin? Driver
              Sverige ett undantag för det svenska klustervapnet bombkapsel
              90 eller inte? Är Sverige berett att skriva under ett avtal även
              om det omfattar bombkapsel 90?
            </seg>
            <seg n="fda9680d">
              Jag föreslår att utrikesministern den här gången gör sitt yttersta
              för att faktiskt svara på den fråga som jag ställer.
            </seg>
          </u>
          <note type="speaker" n="2ad113e9">
            Anf. 32 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-5" n="3b0bb108">
            <seg n="87304053">
              Fru talman! Jag tror att skillnaden mellan Kalle Larsson och
              mig är att medan han är ute efter att rusta ned det svenska försvaret
              är jag ute efter att förbjuda de klustervapen som faktiskt har
              åstadkommit betydande humanitära lidanden runt om i världen.
            </seg>
            <seg n="2efa3f20">
              Vi är inriktade på att åstadkomma ett så långt möjligt heltäckande
              förbud mot de klustervapen som orsakar oacceptabla humanitära
              konsekvenser. Det är det som Oslodeklarationen handlar om. Det
              ska vara så heltäckande som möjligt i bägge dessa hänseenden.
            </seg>
            <seg n="eb028769">
              Vi är inte, på det sätt som Kalle Larsson är, inriktade på att
              på det ena eller andra sättet behandla svenska vapensystem. Sin
              destruktiva inställning till svensk försvarspolitik kan han ge
              uttryck för i något annat sammanhang.
            </seg>
            <seg n="6ee84cac">
              Skolskjuts för barn med funktionshinder och växelvis boende
            </seg>
          </u>
          <note type="speaker" n="742b78ec">
            Anf. 33 EMMA HENRIKSSON (kd):
          </note>
          <u who="unknown" xml:id="i-86ea12642f75cbba-6" n="3b0bb108">
            <seg n="510e443c">
              Fru talman! Min fråga riktar sig till statsrådet Maria Larsson.
            </seg>
            <seg n="cba1ace2">
              Vi har från Sveriges Kommuner och Landsting, som har gjort en
              undersökning nyligen, fått höra att arbetet med att vidta åtgärder
              för att öka tillgängligheten i samhället inte riktigt går i den
              takt som vi kan önska.
            </seg>
            <seg n="254c2250">
              Jag skulle vilja ställa min fråga särskilt med tanke på situationen
              för de barn som har funktionshinder och också har ett växelvis
              boende.
            </seg>
            <seg n="db7cb044">
              I veckan har vi hört talas om tioåriga Samuel som är döv. Precis
              som de andra barnen på Manillaskolan har han rätt till skolskjuts
              för att kunna ta sig till den skola som kan ge honom den utbildning
              som han behöver. Men eftersom Samuels föräldrar har separerat
              kan han inte längre få skolskjuts när han bor hos den förälder
              som han inte är skriven hos.
            </seg>
            <seg n="d94b9704">
              I alla andra sammanhang lyfter vi fram vikten av att föräldrar
              faktiskt delar på ansvaret och vårdnaden av barnen. Det tycker
              vi ska uppmuntras även för de barn som har funktionshinder.
            </seg>
            <seg n="a3c48e22">
              Min fråga till statsrådet är i vilken mån som denna problematik
              har lyfts fram i de samtal som har förts med Sveriges Kommuner
              och Landsting?
            </seg>
          </u>
          <note type="speaker" n="0bb84f85">
            Anf. 34 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-4efa43c2060509ca-2" n="602e4665">
            <seg n="7a3e041d">
              Fru talman! Tack för frågan. När det gäller skolskjutsproblematiken
              finns det en praxis som har utvecklats bland Sveriges kommuner.
              Om föräldrarna har delad vårdnad och bor i samma kommun erhåller
              barnet skolskjuts också vid växelvis boende. Om föräldrarna bor
              i olika kommuner erhåller barnet skolskjuts bara från den kommun
              där skolan ligger.
            </seg>
            <seg n="c04d649a">
              Detta är en särskild problematik när det gäller barn med funktionshinder
              eller funktionsnedsättning och som ibland går i specialskolor,
              precis som har beskrivits här. Detta ligger inom ramen för det
              som man tittar på inom Skollagsutredningen just nu och som inte
              ligger inom mitt departement. Där kanske det kommer förslag till
              lösningar.
            </seg>
            <seg n="2ae39d4c">
              När det gäller tillgänglighetsarbetet, som Emma Henriksson också
              så tydligt tar upp, vill jag säga att det, trots den plan som
              lades fast i riksdagen år 2000, går i alldeles för långsam takt
              att undanröja enkelt avhjälpta hinder. Vi vet att det som är tillgängligt
              för personer med funktionsnedsättning i regel blir bra för alla.
              Därför har vi försökt att sätta högsta fart på detta arbete.
            </seg>
          </u>
          <note type="speaker" n="2731b75f">
            Anf. 35 EMMA HENRIKSSON (kd):
          </note>
          <u who="unknown" xml:id="i-86ea12642f75cbba-7" n="3b0bb108">
            <seg n="bc2fb4ac">
              Fru talman! Det är glädjande att höra att det är ett ökat tempo
              när det gäller de generella frågorna och särskilt att man tittar
              på de frågor som gäller barn som har särskilda behov.
            </seg>
            <seg n="c07ec9a0">
              Problematiken i detta fall är att både kommunen där barnet bor
              och kommunen där barnet inte bor kan hänvisa till lokaliseringsprincipen
              och säga att de inte betalar, och barnet kommer i kläm.
            </seg>
            <seg n="1f6e16bb">
              Det skulle därför vara intressant att höra om det finns några
              särskilda direktiv till Skollagsutredningen, även om jag vet att
              det inte är ministerns ansvarsområde, om vad man särskilt kan
              göra för att lösa dessa barns problem. Lagstiftningen om var man
              är mantalsskriven är framför allt till för friska vuxna, inte
              för barn med särskilda behov.
            </seg>
          </u>
          <note type="speaker" n="5f83380a">
            Anf. 36 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-4efa43c2060509ca-3" n="602e4665">
            <seg n="14e9d6e0">
              Fru talman! Dessvärre kan jag inte direktiven till Skollagsutredningen
              utantill eftersom den inte ligger inom mitt departement. Jag ber
              att få hänvisa den frågan vidare.
            </seg>
            <seg n="4d0e1af8">
              Men jag skulle gärna vilja säga någonting om vikten av att faktiskt
              se till att det nu sker saker ute i alla kommuner i fråga om ökad
              tillgänglighet. Oavsett var barn med funktionsnedsättning bor
              behövs det en ökad tillgänglighet till samhällets institutioner,
              butiker och olika serviceinrättningar. Därför har vi nu gjort
              ett handslag med Sveriges Kommuner och Landsting som har gjort
              den utredning som det hänvisades till i början men som också har
              gått in i ett aktivt arbete för att informera kommunpolitiker
              och informera fastighetsägare om att vi faktiskt har en lagstiftning
              som säger att vi ska undanröja alla enkelt avhjälpta hinder till
              2010. Så vi går tillsammans med Sveriges Kommuner och Landsting
              för att faktiskt få till stånd resultat i detta arbete.
            </seg>
          </u>
          <note n="1f62031c">
            Valet i Serbien
          </note>
          <note type="speaker" n="04a80b31">
            Anf. 37 JAN R ANDERSSON (m):
          </note>
          <u who="unknown" xml:id="i-46acffb764847b7c-0" n="3b0bb108">
            <seg n="e0b242c6">
              Fru talman! Jag riktar min fråga till utrikesminister Carl Bildt.
            </seg>
            <seg n="f8889f20">
              Den 11 maj hölls nyval i Serbien, och det var femte gången på
              ungefär två år som serberna gick till valurnorna. Situationen
              i stora delar av västra Balkan är fortfarande något instabil.
              Trots att valet hölls under demokratiska och fredliga former kvarstår
              många frågor efter att valresultatet stod klart.
            </seg>
            <seg n="b7f0c838">
              Det positiva var dock att den EU-vänliga falangen fick ett starkt
              stöd. Vi får se hur det går med regeringsbildningen. Det är dock
              inte säkert att den EU-vänliga falangen får möjlighet att bilda
              regering, därav min fråga.
            </seg>
            <seg n="e65f6a45">
              Sverige har ett, enligt mig, väldigt gott anseende på Balkan,
              och givetvis följer med detta också ett stort ansvar och stora
              möjligheter.
            </seg>
            <seg n="2acc3734">
              Min fråga till utrikesminister Carl Bildt är vad man avser att
              göra för att så att säga stabilisera och hindra att serberna blir
              isolerade som de tidigare många gånger har blivit.
            </seg>
          </u>
          <note type="speaker" n="f1c4b662">
            Anf. 38 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-8" n="3b0bb108">
            <seg n="1d291270">
              Fru talman! Serbien är en demokrati. De har hållit, som påpekas,
              sina val. De har nu hållit ett parlamentsval. Det har resulterat
              i ett i förhållande till opinionsundersökningarna, om man nu ska
              använda sådana begrepp, mycket bättre resultat för de Europa-,
              demokrati- och reformvänliga krafterna och ett något sämre för
              de radikala nationalisterna. Detta till trots är regeringsbildningen
              högst osäker. Det står just nu och väger nere i Belgrad, och jag
              tror att det kommer att stå och väga ett bra tag framåt.
            </seg>
            <seg n="cc43d034">
              Vi kan inte påverka, och ska inte påverka, regeringsbildningen
              i en annan europeisk demokrati. Men vi kan påpeka en del av konsekvenserna.
              Skulle det vara så att Serbien väljer att isolera sig från det
              europeiska samarbetet kommer detta att få negativa konsekvenser
              framför allt för Serbien självt men självfallet också för regionen
              i dess helhet.
            </seg>
            <seg n="2b1d9a89">
              Vår roll i detta sammanhang kanske är att i olika kontakter på
              bredden av det serbiska samhället och med stöd av kolleger inom
              EU-kretsen påpeka dessa konsekvenser. Sedan är det upp till det
              serbiska parlamentet självt att fatta sina beslut.
            </seg>
          </u>
          <note type="speaker" n="025796b8">
            Anf. 39 JAN R ANDERSSON (m):
          </note>
          <u who="unknown" xml:id="i-46acffb764847b7c-1" n="3b0bb108">
            <seg n="46b60dcb">
              Fru talman! Jag tackar utrikesministern för svaret. Denna del
              av världen har en ganska stökig tradition. Därför tror jag att
              det är viktigt, som visades före valet, att EU kan visa på möjligheter
              för Serbien att närma sig Europa i rent konkreta termer.
            </seg>
            <seg n="20eae8f0">
              Min fråga är därför om det finns andra tankar på hur man skulle
              kunna gå vidare och ta ett andra steg som skulle kunna bygga på
              de avtal som redan är på gång och de diskussioner som förs mellan
              EU och Serbien och andra delar av Balkan.
            </seg>
            <seg n="f2c57eb7">
              Det blir lätt ett moment 22 när man pratar om politiken, det
              vill säga att det som kan tyckas vara en god princip blir dess
              motsats när det kommer till kritan. Därför är jag givetvis intresserad
              av att höra hur utrikesministern ställer sig i dessa frågor.
            </seg>
            <seg n="5d102fcd">
              Jag tror att det är viktigt att presentera konkreta åtgärder,
              för politiken där ser annorlunda ut än den gör här.
            </seg>
          </u>
          <note type="speaker" n="c61618b6">
            Anf. 40 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-9" n="3b0bb108">
            <seg n="0179aa0e">
              Fru talman! Jag kan mycket väl hålla med om detta. Men jag tror
              att vi nu befinner oss i ett läge där vi i första hand måste avvakta
              regeringsbildningen i Belgrad. Sedan får vi se hur den utfaller.
              Vi kan inte göra så mycket för att påverka den regeringsbildningen,
              och inte heller ska vi göra så mycket så att det ser ut som att
              vi påverkar den.
            </seg>
            <seg n="166a14e7">
              Men jag kan väl nämna att jag i andra mer kulturellt inriktade
              sammanhang kommer att besöka Belgrad nu under helgen. Det är klart
              att jag utnyttjar möjligheten till också mindre kulturellt inriktade
              kontakter under de dagarna.
            </seg>
            <seg n="447e27f9">
              Patientsäkerheten för personer med psykiska problem
            </seg>
          </u>
          <note type="speaker" n="0bed605d">
            Anf. 41 LARS-IVAR ERICSON (c):
          </note>
          <u who="unknown" xml:id="i-aed54c999593cd19-0" n="3b0bb108">
            <seg n="1b80e86f">
              Fru talman! Min fråga riktas till socialministern. Regeringen
              gör mycket som är bra för att garantera patientsäkerheten. Men
              det finns ett område som oroar mig. Jag tänker då på de människor
              som söker hjälp för psykiska problem. Om de har otur kan de hamna
              i vad som ibland kallas för terapidjungeln. Vem som helst kan
              ju i dag kalla sig för terapeut och få människor att avslöja sina
              innersta hemligheter och ta betalt för det. Det finns ingen tystnadsplikt.
              En missnöjd klient har ingen att klaga hos.
            </seg>
            <seg n="b1ec7ee0">
              Dessa mer eller mindre privatutbildade terapeuter kan använda
              titeln auktoriserad samtalsterapeut. Det är inte lätt för en hjälpsökande
              person att känna till skillnaden mellan en legitimerad psykoterapeut
              och en auktoriserad terapeut. Det innebär att en person som mår
              dåligt kan hamna hos någon som inte är kompetent att lösa problemen
              utan som i stället förvärrar situationen.
            </seg>
            <seg n="488cf6d9">
              Min fråga är: Känner ministern till terapidjungeln, och finns
              det några planer för att komma till rätta med detta problem?
            </seg>
          </u>
          <note type="speaker" n="cfc6bc88">
            Anf. 42 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-0" n="742f0f42">
            <seg n="1e70a610">
              Fru talman! Den fråga som Lars-Ivar Ericson tar upp gäller dessvärre
              ganska mycket av psykiatrin. Det är ju många olika skolor och
              väldigt många olika vårdideologier som ligger bakom de inriktningar
              som finns runt om i vårt land. Det här är någonting som vi har
              identifierat i arbetet med den proposition om psykiatrin som ska
              presenteras i höst.
            </seg>
            <seg n="8a155894">
              Vi behöver mer av vetenskap och beprövad erfarenhet alltså evidensbaserad
              vård också inom psykiatrin. Någonting annat hade inte accepterats
              inom andra medicinska områden. Men just på det psykiatriska området
              har detta i alltför stor utsträckning accepterats. Det här tittar
              vi naturligtvis på i arbetet med den kommande propositionen.
            </seg>
          </u>
          <note type="speaker" n="a107157f">
            Anf. 43 LARS-IVAR ERICSON (c):
          </note>
          <u who="unknown" xml:id="i-aed54c999593cd19-1" n="3b0bb108">
            <seg n="59bd2588">
              Fru talman! Tack för svaret, ministern! I Sverige har vi näringsfrihet.
              Det innebär att det under de senaste åren har vuxit fram en terapiindustri
              där man mot höga avgifter utbildar människor till samtalsterapeuter
              och coacher. Sedan kan väl någon kalla sig för diplomerad, certifierad,
              auktoriserad eller till och med ackrediterad. Vägen är då öppen
              för olika former av kvacksalveri och lurendrejeri. Det är naturligtvis
              svårt för allmänheten att hitta rätt bland alla dessa terapier.
            </seg>
            <seg n="67da3d7f">
              Jag hoppas att Patientsäkerhetsutredningen kan komma med förslag
              till lagändringar så att det blir möjligt att kontrollera eller
              förbjuda en del av de utbildningar som i dag medverkar till att
              terapidjungeln och de problemen alltmer tätnar.
            </seg>
          </u>
          <note type="speaker" n="61d97f32">
            Anf. 44 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-1" n="742f0f42">
            <seg n="52b9142b">
              Fru talman! Jag tror att det är viktigt att klargöra att det
              naturligtvis finns terapier som kanske inte kräver det yttersta
              av kunnande, alltså där du och jag som friska och arbetsföra behöver
              någon att med jämna mellanrum samtala med och att det kan så att
              säga få fungera utan betydande restriktioner.
            </seg>
            <seg n="1005355d">
              Men när det gäller det som är mer allvarligt när det finns personer
              som ska ge råd, vård och behandling till människor som tillhör
              de allra sköraste i vårt samhälle är det naturligtvis väldigt
              viktigt att man kan lita på att den person man möter har nödvändigt
              kunnande och att man lutar sig mot det främsta kunnande som finns
              just för att man ska kunna få hjälp, stöd och behandling som gör
              att man fungerar bättre.
            </seg>
            <seg n="9d88941d">
              Regeringens försvarspolitiska bedömningar
            </seg>
          </u>
          <note type="speaker" n="5a4f6894">
            Anf. 45 EVA SONIDSSON (s):
          </note>
          <u who="eva_sonidsson_bde5e4" xml:id="i-2b856d823f40afe7-0" n="b6c812af">
            <seg n="26114cdb">
              Fru talman! Min fråga anknyter till det som Peter Hultqvist tidigare
              tog upp. Men jag ställer min fråga till försvarsministern.
            </seg>
            <seg n="92992d1b">
              Precis som Peter påpekade har under den senaste veckan såväl
              försvarsministern själv som utrikesministern och statsministern
              uttalat sig om försvarets inriktning. Frågan har gällt huruvida
              ÖB gör en annan tolkning av omvärldsläget än Försvarsberedningen
              har gjort.
            </seg>
            <seg n="2a63fa7c">
              Försvarsutskottets moderata ledamöter går i dag ut i medier och
              kritiserar hastverk och oordning som en följd av den bakläxa som
              ÖB fått, senast av försvarsministern.
            </seg>
            <seg n="61814c7d">
              Uttalandena och åsikterna kring detta har minst sagt skilt sig
              åt. Min fråga till ministern är helt enkelt: Vem av ministrarna
              har rätt?
            </seg>
          </u>
          <note type="speaker" n="81052561">
            Anf. 46 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-10" n="2634e727">
            <seg n="f094d20d">
              Fru talman! Jag har precis som Carl Bildt tittat på berörda dokument.
              Jag har läst Försvarsberedningens betänkande och hört deras presentationer.
              Jag har tittat på det Mustdokument som det också hänvisas till.
            </seg>
            <seg n="45dca300">
              Jag drar, precis som jag redovisade på förra torsdagens presskonferens,
              samma slutsats som mina ministerkolleger. Det finns inga substantiella
              skillnader i de här dokumenten som motiverar en omsvängning.
            </seg>
            <seg n="ea188a90">
              Försvarsberedningen är parlamentariskt sammansatt. Där finns
              experter av olika slag, civila och militära. De tar fram en grund.
              I december var det en säkerhetspolitisk grund, en omvärldsanalys.
              Nu i juni kommer man att dra slutsatser när man tittar på dimensioneringen
              och uppgiften för försvaret. Det är ett av de underlag som sedan
              kommer att användas som grund för regeringens inriktningsproposition
              för försvaret under hösten.
            </seg>
            <seg n="f053b5e9">
              Till detta kommer också annat. Där finns underlag från Försvarsmakten
              och där finns genomförandegruppen för materielfrågor, så jag kan
              lugna frågeställaren. Jag är säker på att det var en sådan oro
              hon kände när hon ställde sin fråga. Carl och jag är i denna liksom
              i andra frågor fullständigt kongruenta.
            </seg>
          </u>
          <note type="speaker" n="244581d0">
            Anf. 47 EVA SONIDSSON (s):
          </note>
          <u who="eva_sonidsson_bde5e4" xml:id="i-2b856d823f40afe7-1" n="b6c812af">
            <seg n="1da55235">
              Fru talman! Då måste jag fråga hur det stämmer överens med försvarsministerns
              uttalande, att anmärkningsvärt och intressant är att Försvarsmakten
              presenterar en helt annan Rysslandsbild än Försvarsberedningen
              gjorde så sent som i december, eller med statsministerns uttalande:
              Jag tror inte att han kommer att vidhålla att han har någon annan
              säkerhetspolitisk bedömning än den som Försvarsberedningen givit
              uttryck för.
            </seg>
            <seg n="b561387f">
              Man kan bara konstatera att oenigheten ser ut att vara stor inom
              regeringen. Alla kan vi se att det händer mycket i Ryssland. Det
              är oroande. Och visst kan väl alla undra vad det på sikt betyder.
            </seg>
            <seg n="e6b6dc45">
              Jag undrar fortfarande eftersom jag inte tycker att försvarsministern
              har gett ett svar: Vilken minister gör rätt bedömning av försvarets
              inriktning?
            </seg>
          </u>
          <note type="speaker" n="bc6529cf">
            Anf. 48 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-11" n="2634e727">
            <seg n="c0d0117d">
              Fru talman! Eva ska få led två i svaret. Det första är att jag
              har läst båda dokumenten. Jag drar precis samma slutsats som Carl
              Bildt. Det finns inga avgörande skillnader.
            </seg>
            <seg n="cc9c93ad">
              Vad den kommentar som Eva här återgav gällde var att Försvarsmakten
              själv i ett dokument, som Peter Hultqvist refererade till, sade
              att man gjorde tolkningen att det var en skillnad. Huruvida detta
              är deras tolkning är inte upp till mig eller till Carl eller någon
              annan att svara på.
            </seg>
            <seg n="7e790284">
              Jag konstaterar att man i dokumenten är mycket eniga, samstämmiga,
              i beskrivningen av bilden och utvecklingen i vårt närområde. Försvarsberedningen
              jobbar nu vidare och kommer om tre veckor att presentera sina
              slutsatser vad gäller inriktning och dimensionering för försvaret.
              Det är säkert en bra grund för att sedan gå vidare under hösten
              och bereda en proposition. Så är det. Jag har läst bägge dokumenten.
              Vi ser inga avgörande skillnader. Sedan har Försvarsmakten själv
              gjort ett sådant konstaterande två separata frågor och därav svar
              i två led.
            </seg>
            <seg n="6b93b751">
              Sjukvårdsköerna
            </seg>
          </u>
          <note type="speaker" n="f7835aa3">
            Anf. 49 TOBIAS KRANTZ (fp):
          </note>
          <u who="tobias_krantz_7ba907" xml:id="i-86ea12642f75cbba-12" n="7af91e37">
            <seg n="d5e25ff5">
              Fru talman! Svensk sjukvård kännetecknas av en paradox. I de
              flesta internationella mätningar ligger vi i topp när det gäller
              medicinska resultat och i botten när det gäller tillgänglighet.
              Enkelt uttryckt: Vi har långa köer i den svenska sjukvården.
            </seg>
            <seg n="f768d00b">
              I början av året kom Socialstyrelsen med en rapport, en utvärdering,
              av den nationella vårdgarantin som visade att en tredjedel av
              landets patienter får vänta längre än de 90 dagar som vårdgarantin
              stadgar på att få sin behandling inom specialistsjukvården. Inom
              parentes sagt är för övrigt de landsting som har de längsta köerna
              socialdemokratiskt styrda.
            </seg>
            <seg n="e1fbe5b1">
              Jag skulle vilja fråga socialministern vilka åtgärder regeringen
              avser att vidta för att korta köerna i den svenska sjukvården
              och se till att patienten får vara i centrum, inte i väntrum.
            </seg>
          </u>
          <note type="speaker" n="8168c9d3">
            Anf. 50 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-2" n="742f0f42">
            <seg n="2b7b5c6b">
              Fru talman! Den fråga som Tobias Krantz tar upp är naturligtvis
              av utomordentligt stor betydelse. Och precis som Tobias Krantz
              säger är det så att förtroendet för kvaliteten i svensk hälso-
              och sjukvård är utomordentligt högt. Däremot har vi problem när
              det gäller tillgängligheten.
            </seg>
            <seg n="3762a263">
              Jag tror inte att det finns bara ett svar på frågan om att åtgärda
              de långa köer vi har, utan det fordras en hel räcka åtgärder för
              att åstadkomma det här.
            </seg>
            <seg n="c0836e35">
              Regeringen har gjort en del saker som till exempel berör vad
              vi kallar för öppna jämförelser alltså detta med att jämföra till
              exempel köer mellan olika sjukhus och olika landsting.
            </seg>
            <seg n="16ad246f">
              Ingen vill ligga längst ned, utan alla strävar efter att komma
              upp. Då får vi in ett moment som gör att man tittar på dem som
              lyckats bäst och lär sig av dem. Det tror jag är betydelsefullt.
            </seg>
            <seg n="806f7d01">
              Vi har genomfört en förstärkning av läkarutbildningen, som vi
              presenterade i budgeten. Kommuner och landsting får också ökade
              resurser från staten i form av, för närvarande, 1,75 miljarder
              kronor per år för detta.
            </seg>
          </u>
          <note type="speaker" n="29dd7f33">
            Anf. 51 TOBIAS KRANTZ (fp):
          </note>
          <u who="tobias_krantz_7ba907" xml:id="i-86ea12642f75cbba-13" n="7af91e37">
            <seg n="0b486724">
              Fru talman! Jag ber att få tacka socialministern för svaret.
              Ni har en diger agenda för att attackera vårdköerna, och det är
              alldeles utmärkt.
            </seg>
            <seg n="5d463127">
              Folkpartiet har i början av året presenterat ett antal förslag
              på hur vi ska kunna gå vidare med att bekämpa vårdköerna. Det
              handlar bland annat om ersättning vid inställda operationer. Det
              handlar om att ta krafttag mot landsting som inte informerar om
              hur vårdgarantin fungerar. Det handlar också om att skapa ekonomiska
              drivkrafter för att det ska bli lönsamt för landstingen att korta
              köerna. I dag finns det en del landstingsbyråkrater som gärna
              ser att folk står i kö därför att det minskar kostnaderna för
              de egna landstingen. Då sätter man inte patienten i centrum.
            </seg>
            <seg n="80609deb">
              Jag skulle vilja fråga socialministern om det finns tankar och
              idéer om att skapa ekonomiska drivkrafter för att göra det lönsamt
              för landstingen att korta köerna.
            </seg>
          </u>
          <note type="speaker" n="bd054390">
            Anf. 52 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-3" n="742f0f42">
            <seg n="08191b3e">
              Fru talman! Ja, det gör det förstås. En väldigt viktig åtgärd
              som vi håller på att titta på är att förbättra ersättningssystemen,
              alltså att pengarna följer till verksamheter som fungerar väl
              och att man därmed får ekonomiska incitament.
            </seg>
            <seg n="5cac40ec">
              En annan sak är att vi har tagit emot en utredning som handlar
              om vårdval för att stärka patientens ställning i förhållande till
              olika möjliga vårdgivare. Det är någonting som finns i Halland,
              som är på väg i Skåne, i Västra Götaland, Helsingfors, Västmanland,
              för att ta några exempel, och som jag tror driver på den här utvecklingen.
            </seg>
            <seg n="60c60468">
              Patientdatalagen, som riksdagen fattar beslut om och som ska
              införas vid halvårsskiftet, tror jag också kan spela roll. Sedan
              har vi frågan om vårdgarantin som utreds för närvarande för att
              se om vi ytterligare kan stärka effekterna av vårdgarantin, som
              ju handlar om en överenskommelse mellan staten och kommunerna.
              Men frågan är: Behöver vi sätta ytterligare kraft bakom orden
              så att det här blir verklighet för de många patienterna? Jag är
              inte nöjd med dagens situation. Ytterligare åtgärder fordras.
            </seg>
            <seg n="075c27a5">
              Torskfiskekvoterna i Östersjön
            </seg>
          </u>
          <note type="speaker" n="98854708">
            Anf. 53 ISABELLA JERNBECK (m):
          </note>
          <u who="isabella_jernbeck_f081c0" xml:id="i-baf23a2992c8f8fd-0" n="0682d851">
            <seg n="6a01b029">
              Fru talman! Mot bakgrund av den intensiva mediedebatt som de
              senaste åren förts om EU:s fiskepolitik i allmänhet och torsken
              i Östersjön i synnerhet skulle jag vilja ställa en fråga till
              jordbruksminister Eskil Erlandsson: Hur avser jordbruksministern
              att agera så att EU:s ministerråd beslutar om torskfiskekvoter
              i Östersjön som är i linje med de vetenskapliga rekommendationerna?
            </seg>
          </u>
          <note type="speaker" n="4404cfb4">
            Anf. 54 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-86ea12642f75cbba-14" n="15303891">
            <seg n="1d1c066e">
              Fru talman! Grunden för att vi ska få livskraftiga fiskbestånd
              i alla delar av unionen och i dess vatten är att alla lever efter
              de överenskommelser som vi tillsammans träffar. Tidigare har några
              kraftigt överutnyttjat sin tilldelning, innebärande att man har,
              för att tala klartext och använda ett hårt ord, tjuvfiskat och
              gjort det med sådana metoder att vi andra inte har fått den tilldelning
              som vi kanske är berättigade till.
            </seg>
            <seg n="27046427">
              Nu har vi vidtagit åtgärder, förbättrat kontrollen, men också
              sett till att implementera kontrollen i, vågar jag påstå, alla
              de vatten som berör Sverige och svenskt fiske. Det innebär att
              vi faktiskt ser en något ljusnande situation för den fisk som
              är viktig för oss. Den är viktig för oss, dels därför att den
              är hälsosam, dels därför att den är god.
            </seg>
          </u>
          <note type="speaker" n="644a8cef">
            Anf. 55 ISABELLA JERNBECK (m):
          </note>
          <u who="isabella_jernbeck_f081c0" xml:id="i-baf23a2992c8f8fd-1" n="0682d851">
            <seg n="0339b3d9">
              Fru talman! Jag tackar jordbruksministern för svaret. Ministerrådet
              har flera år i rad beslutat om torskfiskekvoter som kraftigt överstigit
              de vetenskapliga råden. Minskar torsken till en viss kritisk nivå
              försvinner förmågan till återhämtning. Exempel på det här finns
              i Grand Banks utanför Newfoundland där ekosystemet har förändrats
              och torsken försvunnit. Där är det nu omöjligt att återinföra
              torsken. Havsfiskningsrådets rekommendation är torskfiskeförbud.
              Det skulle innebära en fördubbling av torskbestånden inom ett
              år.
            </seg>
            <seg n="13de81ef">
              Min förhoppning är att jordbruksministern tar till sig de här
              synpunkterna.
            </seg>
          </u>
          <note type="speaker" n="799f8bcb">
            Anf. 56 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-86ea12642f75cbba-15" n="15303891">
            <seg n="3721b347">
              Fru talman! När jag går in i förhandlingar är grunden självklart
              den vetenskapliga rådgivningen. Men jag är angelägen om att vara
              med i förhandlingarna därför att vår medverkan bidrar till att
              vi får beslut som kommer så nära de vetenskapliga råden som möjligt.
              Så var det icke tidigare när den svenska regeringen företräddes
              av sådana som inte hade mandat att fullfölja förhandlingarna.
              Därtill har vi fått en kontroll som är av sådan natur att jag
              vågar påstå att tjuvfisket nu är på en minimal nivå.
            </seg>
          </u>
          <note n="c5f253c7">
            Utredningen om papperslösas rätt till vård
          </note>
          <note type="speaker" n="1d3f329b">
            Anf. 57 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-3caa20b50464eaa5-0" n="35b8d930">
            <seg n="a760b5a1">
              Fru talman! I tisdags hade kammaren en debatt om socialförsäkringsutskottets
              betänkande med anledning av propositionen om hälso- och sjukvård
              för asylsökande med flera. Huvudsyftet med förslaget är att stärka
              rättigheterna för asylsökande. Det kom till stora delar att handla
              om papperslösas rätt till vård. Det är en fråga som det fick vi
              veta när propositionen lades på riksdagens bord ska fortsätta
              att beredas i Regeringskansliet. Vi socialdemokrater anser att
              detta är en oerhört angelägen fråga, och vi välkomnar den utredning
              som regeringen har aviserat.
            </seg>
            <seg n="ca518ae0">
              När vi i oppositionen i debatten frågade hur utredningen skulle
              se ut och när den skulle tillsättas fick vi först veta av de borgerliga
              debattörerna att migrationsministern skulle svara på de frågorna.
              Men när vi sedan frågade migrationsministern hänvisade han till
              socialministern. Det kan tyckas att det var synd att socialministern,
              i stället för att vara i kammaren, åt tårta på Drottninggatan,
              men jag kanske kan få svar på mina frågor nu. När kommer utredningen
              om papperslösa att tillsättas? Hur kommer direktiven att se ut?
            </seg>
          </u>
          <note type="speaker" n="073d0ac3">
            Anf. 58 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-4" n="742f0f42">
            <seg n="4990a539">
              Fru talman! Jag följde den debatten åtminstone delvis. Jag tror
              att det är väldigt viktigt att klara ut att den debatten fördes
              så att säga på sina egna meriter, utifrån en överenskommelse som
              tidigare har funnits mellan Sveriges Kommuner och Landsting och
              regeringen. Nu kodifierades detta.
            </seg>
            <seg n="e6291ced">
              Det finns väldigt viktiga frågor som kvarstår att behandla, som
              handlar om personer som lever gömda eller som är papperslösa i
              vårt samhälle. Det har med all rätt uppstått en väldigt viktig
              debatt om deras rättigheter och möjligheter att få vård.
            </seg>
            <seg n="4c7d2152">
              Det är då viktigt att säga att ingen kan nekas akut vård i Sverige
              på svenska sjukhus. Däremot är den inte subventionerad för den
              som inte har rätt att uppehålla sig i landet.
            </seg>
            <seg n="d0a4a53f">
              Jag tycker att det finns skäl att se över lagstiftningen och
              förändra den så att vi får den mer generös, ytterst naturligtvis
              för de personer som är berörda men också för att få klara besked
              till vårdpersonalen som annars har att hantera väldigt svåra etiska
              dilemman.
            </seg>
          </u>
          <note type="speaker" n="b3aabece">
            Anf. 59 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-3caa20b50464eaa5-1" n="35b8d930">
            <seg n="0286ace2">
              Fru talman! Nu fick jag inte riktigt svar på frågan om när utredningen
              kommer att tillsättas och hur direktiven ser ut. De barn som lever
              gömda och vars föräldrar inte har varit inne i en asylprocess
              får inte vård i samma omfattning som andra barn i Sverige i dag.
              De lyder i stället under samma regler som vuxna papperslösa.
            </seg>
            <seg n="8dfb62c6">
              Vi socialdemokrater anser att frågan om att ge alla barn oavsett
              status i Sverige vård på lika villkor borde ges förtur i den utredning
              som förhoppningsvis är på gång. Kanske får jag veta lite mer när
              utredningen tillsätts och hur direktiven ser ut. Det är en ganska
              okomplicerad fråga att ge alla barn i Sverige vård på lika villkor
              och kan kanske behandlas lite tidigare.
            </seg>
          </u>
          <note type="speaker" n="00cfd69b">
            Anf. 60 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-5" n="742f0f42">
            <seg n="61221de8">
              Fru talman! Jag vill säga att jag är glad att Socialdemokraterna
              hamnat i opposition, för då får man tillfälle att ompröva sin
              politik. Det har Socialdemokraterna fått tillfälle att göra på
              det här området. Man har styrt Sverige under en lång följd av
              år och stått för en politisk inriktning. Nu efter valet har man
              tänkt om, och det är jag väldigt glad för.
            </seg>
            <seg n="bf2f357a">
              Vi bedriver ett arbete på Socialdepartementet som går ut på att
              hitta kloka direktiv som bör leda till att vi ser över den här
              frågan utifrån hur situationen faktiskt ser ut. Hur ser situationen
              ut i olika landsting och på olika sjukhus? Hur hanteras den här
              frågan på den regionala nivån? Vi behöver titta på hur många personer
              som det kan handla om och vilken form av lagstiftning vi borde
              ha.
            </seg>
            <seg n="26e03b47">
              Här finns fortfarande ett beredningsarbete att göra och diskussioner
              mellan partierna innan vi kan presentera direktiven. Men det finns
              ett utkast framme, och arbetet med att hitta vägar för att komma
              vidare i den här frågan går i gång. Det är en fråga om humanitet.
            </seg>
            <seg n="b23fe737">
              Klustervapen
            </seg>
          </u>
          <note type="speaker" n="003f53fa">
            Anf. 61 PETER RÅDBERG (mp):
          </note>
          <u who="peter_radberg_0a5fb2" xml:id="i-9f0adaa79c74ac56-0" n="cb1a9b20">
            <seg n="44b3729c">
              Fru talman! Jag får väl plåga utrikesminister Carl Bildt med
              ännu en fråga om klustervapen.
            </seg>
            <seg n="27f6a6e0">
              Positionerna i Dublin en vecka in i förhandlingarna är fortfarande
              som de var på Nya Zeeland i februari månad, nämligen att det ska
              bli ett totalförbud av klustervapen, då inklusive bombkapsel 90.
            </seg>
            <seg n="68aa506e">
              Riksdagen har, som Kalle Larsson sade alldeles nyss, verkat för
              ett heltäckande förbud av klustervapen i enlighet med Oslodeklarationen.
              Och heltäckande betyder väl ändå att bombkapsel 90 ingår?
            </seg>
            <seg n="f7709ac8">
              Då kommer frågan en gång till: Vad kommer Sverige att välja?
              Kommer Sverige att rösta ja eller nej när ett sådant här förslag
              med stor sannolikhet kommer att framläggas i Dublin om en vecka?
            </seg>
          </u>
          <note type="speaker" n="b9348a33">
            Anf. 62 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-16" n="3b0bb108">
            <seg n="f8b5eef1">
              Fru talman! Låt oss se när vi kommer dithän. Men låt mig bara
              erinra om vad jag sade inledningsvis, att ett heltäckande förbud
              strävar vi efter, och det kan vi bara uppnå inom FN.
            </seg>
            <seg n="05248609">
              Dilemmat med Dublinarbetet, som vi stöder, är att det inte omfattar
              de som har de farligaste klusterbomberna, som använder klusterbomber
              och som har använt klusterbomber de senaste decennierna. Det omfattar
              bara andra nationer, inklusive Sverige.
            </seg>
            <seg n="72170e3d">
              Sedan får vi se hur långt vi kommer i det sammanhanget. Det vet
              vi ännu inte i dag. Vi har en i allt väsentligt gemensam linje
              med de andra nordiska länderna och de andra västeuropeiska länderna
              och ska försöka få ett rimligt resultat. Sedan ska vi försöka
              föra detta resultat vidare in i den FN-process som är den enda
              process som faktiskt kan få de länder, utan att nämna dem vid
              namn, som har använt klusterbomber och som har orsakat dessa problem
              att omfattas av ett sådant förbud.
            </seg>
            <seg n="c2ce99d4">
              Jag vill bara erinra om att det svenska försvaret inte har använt
              och inte avser att använda några klusterbomber.
            </seg>
          </u>
          <note type="speaker" n="276d2718">
            Anf. 63 PETER RÅDBERG (mp):
          </note>
          <u who="peter_radberg_0a5fb2" xml:id="i-9f0adaa79c74ac56-1" n="cb1a9b20">
            <seg n="5946e487">
              Fru talman! Heltäckande är väl ändå heltäckande. Jag vet inte
              hur man kan föra en diskussion om begreppet heltäckande. Det borde
              väl vara ganska klart vad det ordet står för.
            </seg>
            <seg n="cc3079fc">
              Carl Bildt sade så här under interpellationsdebatten för ett
              par veckor sedan om hur många klustervapen vi har i Sverige: Antalet
              är sekretessbelagt, men jag kan i alla fall bryta mot lagen och
              säga att det handlar om ett enstaka tiotal.
            </seg>
            <seg n="7e9e8074">
              Carl Bildt, det kommer alltså med stor sannolikhet att bli ett
              totalförbud mot klustervapen där bombkapsel 90 kommer att ingå.
              För det första erkänner utrikesministern att vi bara har ett tiotal
              klustervapen. Med ett tiotal klustervapen kan vi ändå inte försvara
              Sverige. För det andra är de gamla och kommer säkert att skrotas.
              För det tredje har regeringen sagt att vi inte kommer att använda
              några klustervapen vare sig internationellt eller nationellt.
            </seg>
            <seg n="f545c3c4">
              Då borde frågan vara ganska enkel: Varför kan inte Sverige, om
              det skulle bli ett totalförbud, säga ja till det?
            </seg>
          </u>
          <note type="speaker" n="e2026c4d">
            Anf. 64 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-17" n="3b0bb108">
            <seg n="097755f3">
              Fru talman! Som jag har upprepat några gånger är min och regeringens
              inriktning framför allt att åstadkomma ett förbud för dem som
              använder och har dessa klustervapen, som har använt dem i Libanon,
              på Balkan eller på andra ställen eller de klustervapen som är
              upptagna på den lista som bland annat Human Rights Watch har lagt
              fram och som driver de här förhandlingarna.
            </seg>
            <seg n="5c93749c">
              Vi är inte framför allt inriktade på att erodera det svenska
              försvaret. Och jag skulle inte tro, men det är ingenting som är
              utgångspunkt för en förhandling, att det resultat som kommer fram
              vid Dublinkonferensen kommer att omfatta allting. Det är en definitionsfråga
              vad som omfattas, och det är en definiering med en viss noggrannhet.
              Vi får se vad definitionen blir och får sedan ta det som kommer
              ut ur Dublinprocessen och föra in det i FN-processen och se om
              vi kan få någonting som blir heltäckande. Heltäckande måste ju
              rimligtvis avse de som har stora mängder klustervapen, som använder
              klustervapen och som har åstadkommit det humanitära lidandet.
              Åtminstone vad jag vet tillhör Sverige inte riktigt den kretsen.
            </seg>
            <seg n="13b9b1da">
              Nedskärningarna inom försvaret
            </seg>
          </u>
          <note type="speaker" n="2e599664">
            Anf. 65 SVEN BERGSTRÖM (c):
          </note>
          <u who="sven_bergstrom_b4b613" xml:id="i-84ddd5282254d0c9-0" n="0b92f5ee">
            <seg n="15877a63">
              Fru talman! Jag har en fråga till försvarsministern som inte
              berör tolkningen av olika dokument. Den handlar om nedskärningarna
              i försvaret. Det är ett faktum att under de senaste årtiondena
              har det svenska försvaret varit föremål för stora nedskärningar,
              oavsett regering.
            </seg>
            <seg n="be8a1697">
              Det är naturligtvis positivt om nedskärningar kan ske på grundval
              av stabilitet i omvärlden. Men när vi nu är nere och prutar till
              och med i frivilliga organisationer som hemvärnet är det enligt
              min mening fara å färde.
            </seg>
            <seg n="02244385">
              Jag noterade att försvarsministern i början av veckan hade ett
              sammanträffande i Skagen med de andra nordiska försvarsministrarna.
              Sverige och Finland är ju inte medlemmar i Nato medan Danmark
              och Norge är det. Och alliansregeringen har tydligt deklarerat
              att frågan om Natomedlemskap inte är aktuell.
            </seg>
            <seg n="efc11717">
              Jag vill fråga försvarsministern hur han ser på möjligheterna
              till ett ökat nordiskt samarbete på försvarsområdet i ett läge
              där vi i Sverige är så hårt trängda att vi till och med är nere
              och petar i hemvärnsorganisationen.
            </seg>
          </u>
          <note type="speaker" n="1e0431b2">
            Anf. 66 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-18" n="2634e727">
            <seg n="7434b28f">
              Fru talman! Det var flera frågor i en.
            </seg>
            <seg n="03cf6c84">
              Det första är att regeringen inte har gjort någon besparing alls
              på förbandsverksamheten, som är det som nu diskuteras, där det
              finns ett underskott på 1 ½ miljard som uppkommit det senaste
              året. Det är inte heller så att uppgiften har förändrats och att
              kostnaderna därmed skulle öka, utan det är fråga om att vi behöver
              en förbättrad ekonomistyrning, och den jobbar vi nu under våren
              tillsammans med Försvarsmakten på att styra upp.
            </seg>
            <seg n="5d1d07b8">
              Det andra som frågeställaren tar upp är möjligheten till nordiskt
              samarbete, och det är något som är oerhört viktigt. Det är viktigt
              för att vi ska kunna använda våra pengar effektivare. Det säger
              sig självt att om man ensam utvecklar ett materielsystem kostar
              det mer än om man delar på utvecklingskostnaden. Om man anskaffar
              fler tillsammans med andra sjunker styckkostnaden. Men det är
              också viktigt operativt. Vi kan ha en bredare och djupare operativ
              förmåga om vi samarbetar. Ett exempel är att om vår materiel skiljer
              sig åt får vi svårare att samverka i internationella insatser.
              Men här handlar det om att vi framöver kommer att samverka när
              det gäller alltifrån utbildning och övning till övningsområden
              och så vidare. Det är ett huvudspår för de nordiska ländernas
              framtida försvarspolitik.
            </seg>
          </u>
          <note type="speaker" n="5716a10c">
            Anf. 67 SVEN BERGSTRÖM (c):
          </note>
          <u who="sven_bergstrom_b4b613" xml:id="i-84ddd5282254d0c9-1" n="0b92f5ee">
            <seg n="3391c481">
              Fru talman! Som gammal vän av nordiskt samarbete välkomnar jag
              verkligen det som försvarsministern säger här. Jag tror också
              att vi är eniga om att det kan behövas en skärpt ekonomistyrning
              inom försvaret.
            </seg>
            <seg n="fb2ef904">
              Men jag undrar: Ser försvarsministern några komplikationer med
              det faktum som jag åberopade i mitt första inlägg, att två av
              länderna är medlemmar i Nato och att två inte är det i ett läge
              där Sverige inte har någon som helst avsikt att aktualisera ett
              Natomedlemskap?
            </seg>
          </u>
          <note type="speaker" n="fa86d485">
            Anf. 68 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-19" n="2634e727">
            <seg n="b44e4098">
              Fru talman! Tavlans ram utgörs av de säkerhetspolitiska vägval
              som de nordiska länderna har gjort. Norge är medlem i Nato men
              inte i EU. Sverige och Finland är medlemmar i EU men inte i Nato.
              Danmark är medlem i båda, men med ett undantag än så länge för
              det försvarspolitiska samarbetet inom EU. De enda tre av våra
              riktiga grannländer som är medlemmar fullt ut i bägge är de baltiska
              länderna. Men tavlans ram är denna. Vi har gjort olika vägval.
              Men vi kan fylla tavlan och målningen med oerhört mycket mer av
              detaljer, av djup, av färg, av perspektiv. Och vi kan måla den
              tillsammans, så att vi dels förbättrar vår ekonomiska effektivitet,
              använder pengarna bättre, dels ser till att vi får en gemensamt
              bredare förmåga, inte minst vid internationella insatser. Här
              finns mycket att göra. Som jag sade gäller det gemensam utveckling,
              gemensam anskaffning, gemensamt underhåll, gemensam utbildning,
              gemensam övning och byggande av gemensamma förband för internationella
              insatser.
            </seg>
            <seg n="14d78cce">
              Vi delar värdegrund i Norden. Det är ett oerhört bra fundament
              att stå på när man inleder en djupare försvarspolitisk samverkan.
            </seg>
            <seg n="c6c85b2e">
              Lungscreening för kvinnor
            </seg>
          </u>
          <note type="speaker" n="76cc25df">
            Anf. 69 HILLEVI LARSSON (s):
          </note>
          <u who="hillevi_larsson_9ae9e2" xml:id="i-4b83d263ad01a106-0" n="2472a4a5">
            <seg n="fd84f530">
              Fru talman! Jag vill ställa min fråga till folkhälsominister
              Maria Larsson.
            </seg>
            <seg n="dd4ef389">
              Det är tyvärr så att lungcancer har blivit den vanligaste dödsorsaken
              i cancer bland kvinnor. Den har till och med gått om bröstcancer
              som tidigare har varit den vanligaste formen. Det som gör saken
              så allvarlig är att man har kunnat se att kvinnor behandlas sämre
              än män inom vården. Det har inte riktigt sjunkit in att det till
              och med är större risk för en kvinna att drabbas av lungcancer
              än för en man.
            </seg>
            <seg n="55ba1d63">
              Jag tror att det behövs mycket mer av screening, som det kallas,
              alltså att man tittar på lungorna hos kvinnor som befinner sig
              i riskgruppen. Då skulle man kunna upptäcka cancer i ett tidigt
              stadium. Jag tror att det även handlar om snabb behandling för
              ökad överlevnad.
            </seg>
            <seg n="8e7eabfc">
              Jag undrar om regeringen tänker göra något på det här området,
              för det handlar om väldigt många kvinnors liv.
            </seg>
          </u>
          <note type="speaker" n="18ea88ea">
            Anf. 70 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-4efa43c2060509ca-4" n="602e4665">
            <seg n="efc2a46d">
              Fru talman! Tack för frågan, Hillevi Larsson. Det är alldeles
              riktigt, som frågeställaren säger, att lungcancern ökar mest bland
              kvinnor. Det är sorgligt och naturligtvis ett resultat av rökning
              som har varat under många år. Det är en starkt bidragande orsak
              till cancerns utveckling. Kvinnor i min generation började röka
              tidigt och kämpade för rökrutor i skolorna, och i dag ser vi resultatet.
              Det är otroligt tråkigt.
            </seg>
            <seg n="13ffe628">
              Också KOL ökar bland kvinnor. Det är en alarmerande utveckling.
            </seg>
            <seg n="37b8064b">
              En av de allra viktigaste saker som vi måste göra är att öka
              insatserna när det gäller tobaksprevention, som är så central.
              Att inte börja röka alls är det bästa sättet att aktivt gardera
              sig mot att inte få lungcancer. Där sätter vi in väldigt mycket
              arbete nu, för vi ser fortfarande att det är fler unga tjejer
              än unga killar som börjar röka.
            </seg>
            <seg n="78e4ad71">
              Även om vi har bra statistik totalt sett har vi en miljon rökare
              i landet, så här finns mycket mer att göra.
            </seg>
            <seg n="26112abe">
              När det gäller screeningen ber jag att få återkomma i nästa svar.
            </seg>
          </u>
          <note type="speaker" n="cf077350">
            Anf. 71 HILLEVI LARSSON (s):
          </note>
          <u who="hillevi_larsson_9ae9e2" xml:id="i-4b83d263ad01a106-1" n="2472a4a5">
            <seg n="a7e09b34">
              Fru talman! Det är riktigt att det viktigaste man kan göra inför
              framtiden är att se till att människor inte börjar röka. De flesta
              uppger att de har börjat röka i 15-årsåldern eller till och med
              ännu tidigare, och sedan får man leva med konsekvenserna av detta.
              Det är lätt att börja och svårt att sluta.
            </seg>
            <seg n="0ad3153d">
              Man måste komma bort från skuldbeläggandet av rökarna som genomsyrar
              samhället och även vården, det vill säga att man lite får skylla
              sig själv. Det tänkesättet har vi inte när det gäller konsekvenser
              av övervikt, alkoholmissbruk och andra livsstilsrelaterade sjukdomar.
              Självklart ska alla få likvärdig vård. Jag tror dessutom att man
              skulle kunna uppmuntra en del att dra ned på rökningen eller sluta
              om man ser att det går att behandla cancer men att man då måste
              lägga om livsstil. Man skulle kunna rädda många liv på det sättet.
            </seg>
          </u>
          <note type="speaker" n="98be1218">
            Anf. 72 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-4efa43c2060509ca-5" n="602e4665">
            <seg n="abb109ef">
              Fru talman! Det är alldeles riktigt att det inte handlar om att
              skuldbelägga. Det handlar om att skapa ett system i vårt land
              som gör det svårt att börja och lätt att sluta. Då krävs det till
              exempel att vi kan upprätthålla en mycket bättre ålderskontroll
              ute i handeln när det gäller försäljning av tobaksvaror till unga
              människor. Hälften av 15-åringarna kan utan problem köpa snus
              och cigaretter i dag. Det är inte rimligt. Därför har vi en utredning
              som just nu tittar på hur vi kan komma till rätta med att upprätthålla
              legitimiteten för lagstiftningen.
            </seg>
            <seg n="fbd44ed8">
              Hälso- och sjukvården måste arbeta mycket mer preventivt med
              motiverande samtal, med möjlighet att erbjuda rökavvänjning i
              varje skede när man söker för försämrad hälsa och med att våga
              ta upp de livsstilsrelaterade frågorna på ett mycket tydligare
              sätt. Det sker på många håll, men det sker inte på alla vårdcentraler.
              Det är mycket centralt. Det ska som sagt vara svårt att börja
              och lätt att sluta. Det är den huvudinriktning vi har. Vi ska
              också ha en fungerande tillsyn.
            </seg>
            <seg n="04567079">
              Kontakten med Hamas
            </seg>
          </u>
          <note type="speaker" n="518f2b2f">
            Anf. 73 KENNETH G FORSLUND (s):
          </note>
          <u who="unknown" xml:id="i-c3f37eb79f09b429-0" n="3b0bb108">
            <seg n="2ae6a336">
              Fru talman! Om jag skulle ägna mig åt att tala med Hamas skulle
              jag inte kunna tala med den israeliska ledningen och inte heller
              med den palestinska ledningen. Så sade utrikesminister Carl Bildt
              i riksdagens utrikespolitiska debatt den 13 februari i år.
            </seg>
            <seg n="a5b8b90c">
              I veckan har vi fått reda på att den franske utrikesministern
              och det franska utrikesdepartementet har just dessa kontakter
              med Hamas som Urban Ahlin och Socialdemokraterna efterfrågade
              i den utrikespolitiska debatten. Fransmannen Kouchner säger: Vi
              måste tala om vi ska spela en roll.
            </seg>
            <seg n="e857bd02">
              Vad anser utrikesminister Carl Bildt? Är utrikesminister Kouchner
              i likhet med Urban Ahlin som Carl Bildt uttryckte det i debatten
              den 13 februari en Hamaskramare?
            </seg>
          </u>
          <note type="speaker" n="3d6d18cb">
            Anf. 74 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-20" n="3b0bb108">
            <seg n="2c844951">
              Fru talman! Bernard Kouchner är i dag i Betlehem. Jag sökte honom
              i ett annat ärende och har talat med honom men kanske inte just
              om detta. Jag har inte sett något uttalande av den arten heller.
            </seg>
            <seg n="c2a63832">
              Jag tror att vi från EU:s sida är rätt eniga om inriktningen.
              Vi inriktar oss på att stödja den förhandling som i dag pågår
              mellan den palestinske presidenten och den israeliske premiärministern
              och deras respektive förhandlingsteam. Vi vill inte göra något
              som rycker undan mattan för de samtalen. Vi ska inte ta kontakter
              som de inte anser vara förenliga med processen. Den palestinska
              försoningsprocessen är den palestinska sidans ansvar. Det förekommer
              andra kontakter, även om det inte är vi som bedriver dem, från
              framför allt Egyptens sida när det gäller förhandlingarna om Gaza.
              Inte heller där ska vi ägna oss åt att förstöra förhandlingsklimatet.
              Det är den inställning jag har. Jag kan försäkra att det också
              är den inställning Bernard Kouchner har som jag talade med om
              dessa saker så sent som för tio dagar sedan.
            </seg>
          </u>
          <note type="speaker" n="d071f0fc">
            Anf. 75 KENNETH G FORSLUND (s):
          </note>
          <u who="unknown" xml:id="i-c3f37eb79f09b429-1" n="3b0bb108">
            <seg n="3c4b1282">
              Fru talman! Den svenske utrikesministern är inte den ende som
              talar med Kouchner. Det gjorde uppenbart också TT häromdagen.
              Det var då han sade att vi måste prata om vi ska kunna spela en
              roll. Jag som socialdemokrat tycker att det är en rimlig hållning.
              På måndag antar jag att ni får möjlighet att mötas när det är
              utrikesministermöte i EU. Vad kommer Carl Bildt att säga till
              Kouchner då? Är han en Hamaskramare eller är det bra att Kouchner
              och det franska utrikesdepartementet går före och bryter EU-isen
              gentemot Hamas?
            </seg>
          </u>
          <note type="speaker" n="b1c1c9df">
            Anf. 76 Utrikesminister CARL BILDT (m):
          </note>
          <u who="unknown" xml:id="i-86ea12642f75cbba-21" n="3b0bb108">
            <seg n="ee801a01">
              Fru talman! Låt oss se vad diskussionen på måndag innebär. Men
              jag är rätt övertygad när jag i dag säger att jag inte tror att
              några sådana signaler kommer från den franske utrikesministern
              under diskussionen på måndag och inte heller från någon annan.
              Vi kommer att koncentrera oss på att stödja den förhandlingsprocess
              som pågår.
            </seg>
            <seg n="d21614f0">
              I utrikesdebatten sade jag och det är fortfarande så att jag
              inte har några invändningar att tala med alla möjliga och omöjliga
              människor. Men jag vill inte göra sådant som jag tror försvårar
              en förhandlingsprocess. Det behövs en palestinsk försoningsprocess,
              men det är en process som måste drivas av de palestinska parterna.
              Vår uppgift är att med lika stor envetenhet och bestämdhet som
              försiktighet i stegen stödja förhandlingsarbetet direkt mellan
              israelerna och palestinierna och sedan hoppas att detta kan leda
              till fred.
            </seg>
            <seg n="dd848370">
              Försvarets ekonomiska styrning
            </seg>
          </u>
          <note type="speaker" n="56fdcdc1">
            Anf. 77 ANNA KÖNIG JERLMYR (m):
          </note>
          <u who="anna_konig_jerlmyr_4ae113" xml:id="i-bcf276be972cd254-0" n="36969bbc">
            <seg n="79fe030f">
              Fru talman! Jag har en fråga till statsrådet Sten Tolgfors. De
              senaste månaderna har det blivit allt tydligare att försvaret
              lider av bristande uppföljning, prognos- och analysförmåga och
              en otillräcklig ekonomisk styrning. Statskontorets granskning
              från april i år bekräftar den bristande ekonomiska styrningen.
              Utöver det riktade Ekonomistyrningsverket under förra veckan allvarlig
              kritik mot försvarets förmåga att hantera den ekonomiska situationen.
            </seg>
            <seg n="253c48e9">
              Mot bakgrund av den uppkomna kritiken undrar jag: Hur kan försvarsministern
              agera för att myndigheten ska bli bättre på att styra sin ekonomi?
            </seg>
          </u>
          <note type="speaker" n="9749d37c">
            Anf. 78 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-86ea12642f75cbba-22" n="2634e727">
            <seg n="79f8895a">
              Fru talman! Låt mig först konstatera att kvaliteten i Försvarsmaktens
              verksamhet är mycket hög. Den operativa effekten i Sverige steg
              mellan 2006 och 2007. Kvaliteten i internationella insatser är
              också mycket hög. Det vi har haft problem med är just ekonomistyrningen.
              Jag noterar att överbefälhavaren själv, innan ESV-rapporten kom,
              signalerade att han välkomnade det arbete de skulle göra och att
              han var beredd att omfamna de slutsatser som Ekonomistyrningsverket
              kom fram till. Man har en brist på 1 ½ miljard i förbandsverksamheten.
              Man håller sin totala ram, men det finns utrymme för förbättringar.
              Det vi gör under våren är att tillsammans med Försvarsmakten ta
              fram en färdplan för ekonomisk balans. Den kommer till del att
              redovisas för riksdagen i budgetpropositionen i höst, och den
              kommer till del, när det gäller förmågepåverkande delar, gå in
              i inriktningspropositionen, alltså nästa försvarsbeslut, som riksdagen
              förmodligen kommer att få framåt december. Det är viktigt att
              koppla ihop ekonomi och verksamhet. Det ena är grund för det andra
              och långsiktig uthållighet i verksamheten.
            </seg>
            <seg n="ff516fbf">
              Generaldirektören för Hsan
            </seg>
          </u>
          <note type="speaker" n="416629ea">
            Anf. 79 MARINA PETTERSSON (s):
          </note>
          <u who="marina_pettersson_0a895f" xml:id="i-335e7f9bea0aff51-0" n="70907bac">
            <seg n="64fb449c">
              Fru talman! Jag ställer min fråga till socialminister Göran Hägglund.
              I Dagens Medicin står det att läsa att det finns krav på att Hälso-
              och sjukvårdens ansvarsnämnds generaldirektör Annika Marcus måste
              avgå. Detta kräver Moderaternas sjukvårdspolitiska talesman i
              riksdagen, Cecilia Widegren.
            </seg>
            <seg n="63f00d6d">
              En generaldirektör som inte tror på sin egen myndighet bör ta
              konsekvenserna av detta och lämna sin post, sade Cecilia Widegren,
              efter att Annika Marcus förklarat i Göteborgs-Posten att Hsan
              bör läggas ned och i stället bli en del av Socialstyrelsen.
            </seg>
            <seg n="1bf80bfc">
              Enligt Cecilia Widegren skulle hon i förrgår ha ett samtal med
              socialminister Göran Hägglund och ta upp sitt avgångskrav.
            </seg>
            <seg n="ab5e9b12">
              Annika Marcus säger själv att hon inte har en tanke på att avgå.
            </seg>
            <seg n="8cd610ef">
              Har socialminister Göran Hägglund haft samtalet med Cecilia Widegren
              och har han förtroende för Annika Marcus efter detta samtal?
            </seg>
          </u>
          <note type="speaker" n="c5fa5f35">
            Anf. 80 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-6" n="742f0f42">
            <seg n="3d46b2e0">
              Fru talman! Ja, Cecilia Widegren och jag har samtalat. Ja, jag
              har förtroende för Annika Marcus. Hon kommer dock att avgå eftersom
              hennes förordnande går ut så småningom, men hon ska naturligtvis
              fullfölja sitt uppdrag.
            </seg>
          </u>
          <note type="speaker" n="2829e4d0">
            Anf. 81 MARINA PETTERSSON (s):
          </note>
          <u who="marina_pettersson_0a895f" xml:id="i-335e7f9bea0aff51-1" n="70907bac">
            <seg n="2b5dbcd2">
              Fru talman! Är det inte rimligt att en generaldirektör kan diskutera
              öppet hur patientsäkerhetsarbetet bäst kan organiseras? Jag undrar
              eftersom Annika har gått ut offentligt och pratat om detta.
            </seg>
          </u>
          <note type="speaker" n="138ef31e">
            Anf. 82 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-c0c41b772a1bdbd3-7" n="742f0f42">
            <seg n="1c097970">
              Fru talman! Det här är alltid en mycket intressant debatt eftersom
              det är politiken som lägger fast vilka strukturer vi ska ha när
              det gäller Myndighets-Sverige och anställer de personer som ska
              utföra de uppgifter vi har. Men vi behöver alltid föra en diskussion
              om vi har rätt och om vi kan göra på något annat sätt för att
              effektivare uppnå de syften vi har i detta fall att stärka patientsäkerheten.
              Det är självklart tillåtet att föra en diskussion.
            </seg>
            <seg n="84808f59">
              Soldater i utlandstjänst och brott mot mänskliga rättigheter
            </seg>
          </u>
          <note type="speaker" n="91f3afe2">
            Anf. 83 ROSITA RUNEGRUND (kd):
          </note>
          <u who="rosita_runegrund_555895" xml:id="i-2dc202194f4ab4b3-0" n="327ec9b8">
            <seg n="fc772f9f">
              Fru talman! Jag har en fråga till försvarsministern.
            </seg>
            <seg n="a67f6d2e">
              För drygt en och en halv månad sedan togs svenska folket på sängen
              av ett tv-program där det uppdagades att det hade förekommit tortyr
              i samband med fredsinsats i Kongo.
            </seg>
            <seg n="eb327747">
              FN:s tortyrkommitté kritiserar nu Sverige bland annat för att
              det tog för lång tid innan det uppdagades. Kommittén kräver även
              tydliga instruktioner till svenska soldater i utlandet om hur
              de ska reagera när de misstänker angrepp.
            </seg>
            <seg n="7eea1cec">
              Försvarsministern gick ut ganska snabbt i ett pressmeddelande
              och krävde att Försvarsmakten skulle återkomma. Har Försvarsmakten
              återkommit, och vad gör i så fall regeringen?
            </seg>
          </u>
          <note type="speaker" n="6728fa46">
            Anf. 84 Försvarsminister STEN TOLGFORS (m):
          </note>
          <u who="sten_tolgfors_be6df3" xml:id="i-026adff359f6f4d1-0" n="2634e727" next="i-d816bae5cc006c3e-0">
            <seg n="28800c46">
              Fru talman! Tack, Rosita! Det var en mycket bra fråga. Jag kan
              försäkra att vi omedelbart gjorde en anmodan till Försvarsmakten
              där vi begärde besked om nya åtgärder för att säkerställa att
              detta inte skulle kunna hända igen. Det gäller inte minst att
              stödja den enskilde soldaten med utbildning och tydligt regelverk.
            </seg>
            <seg n="c965bd77">
              Vad gör man om man upplever någonting som bryter mot mänskliga
              rättigheter eller humanitär rätt? Vad gör man om en officer, en
              överordnad, anses delaktig i detta? Var ska man rapportera när
              man har dubbla chain of commands , det vill säga när man har en
              orderkedja mot EU i det här fallet och en mot hemmaplan?
            </seg>
            <seg n="7f14bb2e">
              Jag kan glädja frågeställaren med att Försvarsmakten har lämnat
              ett ambitiöst svar på detta. Det är ett antal konkreta förslag
              till återgärder som stärker utbildning och belyser rollen av rättsliga
              rådgivare i internationella insatser som har ambitionen att tydliggöra
              vart man ska rapportera och när och hur man ska agera om det,
              som i det fall som Rosita hänvisar till, en överordnad, en officer,
              utpekas som delaktig i någonting.
            </seg>
            <seg n="8edf4598">
              Det finns många nya konkreta förslag på gång från Försvarsmakten.
              De har verkligen tagit frågan på största allvar.
            </seg>
          </u>
          <note n="c8e12dc6">
            Anf. 85 ANDRE VICE TALMANNEN:
          </note>
          <u who="sten_tolgfors_be6df3" xml:id="i-d816bae5cc006c3e-0" n="2634e727" prev="i-026adff359f6f4d1-0">
            <seg n="5927efa8">
              Vi hinner inte med någon följdfråga. Vi har i dag hunnit med
              17 frågeställare. Jag tackar alla er som har ställt frågor och
              också alla fem ministrarna som har svarat på frågorna.
            </seg>
          </u>
          <note n="b328bd8b">
            12 § (forts. från 10 §) Ett starkare skydd mot diskriminering
            (forts. AU7)
          </note>
          <note type="speaker" n="3d8293c4">
            Anf. 86 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-3" n="d3b1d1c8">
            <seg n="7aa5ece7">
              Fru talman! Jag vill fråga Elisabeth Svantesson från Moderaterna
              som en av representanterna för den borgerliga majoriteten i arbetsmarknadsutskottet
              om hon håller med om vad Eva Flyborg sade innan om att hon tycker
              att det är en rustik lag för jämställdheten. Som vi socialdemokrater
              ser det är det ett kvinnofientligt förslag. Det gäller också en
              hel del andra saker som ni beskriver som jämställdhetspolitik
              i betänkandet.
            </seg>
            <seg n="51da0e1c">
              Jag ställde lite frågor till en tidigare representant för den
              borgerliga majoriteten och fick inte svar på dem. Jag kommer därför
              att upprepa en del frågor och hoppas att jag får svar från Elisabeth.
              I ert betänkande nämner ni att regeringens jämställdhetspolitik
              bland annat har varit en del i att försämra a-kassan. Jag undrar
              hur jämställdheten mellan kvinnor och män kan öka med en försämrad
              a-kassa.
            </seg>
            <seg n="565ce868">
              Ni har också skrivit om andra saker. Hur kan jämställdheten öka
              mellan kvinnor och män med ett vårdnadsbidrag? Hur kan jämställdheten
              öka mellan kvinnor och män genom hushållsnära tjänster? Hur kan
              jämställdheten öka mellan kvinnor och män genom nystartsjobben?
            </seg>
            <seg n="4eb8ee3a">
              Det är också viktigt att få svar på en del frågor nu när JämO
              kommer att försvinna och gå in i en ny myndighet och jämställdhetslagen
              kommer att försämras. Det gäller hur ni ser på möjligheten för
              kvinnorna att få ett bättre arbetsliv och framför allt få rättvisa
              löner.
            </seg>
          </u>
          <note type="speaker" n="af08de79">
            Anf. 87 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-b536c05050f9ab45-0" n="7afe4438">
            <seg n="e201a8f0">
              Fru talman! Det är många frågor som Ann-Christin Ahlberg ställer
              till mig. Låt mig först säga att jag reagerar på att alla de tidigare
              replikerna har skett i ett väldigt högt tonläge och med väldigt
              stora bokstäver. Det Ann-Christin Ahlberg nu lyfter fram är brödtext.
            </seg>
            <seg n="2da8b586">
              Jag uppfattade när jag läste Socialdemokraternas motion att man
              i grund och botten är väldigt positiv till lagstiftningen. I dessa
              replikrundor och diskussioner får man nästan en känsla av att
              lagen i sig är något negativt, men jag vet att Socialdemokraterna
              står bakom den.
            </seg>
            <seg n="d1763a85">
              När det gäller jämställdhet menar jag att en väldigt tydlig lagstiftning
              med en väldigt bra diskrimineringsersättning kommer att gynna
              kampen mot all osaklig löneskillnad. Osakliga löneskillnader är
              i dag förbjudet. Men om man i dag går till rätten och har en tvist
              får man oftast ett väldigt litet skadestånd.
            </seg>
            <seg n="a15eb25e">
              Med diskrimineringsersättning kommer den kvinna eller man som
              har blivit utsatt för en lägre lön än en annan person med samma
              merit att kunna driva den frågan och få en ganska ordentlig ersättning
              för detta. Det tror jag är väldigt bra. Det är inte negativt för
              jämställdheten, tvärtom.
            </seg>
            <seg n="771689ab">
              Jag vill också lyfta upp frågan lite. Jag menar att det är viktigt
              att läsa propositionen. Vi tar inte bort skyldigheten att upprätta
              planer, men vi ändrar periodiciteten. Alla företag ska fortfarande
              arbeta med aktiva åtgärder. Det är fortfarande så, fru talman,
              att alla företag är skyldiga att upprätta planer. Vi talar om
              periodiciteten. Det är viktigt.
            </seg>
            <seg n="7b426b34">
              Jag kan inte låta bli att fundera lite på att en före detta JämO,
              som nu är Socialdemokraternas talesperson i jämställdhetsfrågor,
              sade att det skulle kunna vara rimligt att ändra till två år.
              Min fråga till Ann-Christin Ahlberg är: Varför skulle tre år rasera
              hela svenska jämställdhetsarbetet, det vill säga att periodiciteten
              ändras så att det sker vart tredje år i stället för vartannat?
            </seg>
          </u>
          <note type="speaker" n="392eb25d">
            Anf. 88 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-4" n="d3b1d1c8">
            <seg n="bfaeb185">
              Fru talman! Vi kan säga så här till Elisabeth Svantesson. Det
              kan vara så att vi har ett högt tonläge i debatten. Men vi är
              inte positiva till vissa delar i lagen. Den jämställdhetslag som
              ska gå in i den nya diskrimineringslagstiftningen är en klar försämring
              för möjligheten att se till att kvinnors löner och villkor ska
              bli rättvisa och inte diskriminerande.
            </seg>
            <seg n="f35660e6">
              Det är en väldigt stor skillnad på att få något tillrättalagt
              efter ett eller tre år. Som flera fackförbund har sagt kan man
              få vänta ända upp till sex år. Det är kvinnor, Elisabeth Svantesson,
              som väntar på det. Om man ser till Unionens medlemmar sade de
              att genomsnittet är 2 000 kronor i skillnad mellan kvinnor och
              män i lön som man inte kan säga beror på något annat än osakliga
              skäl. Det måste väl ändå vara angeläget att rätta till det så
              fort som möjligt.
            </seg>
            <seg n="915a967f">
              I dag ser vi hur det är med ett år och att det inte går tillräckligt
              fort. Är det inte ett steg tillbaka i jämställdhetsarbetet att
              utöka det till tre år? Är det inte ett steg tillbaka i jämställdhetsarbetet
              att ändra från 10 till 25 anställda? Det är en väldigt stor skillnad.
              Det är mer än en dubblering av perioden och även en fördubbling
              av storleken på företagen som man nämner, och det gör man till
              en bagatell.
            </seg>
          </u>
          <note type="speaker" n="5edfb612">
            Anf. 89 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-b536c05050f9ab45-1" n="7afe4438">
            <seg n="d074ce74">
              Fru talman! Det är just därför att det finns osakliga löneskillnader
              som det är så viktigt att alla företag gör en lönekartläggning.
              Det är därför som det är så viktigt att vi här i Sveriges riksdag
              beslutar om en diskrimineringsersättning som verkligen svider
              om man har osakliga löneskillnader. Det tycker jag är riktig politik.
            </seg>
            <seg n="d1311905">
              Det finns många mål som är viktiga. Jämställdhetsmålet är ett
              väldigt viktigt mål. Det är vi överens om. Det är också ett viktigt
              mål att företagarna har rimliga miljöer.
            </seg>
            <seg n="e36293bd">
              Jag kan konstatera att Socialdemokraterna vill vara småföretagarnas
              parti, och då tror jag också att det är viktigt att vara ute och
              lyssna på hur detta fungerar. Många små företag jobbar med de
              här frågorna fast de inte behöver det. Vi ska uppmuntra det på
              olika sätt.
            </seg>
            <seg n="573e68b5">
              Men lagstiftningen ska vara vass och tydlig och tala om vad som
              är rätt och fel, och vi säger att det är fel med osakliga löneskillnader.
              Det var det i går, det är i det i dag och det kommer att vara
              det i morgon.
            </seg>
            <seg n="63f33ddb">
              Jag tror inte att den här lagen med periodiciteten, som ni vill
              framställa det, underminerar jämställdhetsarbetet. Den är tvärtom
              tydlig. Ingen individ, varken man eller kvinna, ung eller gammal,
              ska diskrimineras. Alla har rätt att behandlas lika på ett rättvist
              sätt.
            </seg>
            <seg n="c4580abf">
              Man kan driva den här frågan vidare och få en ersättning. Det
              kommer att svida för arbetsgivare att diskriminera, oavsett kön,
              sexuell läggning, trosuppfattning med mera. Jag menar att det
              här inte är ett fall bakåt utan ett klart steg framåt i arbetet.
            </seg>
          </u>
          <note type="speaker" n="1cf3b252">
            Anf. 90 ANNIKA QARLSSON (c):
          </note>
          <u who="annika_qarlsson_be4975" xml:id="i-0d3cb9d3dd3a83d0-0" n="99d4c797">
            <seg n="f2ba0328">
              Fru talman! Centerpartiet utgår ifrån att alla människor är unika
              och att varje individ har rätt till en jämlik behandling och inflytande.
              Det ska inte spela någon roll vilket kön man tillhör, inte heller
              vilken sexuell läggning, ålder, etnisk eller religiös tillhörighet
              man har eller om man har ett funktionshinder.
            </seg>
            <seg n="e2ad2a2c">
              Att varje individ ska mötas med respekt och ha samma rättigheter
              är ett grundläggande fundament i Sverige, men det krävs en hel
              del insatser för att vi ska nå fram till det.
            </seg>
            <seg n="cddec2da">
              Många har en bild av att det svenska samhället är tolerant och
              öppet. Tyvärr, säger jag, är det ibland en alltför självgod spegelbild
              vi då ser. Strukturell diskriminering förekommer i Sverige, och
              arbetsmarknaden är inte något undantag. Det finns många förklaringar
              till diskriminering, men det finns aldrig någon godkänd ursäkt.
            </seg>
            <seg n="d65c761e">
              Med propositionen Ett starkare skydd mot diskriminering har vi
              kommit en bit till på vägen i arbetet för jämställdhet och mot
              diskriminering. Vi skärper lagstiftningen, gör den mer överskådlig
              och för samman lagarna och de olika diskrimineringsombudsmännen
              till en myndighet. Vi tillför två nya diskrimineringsgrunder,
              ålder och könsöverskridande identitet och uttryck. Dessutom inför
              vi en diskrimineringsersättning som ska göra att det ska kosta
              att diskriminera. Med propositionen bär vi också vidare en stolt
              tradition av att under borgerliga regeringar flytta fram positionerna
              för människors rättigheter och stärka lagstiftningen mot diskriminering.
            </seg>
            <seg n="0ca2e42e">
              Men en lag är en lag. Det är ett viktigt, men dock trubbigt,
              redskap. Därför kommer det att krävas insatser för att öka kunskapen,
              för att motverka diskriminering och ändra attityderna. Det är
              en tydlig uppgift för en sammanhållen myndighet.
            </seg>
            <seg n="c199184c">
              Det är faktiskt en brist, och även ett hot mot demokratin, att
              diskriminering förekommer. Det är också något som drabbar både
              enskilda individer och samhället i stort. Oftast sker det på grund
              av okunskap, och därför krävs det informationsinsatser men också
              skarpa åtgärder eftersom det ska kosta att diskriminera.
            </seg>
            <seg n="36399477">
              Fru talman! Centerpartiet välkomnar den tuffare diskrimineringslagstiftningen
              som ger kännbara straff åt den som diskriminerar. Det skadestånd
              som en arbetsgivare i dag riskerar att få böta om han eller hon
              blir anklagad för diskriminering står inte i proportion till företagets
              storlek, vilket ofta har inneburit att det har handlat om en struntsumma.
              Därför är det viktigt att vi inför den nya ersättningen som kommer
              att sätta ny praxis och bryta både mot det som har varit tidigare
              och när det gäller skadeståndsersättningen.
            </seg>
            <seg n="cf921f43">
              För att vi också ska få andra aktiva åtgärder krävs det att vi
              vet vad vi gör. Trots att vi har 30 års erfarenhet har det inte
              utvärderats hur de faktiskt fungerar. Har de symboliska värdena
              gett effekter eller hade åtgärderna gett resultat ändå? Därför
              är det verkligen på tiden att vi nu ser över vilka åtgärder som
              gör skillnad. Jag välkomnar regeringens initiativ att återkomma
              med en verktygslåda med verktyg i form av aktiva åtgärder som
              vi vet kommer att fungera.
            </seg>
            <seg n="7061e04a">
              Fru talman! Propositionen innebär att könsöverskridande identitet
              eller uttryck införs som en ny diskrimineringsgrund. Vi välkomnar
              detta. Den gruppen har tidigare kommit i kläm mellan sexualitet
              och kön men lyfts nu äntligen in som en egen diskrimineringsgrund.
              Det är tyvärr ofta fortfarande helt okej att skämta om homo-,
              bi- och transsexuella personer samt om dem som har könsöverskridande
              identitet på många arbetsplatser. Det skämtas grovt, och tyvärr
              är det fortfarande utbrett.
            </seg>
            <seg n="02b818cd">
              Forskningsresultat visar att mer än var fjärde homosexuell person
              väljer att gå till arbetet varje dag år efter år och låtsas vara
              någon annan än de är. Hälften av alla homo- och bisexuella i arbetslivet
              upplever att deras arbetskamrater har fördomar och dessutom ger
              uttryck för dem runt kaffebordet. Det finns mycket kvar att göra
              på det här området.
            </seg>
            <seg n="d887d6f0">
              Den andra nya diskrimineringsgrunden, ålder, har dröjt länge.
              Det är många år sedan EU krävde att Sverige skulle införliva ålder
              som diskrimineringsgrund i arbetslivet. Alliansregeringen reparerar
              nu vad den förra regeringen underlät att göra. Ålder är den enda
              diskrimineringsgrund som faktiskt omfattar oss alla. Ofta är det
              äldre och yngre människor som på olika sätt, mer eller mindre
              öppet, diskrimineras, till exempel i platsannonser eller när man
              kallas till intervjuer och liknande.
            </seg>
            <seg n="829a0c12">
              Vi har en del att jobba med, för även i Sverige har vi problem
              när det gäller åldersdiskriminering. Vi har dels en hög arbetslöshet
              bland unga människor jämfört med övriga Europa, dels många äldre
              människor som trots mycket värdefull kunskap efter ett långt yrkesliv
              inte får möjlighet att delta i arbetslivet fullt ut. En positiv
              trend är att den faktiska pensionsåldern har varit på väg uppåt
              de senaste åren. Genomsnittsåldern för dem som lämnar arbetslivet
              har under senare år stigit något år. En förklaring är att 40-talisterna
              håller ut lite längre och är friskare än tidigare generationer,
              men det gäller också att vi har ett arbetsliv som möter deras
              önskemål om att få arbeta längre.
            </seg>
            <seg n="8b772944">
              Ett friskt folk, ett friskt näringsliv och ett friskt samhälle
              lägger grunden för vår gemensamma välfärd. Dagens situation med
              allt fler pensionärer och allt fler studenter innebär att den
              resurs de äldre utgör är en viktig resurs som bör nyttjas, inte
              minst för att klara kompetensöverföringen generationer emellan.
              Det är viktigt att den här förändringen sker utifrån individens
              förutsättningar, behov och vilja.
            </seg>
            <seg n="e65ae207">
              Fru talman! Utöver de förändringar jag redan har nämnt, sammanslagningen
              av lagar och myndigheter och utökningen av diskrimineringsgrunder,
              utvidgar och stärker vi skyddet på flera områden.
            </seg>
            <seg n="68b2e570">
              Kön föreslås utökas till samhällsområden där det saknas ett skydd
              i dag. Det gäller socialtjänst, hälso- och sjukvård och offentliga
              anställningar. Vi utökar också skyddet i arbetslivet till att
              gälla när man söker jobb, vid praktikarbete och för inhyrd och
              inlånad arbetskraft. Det är viktigt i ett föränderligt arbetsliv
              att skyddet också följer med. Det är återigen ett steg framåt.
            </seg>
            <seg n="f2677ed5">
              För att komma åt diskriminering är det avgörande med aktiva insatser
              i det dagliga arbetet i stället för att upprätta planer. Det är
              viktigt att poängtera att det grundläggande kravet på alla arbetsgivare
              att bedriva ett målinriktat arbete för att aktiv främja lika rättigheter
              och möjligheter, oavsett kön, kvarstår oförändrat.
            </seg>
            <seg n="660a067c">
              Alla arbetsgivare ska vidta åtgärder för att arbetsförhållandena
              ska lämpa sig för alla, oavsett kön, förebygga sexuella trakasserier
              och underlätta för både kvinnliga och manliga arbetstagare att
              förena förvärvsarbete och föräldraskap med mera. Detta arbete
              ska bedrivas i samråd mellan arbetsgivare och arbetstagare, normalt
              genom de fackliga organisationerna på arbetsplatserna. Det är
              ett grundläggande krav.
            </seg>
            <seg n="56bd511a">
              Centerpartiet anser att respekten för människors lika värde och
              rättigheter är grunden för ett samhälle byggt på demokratins och
              humanismens grund. Varje människa bär på sina unika, individuella
              egenskaper. Det finns ingen människa som uppfyller en förutbestämd
              och utstakad norm. Alla är vi olika.
            </seg>
            <seg n="c2ad38d8">
              Intolerans mot olikheter bland enskilda människor och grupper
              av människor riskerar till sist att bli en intolerans som kan
              vändas mot vem som helst. Det undergräver demokratins jordmån
              och förråar hela samhällsklimatet. Därför är tolerans ett livsavgörande
              värde för alla människor i samhället och ett gemensamt värde att
              försvara.
            </seg>
          </u>
          <note n="bce459ad">
            Jag yrkar bifall till utskottets förslag i betänkandet och avslag
            på reservationerna.
          </note>
          <note type="speaker" n="18055403">
            Anf. 91 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-1ea92a073d2068e1-0" n="3b0bb108">
            <seg n="7bab2ff9">
              Fru talman! Arbetet mot diskriminering och kampen för alla människors
              lika värde och rättigheter går framåt. Medvetandet om de strukturer
              som bidrar till diskriminering har också ökat i samhället. All
              diskriminering sker inte medvetet. Alla människor bär på fördomar
              och förutfattade meningar som kan leda till diskriminering och
              kränkningar i olika situationer. Det är ett faktum som gör att
              arbetet mot diskriminering och kränkningar ständigt måste fortgå.
            </seg>
            <seg n="0023b23c">
              I takt med ökad kunskap och ökat medvetandegörande om diskrimineringens
              omfattning och grunder har lagstiftning efter lagstiftning byggts
              på varandra. Redan i slutet av 1970-talet kom den första jämställdhetslagen.
              Sedan dess har olika diskrimineringsgrunder lagts på varandra,
              och nya myndigheter har skapats. I dag finns totalt sju diskrimineringslagar
              som täcker fem diskrimineringsgrunder. Detta lapptäcke av lagstiftningar
              har skapat otydlighet och förvirring.
            </seg>
            <seg n="a1666471">
              Utredningar har sedan mitten av 1990-talet avlöst varandra, dock
              utan direkta resultat. Därför har alliansens partier sedan länge
              krävt att lagarna och de olika ombudsmännen ska slås samman till
              en enda lag och en enda myndighet som har ansvar för alla diskrimineringsområden.
              På så sätt skapas ökad tydlighet och all diskriminering likställs.
              Jag är därför glad över att vi äntligen nått ända fram och att
              alliansregeringen tagit dessa frågor på allvar och förelagt riksdagen
              en proposition på området.
            </seg>
            <seg n="2b6e0855">
              Socialdemokraterna har i sin iver att behålla flera diskrimineringsombudsmän
              och ett lapptäcke av lagstiftningar varit tveksamma till en gemensam
              lagstiftning. Det var emellertid deras egen regering som efter
              mycket press tillsatte en utredning i januari 2002, och den är
              nu omarbetad till en proposition vars betänkande vi i dag diskuterar.
            </seg>
            <seg n="8174854e">
              Diskrimineringskommittén arbetade alltså i hela sex år innan
              slutbetänkandet kom. Det känns bra att vi efter så lång tid nu
              kan samlas kring en ny sammanhållen diskrimineringslag där de
              sju lagarna och de fyra ombudsmännen slås samman till en enda
              lag och till en enda myndighet. Jag välkomnar också att de två
              nya diskrimineringsgrunderna, de om könsöverskridande identitet
              och ålder, läggs till de fem grunder som finns i nuvarande lagstiftning.
            </seg>
            <seg n="6e299f96">
              Vidare välkomnar jag att tydligare sanktioner, genom införandet
              av en diskrimineringsersättning, kan sättas in då brott mot lagen
              sker. Den ska ersätta den person som blivit kränkt men också ha
              ett avskräckande syfte.
            </seg>
            <seg n="e28b5b62">
              Fru talman! Som jag tidigare sade var jämställdhetslagen den
              första diskrimineringslag som tillkom. Kränkningar på grund av
              kön sker dagligen både i vårt eget land och i vår omvärld. Sverige
              har jämfört med många andra länder kommit långt i sitt jämställdhetsarbete,
              men fortfarande utsätts kvinnor för systematiska kränkningar som
              får konsekvenser för hela deras liv. Dessa kränkningar kan vi
              aldrig bli kvitt bara genom lagstiftning. Det måste också skapas
              en opinion och ett ökat medvetande om de strukturer som lägger
              hinder i vägen för kvinnors frigörelse. Detta faktum minskar dock
              inte behovet av lagstiftning. En tydlig diskrimineringslagstiftning
              kan vara en bra hjälp i strävandet mot ett jämställt samhälle.
              Genom lagstiftning kan uppenbar diskriminering straffas och krav
              på olika aktörer att vidta aktiva åtgärder mot diskriminering
              finnas.
            </seg>
            <seg n="9f2ce134">
              Det är viktigt att i debatten påpeka att arbetsgivaren fortsättningsvis
              också ska vara skyldig att bedriva ett målinriktat arbete för
              att motverka diskriminering på grund av exempelvis kön. Arbetsgivaren
              är skyldig att motverka trakasserier och ska främja en jämn könsfördelning
              på arbetsplatsen.
            </seg>
            <seg n="0460868e">
              Alla arbetsgivare ska även fortsättningsvis kartlägga och analysera
              löneskillnader. Som ett led i regeringens regelförenklingsarbete
              ska detta ske vart tredje år i stället för varje år. Handlingsplaner
              för jämställda löner upprättas på arbetsplatser med fler än 24
              anställda vart tredje år.
            </seg>
            <seg n="a49126c3">
              Vad menar då med upprättas? Ja, det betyder att de ska skrivas.
              Nu underlättar vi skrivandet av handlingsplaner genom att säga
              att det ska ske minst vart tredje år. Vi menar att administrationen,
              att sitta och författa planer, är det vi kan förändra. När JämO,
              likt alla myndigheter, fick frågan hur man skulle kunna underlätta
              för småföretagare och minska regelkrånglet blev svaret från JämO
              att de kunde tänka sig att man upprättade jämställdhetsplaner
              vartannat år. Nu säger vi i betänkandet att vi kan tänka oss vart
              tredje år.
            </seg>
            <seg n="1d98ae47">
              Med den ändrade periodiciteten tror jag att chanserna ökar för
              att planerna och kartläggningarna blir grundligare genomarbetade
              och därmed också håller högre kvalitet. Sedan ska åtgärderna genomföras
              löpande, och på så sätt följs planen upp under hela treårsperioden.
              Man kan ju inte lägga upp en plan och säga att detta ska vi göra
              under en treårsperiod, och när vi sedan ses om tre år har ingenting
              gjorts med denna plan. Då blir en granskning från JämO ganska
              hård skulle jag vilja säga. Inspektioner och granskning ska fortsätta
              att ske såsom tidigare.
            </seg>
            <seg n="b677e498">
              Många förändringar tar dessutom längre tid att genomföra än ett
              år. Med en längre tidshorisont ökar förutsättningarna för att
              vidta åtgärder som håller på lång sikt. När det gäller åtgärder
              och löner ska de läggas in i budgetar, och de kan även vara inlagda
              i långtidsbudgetar. Vart tredje år kan därför vara en rimlig periodicitet.
              Man ska också påminna sig om att det är fritt fram för parterna
              att ha en tätare periodicitet om så önskas.
            </seg>
            <seg n="0f7ef6fd">
              Fru talman! En annan grupp i samhället som utsätts för kränkningar
              och diskriminering är personer med annan etnisk bakgrund. Liksom
              kvinnor utsätts denna grupp för både direkt och indirekt diskriminering.
              Felklingande namn kan sätta stopp för en anställningsintervju,
              bemötandet hos arbetskamrater kan vara negativt och bevisbördan
              för att klara av arbetsuppgiften kan vara högre än för infödda
              svenskar.
            </seg>
            <seg n="4ae2bdb2">
              Regeringens jobbpolitik har varit mycket framgångsrik för utrikes
              födda. Under mars månad gick hälften av sysselsättningsökningen
              till den gruppen. Samtidigt är utanförskapet fortfarande ett stort
              problem för personer födda i andra länder, inte minst för personer
              födda utanför Europa. Därför vill vi på olika sätt fortsätta att
              stödja personer med annan etnisk bakgrund in i arbetslivet.
            </seg>
            <seg n="75bb2fde">
              Vi får emellertid vara försiktiga med att med lagens hjälp sortera
              ut personer med invandrarbakgrund genom ett nytt slags diskriminering,
              nämligen registrering. Det gör det därför mer komplicerat att
              arbeta med att motverka diskriminering på etnisk grund; vi vill
              helst inte registrera olika nationaliteter.
            </seg>
            <seg n="0e5a0080">
              Jag har tidigare varit förespråkare för positiv etnisk särbehandling
              som ett sätt att komma undan den diskriminering som många invandrare
              utsätts för. I dag är jag dock orolig för vad som ska hända om
              vi börjar registrera invandrare på våra arbetsplatser och sedan
              säga att si eller så många ska komma från de olika grupperna.
              Det skulle kunna kännas olustigt att införa ett system där personers
              etniska bakgrund registreras, och frågan är var gränsen ska gå.
              Är en person född i ett nordiskt land lika mycket av annan etnisk
              bakgrund som en person född i Somalia?
            </seg>
            <seg n="54352be9">
              Samma resonemang gäller inom utbildningsområdet. Hur ska vi ställa
              frågorna? Självklart ska vi på olika sätt uppmuntra arbetsgivare
              att anställa personer med annan etnisk bakgrund, och det ska,
              som lagstiftningen säger, inte vara tillåtet att diskriminera
              vid exempelvis anställningstillfället.
            </seg>
            <seg n="3e717036">
              På arbetslivets område stärks lagen mot etnisk diskriminering.
              Praktikanter, inhyrd personal och inlånad arbetskraft kommer att
              skyddas mer effektivt än i dag. Skydd mot diskriminering ska också
              omfatta den som gör en förfrågan om arbete. Frågan om anonyma
              ansökningar, det vi brukar kalla avidentifierade handlingar, har
              sina problem, men jag tycker ändå att frågan är intressant. Jag
              ser därför med tillförsikt fram emot den utvärdering som ska presenteras
              i slutet av året där slutsatser av den försöksverksamhet som finns
              med avidentifierade ansökningshandlingar inom offentlig sektor
              ska redovisas. Enligt rapporter som gjorts på annat håll har erfarenheterna
              varit positiva.
            </seg>
            <seg n="a3a7d5b8">
              Fru talman! Personer med funktionsnedsättning stöter på problem
              på många olika nivåer i samhället. Det gäller alltifrån bemötandet
              till dålig framkomlighet och större utanförskap på arbetsmarknaden.
              Många upplever sig diskriminerade, varför det är viktig att nedsatt
              funktionsförmåga finns med i diskrimineringslagstiftningen. Med
              den nya lagstiftningen utökas diskrimineringslagen inom socialtjänsten
              och hälso- och sjukvården till att också omfatta funktionsnedsättning,
              vilket är välkommet. Det kommer att stärka dessa personers ställning
              inom social service, och det har också välkomnats av handikapprörelsen.
            </seg>
            <seg n="adbd67cd">
              Frågan om huruvida bristande tillgänglighet ska vara grund för
              diskriminering har varit omdiskuterad. Men jag vill betona att
              Kristdemokraterna gärna ser att lagen utökas så att bristande
              tillgänglighet betraktas som diskriminering. Vi har vridit och
              vänt på detta för att försöka få lagen att utökas, men vi får
              se vad vi kommer fram till framöver. Utredningsmaterialet är än
              så länge för bristfälligt för att man ska kunna fatta ett beslut
              om en sådan lag. Inga kostnadsberäkningar finns, vilket inte är
              seriöst om man ska komma vidare med förslaget.
            </seg>
            <seg n="467e6e54">
              Frågan ska nu dock skyndsamt utredas, vilket ger mig tillförsikt.
              Ambitionen måste vara att bristande tillgänglighet ska vara grund
              för diskriminering. Men ingen vinner på att hasta igenom ett sådant
              förslag med dåligt underlag och bristande kostnadsberäkningar.
            </seg>
            <seg n="d727a40d">
              Effekterna av lagförslag måste utredas ytterligare för alla inblandade
              parters skull. Jag förutsätter dock att en utredning snarast tillsätts
              och att en sådan utredning kommer att resultera i att en förbättring
              när det gäller bristande tillgänglighet på grund av diskriminering
              kommer till stånd.
            </seg>
            <seg n="81152541">
              Jag vill gärna betona att vi kristdemokrater ser frågan som viktig
              i syfte att stödja personer med funktionsnedsättning i deras målsättning
              att bland annat kunna bli mer delaktiga i arbetslivet.
            </seg>
            <seg n="03bb19f5">
              Fru talman! Som jag inledningsvis sade känns det bra att nu äntligen
              få diskutera betänkandet om en ny sammanhållen diskrimineringslag.
              Vägen hit har varit lång, men slutresultatet blev i huvudsak bra.
              Det känns extra bra att det är en alliansregering som får lägga
              fram förslaget. Det visar på att alliansens partier tycker att
              arbetet mot diskriminering och kränkningar är viktigt. Alla vi
              som står upp för alla människors lika och okränkbara värde måste
              ta frågan om diskriminering på största allvar. Jag yrkar bifall
              till utskottets förslag.
            </seg>
          </u>
          <note type="speaker" n="6d4d4c73">
            Anf. 92 JOSEFIN BRINK (v) replik:
          </note>
          <u who="josefin_brink_cd11aa" xml:id="i-0344e06d8e81e458-3" n="65d97877">
            <seg n="b196eef7">
              Fru talman! Före detta JämO Claes Borgström brukar säga att jämställdhetsarbetet
              går framåt och bakåt samtidigt som det står still.
            </seg>
            <seg n="b4883657">
              Det ligger ganska mycket i det. Allt det här är nämligen sant,
              för detta är komplexa frågor som rör många olika områden i samhället.
            </seg>
            <seg n="889dabe1">
              När det gäller förslagen till förändringar på jämställdhetsområdet
              i lagstiftningen är inte poängen med den kritik som vi i Vänsterpartiet
              har framfört att någon absolut kan säga vad som är den optimala
              tidsramen för när man ska göra planer, med vilken periodicitet
              och så vidare. Det handlar inte om det.
            </seg>
            <seg n="c3970795">
              Men om man lägger fram ett förslag, som regeringen och majoriteten
              faktiskt gör, där man förändrar kraven på att göra jämställdhetsplaner,
              lönekartläggning och handlingsplan för jämställda löner varje
              år till att göra det vart tredje år måste man väl ändå på något
              sätt erkänna att det finns en liten risk för att detta är ett
              steg bakåt. Det är ju en förändring som man måste kunna motivera
              med någonting bättre än att det är för krångligt för företagen
              om man menar allvar med att man verkligen vill åstadkomma någonting
              med jämställdhetsarbetet.
            </seg>
            <seg n="df7b76d0">
              Nu väljer ni att utöka undantaget från bestämmelserna, från arbetsgivare
              med upp till 10 anställda till arbetsgivare med upp till 25 anställda.
              Det innebär att över en miljon arbetstagare nu i praktiken står
              utan det här lagskyddet. Då måste ni också kunna motivera det
              med någonting bättre än att det handlar om regelkrångel och kostnader
              för företagen.
            </seg>
            <seg n="9ca8e97a">
              Jag skulle vilja höra om det med Désirée Pethrus Engström. Hon
              tror inte att det blir så mycket sämre. Men blir det bättre på
              något sätt? Blir jämställdhetsarbetet bättre av att man på det
              här sättet underminerar vilket vi menar att man gör det systematiska
              jämställdhetsarbetet?
            </seg>
          </u>
          <note type="speaker" n="c589db84">
            Anf. 93 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1ea92a073d2068e1-1" n="3b0bb108">
            <seg n="0d278024">
              Fru talman! Vi är tydligen överens om att vi inte vet vad som
              är det bästa och mest optimala när det gäller tidsramen. Det finns
              inget som är optimalt ett år, två år, som JämO föreslår, eller
              tre år som vi nu föreslår här. Det viktigaste är vilket innehåll
              man har i sitt arbetet.
            </seg>
            <seg n="41ea2b16">
              När jag tittar på förslaget handlar det om att göra och att skriva.
              Alla ska fortsätta att göra, men det är färre som behöver skriva
              ned handlingsplaner. Det är det som är den stora skillnaden. I
              lagstiftningen står det upprätta. Arbetsrättsjurister tolkar det
              som att skriva planen. Det vi förändrar här leder till att färre
              behöver skriva planen. Men det innebär inte att de inte måste
              jobba aktivt med frågorna.
            </seg>
            <seg n="36a174a3">
              Alla arbetsgivare måste fortsätta att jobba med att förbättra
              jämställdheten på sina arbetsplatser. Det är det som har varit
              utgångspunkten för våra resonemang. Vi låter färre göra det skrivna
              och sitta och skriva ned handlingsplanerna, det vill säga det
              som vi kallar för regelkrångel. Men det gör inte att arbetsgivarna
              kan fortsätta att diskriminera kvinnor när det gäller löner. Alla
              ska lönekartlägga, oavsett antal anställda.
            </seg>
            <seg n="1ea02e29">
              Det är alltså svaret. Alla ska fortsätta. Det viktigaste är vad
              arbetsgivarna gör. Vi tror att de kan få mer tid nu att fokusera
              på åtgärder och vad de faktiskt ska göra.
            </seg>
          </u>
          <note type="speaker" n="64e085ca">
            Anf. 94 JOSEFIN BRINK (v) replik:
          </note>
          <u who="josefin_brink_cd11aa" xml:id="i-0344e06d8e81e458-4" n="65d97877">
            <seg n="a60a7779">
              Fru talman! Jag tror att detta möjligtvis bygger på en missuppfattning
              av vad man gör när man upprättar en jämställdhetsplan och en handlingsplan
              för jämställda löner. Det ska ske i samverkan med arbetstagarna
              och oftast med den fackliga organisationen.
            </seg>
            <seg n="943642bc">
              Kravet i lagen såsom det har varit hittills är att man ska uppdatera
              och ha en aktuell jämställdhetsplan. Man ska ha en aktuell handlingsplan
              för jämställda löner. Varje år görs som regel en lönerevision
              hos arbetsgivaren, och varje år har man då också haft en handlingsplan
              som man bockar av och uppdaterar. Där ser man vad man har uppnått.
            </seg>
            <seg n="f15378e5">
              Det är samma sak när det gäller jämställdhetsplanen, som handlar
              om ett systematiskt och långsiktigt arbete för att undanröja diskriminerande
              strukturer, sexuella trakasserier och liknande på arbetsplatsen.
              Om man sänker kraven på att göra detta arbete varje år menar jag
              att risken ökar för att planerna bara blir just hyllvärmare. Nu
              behöver man inte plocka fram dem mer än vart tredje år och kolla
              av för att se om man har nått några resultat. Tidigare har man
              gjort det varje år. Incitamenten för arbetsgivarna att aktivt
              bedriva det förebyggande arbetet minskar.
            </seg>
            <seg n="04044286">
              Det var precis det som bland andra SKTF och Unionen sade när
              de besökte utskottet; risken är att planerna bara blir hyllvärmare
              när man inte ska hålla dem aktuella och uppdatera dem varje år.
              JämO var av samma uppfattning, och har för övrigt sedan sist ändrat
              uppfattning och menar att det är ett stort misstag att förlänga
              tiden. JämO menar nu att man borde göra detta varje år just av
              anledningen att detta inte ska vara hyllvärmare utan aktiva dokument
              som ska användas hela tiden.
            </seg>
          </u>
          <note type="speaker" n="de6de256">
            Anf. 95 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1ea92a073d2068e1-2" n="3b0bb108">
            <seg n="da00967f">
              Fru talman! Hyllvärmare kan det ju bli även i dag, med ett års
              periodicitet. Det är det som är problematiken. Vi har ingen forskning
              som talar om att det är just upprättandet av planerna som ger
              resultat eller vad det annars är. Det viktigaste är att vi har
              chefer som ser till att följa jämställdhetslagens inriktning och
              tankar. De kommer att kunna straffas. Nu ökar vi möjligheten att
              straffa företagare eller arbetsgivare som inte sköter sig.
            </seg>
            <seg n="09a341e9">
              Josefin Brink säger att planen ska vara aktuell. Tänk er att
              jag ska göra en plan och att jag har suttit och gjort jämställdhetsplaner.
              Nu gör jag en plan från 2008 till 2011. Jag antar att jag då under
              den perioden har satt in saker som jag ska göra under alla tre
              åren. Under tiden ska jag följa upp planen. Jag kan ju inte sätta
              mig och tänka: Okej, nu sitter jag här. Sedan har det gått tre
              år och ingenting har hänt. I och för sig kan jag ju göra det,
              men om jag skriver planen vart tredje år och sedan följer upp
              den under resans gång efter ett år eller tre år blir det ingen
              större skillnad. Man måste hela tiden jobba med aktiva åtgärder.
              Det är det lagen säger.
            </seg>
            <seg n="c0474f08">
              Jag förstår inte hur man kan fokusera bara på upprättandet, för
              det är det vi diskuterar. Upprättandet betyder det skrivna materialet.
              Det är det vi pratar om och det är det som kommer att förändras.
              Innehållet ska vara detsamma.
            </seg>
          </u>
          <note type="speaker" n="a9b84f30">
            Anf. 96 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-5" n="d3b1d1c8">
            <seg n="e82f261a">
              Fru talman! Håller Désirée Pethrus Engström med om att viktiga
              steg har tagits genom regeringens politik för att underlätta kvinnors
              arbetsliv och underlätta för familjerna att leva ett jämställt
              vardagsliv? Det är sänkt skatt på hushållstjänster, möjlighet
              till nystartsjobb i offentlig sektor, förändrade regler för arbetslöshetsersättning
              på deltid. Och lite längre fram i betänkandet nämner ni vårdnadsbidraget.
            </seg>
            <seg n="a7e42a09">
              Det här är taget ur det betänkande som vi diskuterar i dag och
              som då är majoritetstexten.
            </seg>
            <seg n="68582b49">
              För oss Socialdemokrater är det väldigt svårt att få det till
              att det är en modern jämställdhetspolitik, utan det är verkligen
              att ta ett steg tillbaka när det gäller jämställdheten.
            </seg>
            <seg n="2ee15922">
              Jag undrar vad Désirée Pethrus Engström tycker. Hur kan vårdnadsbidraget
              öka jämställdheten mellan kvinnor och män? Ska männen stanna hemma
              från välbetalda arbeten, så att de kan ta hand om barnen för 3
              000 kronor i månaden och få känna på hur det är för kvinnor att
              få lite fickpengar för ett heltidsjobb och det ansvar som det
              ändå är? Eller är det så som din partikamrat sade här i kammaren
              i en interpellationsdebatt, att det är mammorna som ska vara hemma
              och få vårdnadsbidrag och att det är mammorna som ska få lite
              mer tid med barnen?
            </seg>
            <seg n="4d8981b0">
              För oss socialdemokrater är det faktiskt lika viktigt att papporna
              får ansvar för barnen och framför allt också tid med barnen.
            </seg>
            <seg n="3fa4f553">
              Enligt vårt sätt att se är det verkligen en kvinnofientlig politik.
              Vad tycker Désirée Pethrus Engström?
            </seg>
          </u>
          <note type="speaker" n="03a99bef">
            Anf. 97 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1ea92a073d2068e1-3" n="3b0bb108">
            <seg n="9146f970">
              Fru talman! Alla de åtgärder som Ann-Christin Ahlberg tar upp
              ska naturligtvis gälla för både kvinnor och män. Det tycker jag
              är en självklarhet. Hushållsnära tjänster är för både kvinnor
              och män. Det är viktigt att slå fast.
            </seg>
            <seg n="e97934fc">
              När det gäller vårdnadsbidraget tror jag att både jag och Göran
              Hägglund här i talarstolen har sagt att det inte i första hand
              är en jämställdhetssatsning, utan det är i första hand en mer-tid-med-barnen-satsning.
            </seg>
            <seg n="dc04d211">
              Men självklart ska både män och kvinnor kunna ta del av vårdnadsbidraget.
              Det är det som vi hoppas. Vi har också ställt upp på förslaget
              om jämställdhetsbonus för att fokusera på jämställdhetsfrågan.
              Jämställdhetsfrågan är jätteviktig för alliansregeringen.
            </seg>
            <seg n="8a359eb6">
              Sedan gäller det vad vi vill göra i regeringen för kvinnors skull.
              Jag tror att det viktigaste är att vi får fler arbetsgivare, inte,
              som Vänsterpartiet har föreslagit i sina motioner, att det ska
              vara flera hundratusen nya jobb inom offentlig sektor, till exempel.
              Vi ska ha fler kvinnliga företagare. Hur ska vi annars få kvinnor
              att bli chefer? Hur ska vi få kvinnor att bli vd:ar och hur ska
              vi få kvinnor att komma in i bolagsstyrelser om vi inte satsar
              på att stötta och hjälpa kvinnor att starta eget företag?
            </seg>
            <seg n="f3d40e09">
              Det är också färre kvinnor i dag i deltidsanställningar, till
              exempel. År 2005, när ni regerade, var det 71 000 deltidsarbetslösa
              kvinnor. Nu är vi nere i 48 000 kvinnor som jobbar deltid. Det
              har alltså hänt väldigt mycket under den här regeringen.
            </seg>
            <seg n="82319260">
              Det viktigaste är att det finns arbetstillfällen. Då kommer också
              kvinnor att vara aktiva på arbetsmarknaden, om det behövs arbetskraft.
              Det är det som vi jobbar med. Jobbfrågan är för alliansen en av
              de viktigaste jämställdhetsfrågorna.
            </seg>
          </u>
          <note type="speaker" n="70d9b2f7">
            Anf. 98 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-6" n="d3b1d1c8">
            <seg n="d8014c1e">
              Fru talman! Nu fick jag faktiskt lite svar från Désirée Pethrus
              Engström. Vårdnadsbidraget är inte en jämställdhetsfråga. Men
              ändå skriver ni det i detta betänkande.
            </seg>
            <seg n="c623c3f1">
              Eftersom du nämner att det är tänkt även för papporna måste jag
              fråga: Tror Désirée Pethrus Engström att papporna kommer att utnyttja
              denna möjlighet, eller tror Désirée Pethrus Engström att det blir
              en kvinnofälla, att det blir ett så kallat hemmafrubidrag? Eller
              blir det kanske ett rikemansbidrag för dem som inte alls kommer
              att vara hemma med barnen utan kanske ser till att någon annan
              kommer hem och tar dem, så att båda föräldrarna kan jobba väldigt
              mycket? Då blir det inget bra för barnen över huvud taget.
            </seg>
            <seg n="ad899121">
              En från det borgerliga blocket sade tidigare att det här är en
              rustik lag för jämställdheten. Då undrar jag om ni tycker detsamma.
              Det är helt klart att ni har lyssnat väldigt mycket på arbetsgivarna.
              Men det är väldigt tydligt att ni inte har tagit till er vad JämO
              har sagt, som vi har fått uppvaktning av i vårt utskott, vad Unionen
              och SKTF har sagt och vad man kan läsa i remissvaren från andra
              organisationer.
            </seg>
            <seg n="d8b36aaf">
              De säger indirekt att det är signaler som slår oerhört hårt mot
              speciellt kvinnor. De säger också att man till små företag indirekt
              säger att det faktiskt är okej att diskriminera lite grann. Är
              det bra för jämställdheten, och är det en rustik lag för jämställdhet?
            </seg>
          </u>
          <note type="speaker" n="9a25600d">
            Anf. 99 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-edef400a7c0334b0-0" n="3b0bb108">
            <seg n="7d964bec">
              Fru talman! Jag antar att det är diskrimineringslagstiftningen
              som du syftar på när du pratar om en rustik lag för jämställdhet.
            </seg>
          </u>
          <note n="9baa51dd">
            (ANN-CHRISTIN AHLBERG (s): Ja.)
          </note>
          <u who="unknown" xml:id="i-d74d6a9839dde7f7-0" n="3b0bb108">
            <seg n="5331abcc">
              När det gäller jämställdhetsfrågorna har de fackliga organisationerna
              naturligtvis varit inne och tyckt att det här inte är ett bra
              förslag. Jag respekterar att de ser att det kanske kan bli försämringar,
              men jag tror inte det.
            </seg>
            <seg n="9aee8ed3">
              De fackliga organisationerna ska vara med i det systematiska
              arbetsmiljöarbetet, och i det systematiska arbetsmiljöarbetet
              ingår jämställdhetsarbetet, mångfaldsarbetet. Allting ska läggas
              in i den årliga uppföljningen av vad som händer på arbetsplatsen.
            </seg>
            <seg n="ad9d9d60">
              Och om de fackliga organisationerna gör sitt jobb i det systematiska
              arbetsmiljöarbetet kommer även jämställdhetsplaner och mångfaldsplaner
              att läggas in. Jag noterade att det tidigare var någon talare
              som sade: Vi vill ha mångfaldsplaner. Men det ska fortfarande
              upprättas mångfaldsplaner, och det ska in i det systematiska arbetsmiljöarbetet.
              Det är så man ser det på ett modernt sätt i dag. I det här har
              man ett samverkansavtal där de fackliga organisationerna ska vara
              med och följa upp arbetet.
            </seg>
            <seg n="b1cf91ee">
              Jag ser det som helt naturligt att det här jämställdhetsarbetet
              ska följas upp varje år. Annars gör inte facken sitt jobb och
              de som är aktiva ute på arbetsplatserna.
            </seg>
          </u>
          <note type="speaker" n="4e90ed58">
            Anf. 100 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-026adff359f6f4d1-1" n="3b0bb108">
            <seg n="278a7657">
              Fru talman! Det är en betydelsefull dag när riksdagen i dag behandlar
              regeringens förslag till ny sammanhållen diskrimineringslag.
            </seg>
            <seg n="cc07693a">
              Trots en lång rad reservationer i utskottets betänkande vill
              jag ändå börja med att uttrycka min uppskattning över den i grunden
              breda politiska uppslutningen bakom de steg vi nu gemensamt tar
              mot ett starkare skydd mot diskriminering.
            </seg>
            <seg n="452d9df5">
              Det är en styrka i ansträngningarna för att alla människor ska
              behandlas lika och utifrån sina unika förutsättningar. All diskriminering
              är en kränkning av den enskilda människans frihet och värdighet
              och därmed ett brott mot den folkrättsligt grundade respekten
              för de mänskliga rättigheterna.
            </seg>
            <seg n="3c3f643d">
              För mig som företrädare för dagens alliansregering är det med
              stolthet jag ser tillbaka på vad borgerliga regeringar uträttat
              i kampen mot diskriminering för att alla människor ska behandlas
              lika.
            </seg>
          </u>
          <note n="93ce7026">
            År 1979 fick vi vår första jämställdhetslag. Det var statsrådet
            Eva Winther i regeringen Ullsten som försvarade den i riksdagens
            behandling den 30 maj 1979. En ohelig koalition av socialdemokrater,
            vänsterpartister och några äldre centerherrar fällde förslagen
            om aktiva åtgärder och inrättande av JämO.
          </note>
          <note n="bfa4f4f6">
            På luciadagen samma år rättades detta dock till av riksdagen.
            Den gången var det statsrådet Karin Andersson i Fälldinregeringen
            som var föredragande. Lagen om aktiva åtgärder trädde i kraft
            den 1 juli 1980 då också vår första JämO Inga-Britt Törnell tillträdde.
            Vid den här tiden var vänsteroppositionen i riksdagen emot såväl
            lag som aktiva åtgärder och JämO. Utvecklingen har onekligen gått
            framåt sedan dess.
          </note>
          <note n="71611773">
            År 1986, under en s-regering, får man ändå säga, fick vi en allmänt
            hållen lag mot etnisk diskriminering till vilken kopplades inrättandet
            av DO med Peter Nobel som förste diskrimineringsombudsman.
          </note>
          <note n="d8c7ab41">
            På förslag av kulturminister Birgit Friggebo i Bildtregeringen
            fick vi 1994 den första lagen mot etnisk diskriminering i arbetslivet.
            Bildtregeringen stod vidare genom socialminister Bengt Westerberg
            för den nya lagen om stöd och service till vissa funktionshindrade,
            LSS, 1994 varigenom också Handikappombudsmannen tillkom med Inger
            Claesson Wästberg som den första handikappombudsmannen.
          </note>
          <u who="unknown" xml:id="i-d816bae5cc006c3e-1" n="3b0bb108">
            <seg n="5612d1f1">
              Det är alltså i en stolt tradition som jag i dag företräder den
              nuvarande regeringen i debatten om en ny sammanhållen diskrimineringslag
              och en diskrimineringsombudsman, en tillsynsmyndighet. Den som
              kan ha anledning att misstänka sig vara utsatt för diskriminering
              kan vända sig till samma ombudsman och göra anspråk på skydd från
              samma lag, oavsett vilken eller vilka de förmodade diskrimineringsgrunderna
              kan vara.
            </seg>
            <seg n="6ad07d3e">
              Med den nya framlagda lagen stärks nu skyddet mot diskriminering
              i en rad avseenden. Vi inför en diskrimineringsersättning skild
              från skadeståndslagen så att kännbara ersättningar kan utdömas
              vid diskriminering. På det sättet får domstolarna möjlighet att
              beakta den förebyggande avskräckande betydelse nivån på ersättningen
              kan få. Det ska kosta att diskriminera.
            </seg>
            <seg n="d93f3a8b">
              Vi inför skydd mot diskriminering för två nya diskrimineringsgrunder.
              I enlighet med EU:s arbetslivsdirektiv införs förbud mot diskriminering
              på grund av ålder i arbetslivet. Vi inför också ett skydd mot
              diskriminering på grund av könsöverskridande identitet eller uttryck.
            </seg>
            <seg n="a94ceee6">
              Vi utvidgar skyddet mot diskriminering till att gälla fler samhällsområden
              och fler diskrimineringsgrunder. Till exempel blir det förbjudet
              att diskriminera på grund av kön, funktionshinder och sexuell
              läggning också inom hälso- och sjukvård samt socialtjänst.
            </seg>
            <seg n="17fd8a58">
              Vi inför ett skydd mot diskriminering i arbetslivet, inte bara
              i samband med anställning utan nu också i samband med ansökan
              om jobb, vid praktikarbete liksom vid inhyrd eller inlånad arbetskraft.
            </seg>
            <seg n="5d487335">
              Vi utvidgar skyddet mot diskriminering vad avser tillhandahållande
              av varor, tjänster och bostäder till att omfatta allt tillhandahållande
              utanför privat- och familjelivet.
            </seg>
            <seg n="eae02387">
              Vi inför nu också ett skydd mot diskriminering i mötet med den
              som bistår eller företräder det offentliga i kontakten med allmänheten.
            </seg>
            <seg n="786a16e4">
              Vi inför slutligen en talerätt för ideella organisationer i diskrimineringsmål.
            </seg>
            <seg n="b7cd1f25">
              Vi utmönstrar dessutom nu termen ras ur diskrimineringslagstiftningen.
              Regeringens ambition är att också se över förekomsten av termen
              i andra författningar.
            </seg>
            <seg n="e18f94f2">
              Allt detta råder det bred politisk samsyn om, vilket också syns
              i de positiva skrivningarna i flera av oppositionens motioner
              med anledning av propositionen.
            </seg>
            <seg n="16c5e741">
              Endast på en punkt har regeringen valt att inte gå vidare med
              förslagen från Diskrimineringskommittén. Det gäller kommitténs
              förslag om etnisk positiv särbehandling.
            </seg>
            <seg n="f3486ff8">
              Jag konstaterar också att det i utskottets betänkande bara tycks
              vara Vänsterpartiet som inte ser några som helst principiella
              problem med denna avvikelse från principen om likabehandling.
              Det finns starka både principiella och praktiska skäl mot positiv
              särbehandling på grund av etnicitet.
            </seg>
            <seg n="2d0e38e4">
              På ett antal områden var Diskrimineringskommitténs förslag bristfälliga.
              Konsekvens- och kostnadsanalys var ofta ytterst knapphändiga.
              Regeringen avser dock att gå vidare och skaffa sig ytterligare
              underlag för kommande ställningstaganden.
            </seg>
            <seg n="ef8202d7">
              Det gäller först och främst frågan om bristande tillgänglighet
              som en form av diskriminering. Denna fråga har regeringen valt
              att ta itu med skyndsamt för att kunna återkomma till riksdagen
              under denna mandatperiod. Marschen för tillgänglighet på lördag
              och den namninsamling som kommer att överlämnas till regeringen
              visar på trycket från handikapprörelsen.
            </seg>
            <seg n="517a1d98">
              Jag finner all anledning att tro att aktiva åtgärder kan vara
              värdefulla i arbetet att främja likabehandling. Frågan är dock
              vilka åtgärder som är effektivast och vilka som bara har symbolverkan.
            </seg>
            <seg n="b061f219">
              Den här regeringen har för avsikt att lätta regelbördan särskilt
              för mindre företag. Det är inget argument mot aktiva åtgärder
              för likabehandling, men det är dock ett argument för att fokusera
              på åtgärder som är effektiva och har hög träffsäkerhet. Regeringen
              avser att genomföra en utvärdering av befintliga aktiva åtgärder
              för att kunna ta ställning till framtida omfattning och inriktning
              av arbetet med aktiva åtgärder.
            </seg>
            <seg n="38fdded0">
              Vi har nu uppfyllt våra åtaganden genom EU:s arbetslivsdirektiv.
              Det finns dock goda skäl att gå vidare och pröva om skyddet mot
              diskriminering på grund av ålder bör utvidgas till att gälla andra
              samhällsområden.
            </seg>
            <seg n="54e237cc">
              Jag avser också framöver att pröva frågan om en så kallad öppen
              lista över diskrimineringsgrunder så att även andra grunder för
              diskriminering på sikt skulle kunna komma att omfattas av diskrimineringslagen.
              Det skulle stämma bättre överens med hur internationella konventioner
              är utformade. I grunden är det lika oacceptabelt att människor
              diskrimineras oavsett på vilken grund det sker.
            </seg>
            <seg n="3df24714">
              Fru talman! På några punkter har vi uppenbart olika syn. För
              regeringen har det varit angeläget att den nya lagen ska vara
              en bred lag, där ingen rangordning av diskrimineringsgrunder sker.
              Det vill säga att ingen diskrimineringsgrund är mer eller mindre
              viktig än andra. Jag kan konstatera att både Socialdemokraterna
              och Vänsterpartiet ansluter sig till de fackliga organisationernas
              syn på en särställning för det arbete facken bedriver inom arbetslivet.
            </seg>
            <seg n="06808c82">
              Det är ett viktigt arbete som måste fortsätta. Men att markera
              detta med en särskild lag eller ett särskilt arbetslivskapitel
              i den nya lagen har i allt väsentligt inte något annat än ett
              signalvärde. Det är ett signalvärde som skulle kunna uttolkas
              som att diskriminering på arbetsmarknaden är mer oacceptabel än
              diskriminering på andra samhällsområden. Regeringen delar inte
              den uppfattningen. Därför har vi valt en annan väg.
            </seg>
            <seg n="c417985f">
              Mycket av oppositionens kritik mot den nya lagen har fokuserat
              på förslagen att minska periodiciteten för lönekartläggningar,
              handlingsplaner för jämställda löner och jämställdhetsplaner från
              varje år till vart tredje år liksom att planer inte behöver upprättas
              i företag med färre än 25 anställda.
            </seg>
            <seg n="fd5f3cce">
              Låg mig påminna om att det generella kravet att bedriva ett målinriktat
              arbete för att aktivt främja lika rättigheter och möjligheter
              i arbetslivet oavsett kön liksom att genomföra lönekartläggningar
              kvarstår för alla arbetsgivare oavsett antalet anställda. De lönejusteringar
              som behövs ska genomföras så snart som möjligt och senast inom
              tre år.
            </seg>
            <seg n="e029474d">
              Det viktiga är inte hur ofta man uppdaterar sina planer utan
              att dessa planer är levande instrument i arbetet för jämställda
              löner och arbetsförhållanden. Det är aktiva åtgärder och inte
              planer som främjar jämställdheten bäst. Hur man dokumenterar sitt
              arbete kan göras på andra sätt än just genom planer, vilket de
              mindre företagen nu har en chans att göra.
            </seg>
            <seg n="3b702492">
              Jag förutsätter att de fackliga organisationerna som företräder
              sina medlemmar även framgent kommer att se till att bevaka utvecklingen
              på detta område. Och vi kommer noga att följa utvecklingen och
              vid behov initiera nödvändiga åtgärder.
            </seg>
            <seg n="c3a5aa15">
              Inom kort räknar jag med att regeringen kommer att kunna tillsätta
              den nya diskrimineringsombudsmannen. Hon eller han får som första
              uppgift att leda organisationsarbetet med att upprätta den nya
              myndigheten. Det är viktigt att de olika erfarenheter och expertkunskaper
              som utvecklats på de olika ombudsmannainstitutionerna kan tas
              till vara på den nya myndigheten och tillsammans höja förmågan
              att ta itu med de nya och utvidgade arbetsuppgifterna. Den samlade
              erfarenheten hos den nya myndigheten ska kunna dra nytta av de
              synergieffekter som en sammanhållen ombudsman utgör.
            </seg>
            <seg n="040cac60">
              Den sammanhållna lag mot diskriminering som riksdagen nu ställer
              sig bakom innebär ett viktigt steg i reformeringen av svensk diskrimineringslagstiftning.
              Vi kan nu med fog hävda att vi lever upp till de krav som EG-rätten
              ställer på oss. Detta är första etappen, och nu går det fortsatta
              arbetet med reformeringen vidare.
            </seg>
            <seg n="daa4cb26">
              Varje gång en människa diskrimineras är det ett övergrepp på
              de mänskliga rättigheter som ligger till grund för vårt demokratiska
              samhälle. Det är ett övergrepp mot den diskriminerade, men det
              är också ett övergrepp mot demokratins grunder. Därför måste arbetet
              för att bekämpa diskriminering fortsätta oförtrutet.
            </seg>
          </u>
          <note n="31243dbb">
            I detta anförande instämde Hans Backman, Eva Flyborg och Barbro
            Westerholm (alla fp), Hillevi Engström, Reza Khelili Dylami, Anna
            König Jerlmyr, Sven Yngve Persson och Elisabeth Svantesson (alla
            m), Annika Qarlsson (c) samt Désirée Pethrus Engström (kd).
          </note>
          <note n="c5ea7925">
            13 § Beslut om ärenden som slutdebatterats vid dagens sammanträde
          </note>
          <note n="18f9fb66">
            14 § (forts. från 12 §) Ett starkare skydd mot diskriminering
            (forts. AU7)
          </note>
          <note type="speaker" n="0fa42276">
            Anf. 101 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-7" n="d3b1d1c8">
            <seg n="34a674b6">
              Fru talman! Nu när jämställdhetsministern är här tänkte jag att
              vi har en sista chans att få svar på vad det är i den här lagen
              som kommer att förbättra kvinnors möjligheter till ett jämställt
              arbetsliv som kan förenas med ett familjeliv.
            </seg>
            <seg n="3df2632d">
              Vad är det i den här lagen som kommer att förbättra kvinnors
              möjlighet att få en rättvis lön och rätt till egen försörjning?
              Vad är det i den här lagen som kommer att förbättra kvinnors möjligheter
              att få samma möjligheter till lika bra anställningsvillkor som
              männen har? Hur kan den borgerliga majoriteten tycka att jämställdheten
              mellan kvinnor och män ökar med en försämrad a-kassa? Hur kan
              jämställdheten mellan kvinnor och män öka med ett vårdnadsbidrag?
              Hur kan jämställdheten mellan kvinnor och män öka genom hushållsnära
              tjänster? Hur kan jämställdheten mellan kvinnor och män öka genom
              nystartsjobben?
            </seg>
            <seg n="19657555">
              Hur tror ministern att lönekartläggningar och löneanalys vart
              tredje år i stället för varje år kommer att förbättra möjligheterna
              att rätta till tidigare osakliga löneskillnader? Hur tror ministern
              att det blir bättre för en miljon arbetstagare som blir utan handlings-
              och jämställdhetsplaner när man ändrar storleken på företag som
              måste ha sådana planer från 10 anställda till 25 anställda? Tror
              ministern själv på att det är en förbättring av jämställdheten?
              Är det inte att gå ett steg tillbaka?
            </seg>
          </u>
          <note type="speaker" n="d3e88576">
            Anf. 102 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-86ea12642f75cbba-23" n="3b0bb108">
            <seg n="059babee">
              Fru talman! Jag skulle önska att vi ägnade de få timmar vi har
              fått till att diskutera en så pass viktig fråga som diskriminering
              i samhället till att faktiskt diskutera detta.
            </seg>
            <seg n="999953aa">
              Det är ingen som har sagt att diskrimineringspropositionen ska
              lösa löneskillnaderna mellan kvinnor och män i samhället. Det
              är ingen som har sagt att diskrimineringspropositionen ska fixa
              livspusslet för familjerna och hur man får ihop tid för yrke och
              familj. Det finns ingenting som säger det.
            </seg>
            <seg n="4facb65b">
              Låt oss i stället diskutera det som det handlar om! Diskrimineringslagstiftningen
              handlar om att hindra individer från att diskrimineras, från att
              missgynnas. Det skyddet finns på plats. Det ska kunna skydda individer
              oavsett kön, etnicitet, religiös bekännelse och alla övriga grunder
              som finns här.
            </seg>
            <seg n="ebb41d14">
              Om vi kan hålla oss till vad lagen handlar om skulle det vara
              mycket lättare att föra denna diskussion.
            </seg>
            <seg n="747e85e6">
              Därmed kan jag svara på det jag uppfattade hör hemma i denna
              proposition, och det är periodiciteten. Detta har tidigare sagts
              av alliansföreträdare: För oss är det viktigare att man faktiskt
              har tid för de aktiva åtgärderna än att man sitter och skriver
              planer.
            </seg>
            <seg n="e9e6f164">
              Jag skulle vilja beskriva det med ett exempel, en bild, för att
              göra det lite tydligare. Jag är nämligen övertygad, och jag önskar
              att oppositionen kunde vara lika övertygad, om att politiker inte
              är de enda som kan ha goda idéer om hur man uppnår framgångar
              i samhället.
            </seg>
            <seg n="d3c74476">
              Vi har gett i uppdrag till ett antal myndigheter att jobba med
              anonymiserade ansökningar för att kunna rekrytera utan att diskriminera.
              Vi har samtidigt sagt till nio myndigheter att de själva får hitta
              på metoder för att rekrytera utan att diskriminera.
            </seg>
            <seg n="43c92c0b">
              Ann-Christin Ahlberg, jag är övertygad om att dessa myndigheter
              kommer att komma fram med sätt att jobba för att rekrytera utan
              att diskriminera som vi politiker inte har tänkt på. Och det är
              det som även små företag nu får chans att göra. De behöver inte
              använda sig av planer de kan göra det om de vill, det är ingen
              som hindrar dem, men de kan också hitta andra sätt att dokumentera
              sitt arbete och vidta aktiva åtgärder på arbetsplatser där det
              råder likabehandling.
            </seg>
          </u>
          <note type="speaker" n="bfb9f019">
            Anf. 103 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-cc684b1bfcaddc3a-8" n="d3b1d1c8">
            <seg n="4db43cdb">
              Fru talman! Jag är helt övertygad om att det finns fler än politiker
              som har erfarenheter av goda exempel och som också kan ge oss
              politiker goda exempel. Det är det vi som politiker ska lyssna
              av.
            </seg>
            <seg n="974751b8">
              Vi socialdemokrater tycker att det är jätteviktigt att vara ute
              och lyssna av människor i deras verklighet, men vi kanske inte
              alltid är på samma arena som ni. Ni har ju lyssnat väldigt mycket
              på arbetsgivarna, utifrån ett jämställdhetsperspektiv, och vi
              har lyssnat väldigt mycket på de fackliga organisationerna och
              på JämO när de talar om att kvinnors låga löner faktiskt inte
              alltid är rättvisa. De är diskriminerade, de här kvinnorna.
            </seg>
            <seg n="dd4bb86a">
              För unionens medlemmar är den genomsnittliga skillnaden 2 000
              kronor per månad! Är det inte en stor sak att ta upp? Tycker ministern
              att det är okej att kvinnor diskrimineras med en månadslön som
              är i genomsnitt 2 000 lägre än männens? Det blir mycket på ett
              år. Under ett helt arbetsliv blir det mycket. Det får effekter
              på pensionen. Tycker inte ministern att dessa jämställdhetsfrågor
              är viktiga?
            </seg>
            <seg n="6e06a580">
              Vi är oroliga över den borgerliga majoritetens så kallade jämställdhetspolitik
              som är rent kvinnofientlig. Därför är vi också oroliga över den
              nya diskrimineringslagstiftningen som nu blir sämre än den var
              tidigare. Vi är oroliga över vilka konsekvenser den får. Därför
              måste vi också föra fram detta här i kammaren. Vi diskuterar det
              vi tycker är angeläget. En del saker tycker vi faktiskt är bra
              i den nya diskrimineringslagstiftningen, men dem diskuterar vi
              vid ett annat tillfälle.
            </seg>
          </u>
          <note type="speaker" n="fafc1770">
            Anf. 104 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-86ea12642f75cbba-24" n="3b0bb108">
            <seg n="e6a8dcb1">
              Fru talman! Ett kort svar: Den här lagen gör precis som dagens
              lag det förbjudet att ge kvinnor lägre lön bara för att de är
              kvinnor. Det ändras inte med denna lag. Lagen är fortfarande där.
              Den skyddar alla på arbetsmarknaden från att få en lägre lön på
              grund av sitt kön. Hur vi kommer till rätta med löneskillnaderna
              är en helt annan politik och helt andra åtgärder, men inte vad
              denna proposition handlar om.
            </seg>
          </u>
          <note type="speaker" n="5bd3bb6f">
            Anf. 105 JOSEFIN BRINK (v) replik:
          </note>
          <u who="josefin_brink_cd11aa" xml:id="i-0344e06d8e81e458-5" n="65d97877">
            <seg n="8125a6e7">
              Fru talman! Jag vill instämma med jämställdhetsministern om att
              utvecklingen onekligen har vänt sedan 1979 och 1980. Då var det
              sura vänsterpartister, säkert mest gubbar, som satt och tyckte
              att det där med jämställdhetsmyndighet och sådant inte var så
              noga.
            </seg>
            <seg n="0d66a6b3">
              Men sedan dess har vi faktiskt ändrat uppfattning helt och hållet
              i den här frågan och varit drivande, skulle jag vilja påstå, i
              väldigt många år här i riksdagen i jämställdhetsarbetet. I dag
              är det i stället den borgerliga regeringen med en folkpartistisk
              minister i spetsen som säger nej till den jämställdhetsmyndighet
              som Vänsterpartiet har föreslagit. Det är den borgerliga regeringen
              med en folkpartistisk minister i spetsen som faktiskt urholkar
              kraven på aktiva åtgärder på jämställdhetsområdet och avvisar
              förslag om att utvidga kraven på aktiva åtgärder till alla andra
              diskrimineringsgrunder. Där har vi alltså gått hela varvet runt.
            </seg>
            <seg n="1a380b35">
              Motiveringen till att man vill tona ned kraven på aktiva åtgärder
              och att man inte vill införa krav på aktiva åtgärder för andra
              diskrimineringsgrunder är huvudsakligen att det innebär administrativa
              kostnader och krångel för arbetsgivarna. Det andra är att man
              menar att det saknas en entydig bild av effekterna av krav på
              aktiva åtgärder från arbetsgivarnas sida.
            </seg>
            <seg n="b8dfdb38">
              För det första måste man väl konstatera att jämställdhetens krav
              på aktiva åtgärder faktiskt har haft effekt. Det hävdar JämO i
              sina utvärderingar, som är ganska omfattande. Även en rad fackliga
              organisationer hävdar att det faktiskt fungerar.
            </seg>
            <seg n="0ff9f463">
              Sedan undrar jag om det finns någonting som tyder på att avsaknaden
              av krav på aktiva åtgärder för att undanröja rasistiska, homofobiska,
              sexistiska och andra utestängande och diskriminerande strukturer
              på något sätt skulle ha någon effekt. Det kan väl inte vara så
              att regeringen är nöjd med hur situationen i arbetslivet ser ut.
            </seg>
          </u>
          <note type="speaker" n="a30f8ee2">
            Anf. 106 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-86ea12642f75cbba-25" n="3b0bb108">
            <seg n="cad32603">
              Fru talman! Jag skulle uppskatta om Josefin Brink läste propositionen,
              om hon inte har gjort det, och att hon lyssnar på alla inlägg
              som görs. Det är ingen som avskaffar de aktiva åtgärderna. De
              finns kvar. Skillnaden i dag handlar om upprättandet av ett antal
              planer som vi säger att företag med färre än 25 anställda inte
              ska behöva göra, därför att vi är övertygade om att det finns
              andra sätt att dokumentera sitt arbete på. Vi vill skapa tid för
              aktivt arbete i stället för att man ska sitta och skriva planer.
              Det är det som det handlar om.
            </seg>
            <seg n="d8963120">
              Ingen avskaffar de aktiva åtgärderna. Fortfarande åläggs alla
              arbetsgivare att jobba med aktiva åtgärder. Fortfarande åläggs
              alla arbetsgivare att göra lönekartläggningar för att justera
              de oskäliga löneskillnaderna skyndsamt, dock senast inom tre år.
              Ingenting förändras där. Återigen, kan vi hålla oss till det som
              lagen innehåller skulle det underlätta den här diskussionen.
            </seg>
          </u>
          <note type="speaker" n="04854c80">
            Anf. 107 JOSEFIN BRINK (v) replik:
          </note>
          <u who="josefin_brink_cd11aa" xml:id="i-0344e06d8e81e458-6" n="65d97877">
            <seg n="b621ab96">
              Fru talman! Jag sade inte att man avskaffar kraven på aktiva
              åtgärder. Jag sade att man urholkar dem. Det hävdar jag att man
              gör när man faktiskt bara kräver att arbetsgivarna ska göra de
              här planerna vart tredje år och att det bara är arbetsgivare med
              över 25 anställda som ska behöva göra dem, jämfört med varje år
              och arbetsgivare med mer än tio anställda. Det måste väl ändå
              ministern själv erkänna: Det är en urholkning.
            </seg>
            <seg n="013fa513">
              Sedan handlar det om att man också struntar i att utvidga kraven
              på ett systematiskt förebyggande arbete med likabehandlingsplaner
              i arbetslivet, som faktiskt också var ett förslag från Diskrimineringskommittén
              som Vänsterpartiet stöder. Om man har som mål ett arbetsliv som
              är fritt från diskriminering, det vill säga att man vill göra
              någonting för att förebygga att diskriminering uppstår, menar
              jag att det finns vissa saker som man måste se till finns på plats.
              Det måste finnas tydliga regler, det måste finnas tydliga kontrollmöjligheter
              och det måste finnas möjlighet till sanktion.
            </seg>
            <seg n="473b39a8">
              Alla de här sakerna vill man ha när det gäller diskrimineringsförbuden
              men inte när det gäller det förebyggande arbetet. Där lägger ju
              regeringen inte fram några förslag, och det är det som vi ser
              som den stora bristen här. Allt krut läggs på att man ska kunna
              få upprättelse i efterhand när man redan har blivit diskriminerad.
              Men regeringen undviker att lägga fram förslag om tydliga regler,
              kontrollmöjligheter och sanktioner för att också lägga över en
              del av ansvaret för att undvika diskriminering på arbetsgivarna
              som är de som äger den här frågan. Det är det som är min kritik.
            </seg>
          </u>
          <note type="speaker" n="0796fe1e">
            Anf. 108 Integrations- och jämställdhetsminister NYAMKO SABUNI
            (fp) replik:
          </note>
          <u who="unknown" xml:id="i-86ea12642f75cbba-26" n="3b0bb108">
            <seg n="983fc783">
              Fru talman! Regler finns på plats, liksom kontrollmöjligheter.
              Det är därför vi i dag har en JämO och snart en diskrimineringsombudsman.
              De har till uppgift att se till att lagen följs, och de har till
              uppgift att faktiskt kontrollera att företagen lever upp till
              lagen. Så kontrollmöjligheter finns också.
            </seg>
            <seg n="d9ba9297">
              Sanktioner, ja, det finns också sanktionsmöjligheter. Om JämO
              eller den framtida diskrimineringsombudsmannen upptäcker att företag
              inte lever upp till lagen kan de faktiskt utlösa sanktioner.
            </seg>
            <seg n="a92c8a2e">
              Men jag håller med Josefin Brink, det bör och kan göras mer när
              det gäller aktiva åtgärder. Det är därför som vi skriver i propositionen
              att de här åtgärderna ska utvärderas så att vi vet vad det är
              som fungerar och vad som inte fungerar. Det där ser vi fungerar,
              och kanske kommer man också fram med ytterligare andra sätt att
              jobba på. Där det fungerar ska de aktiva åtgärderna utvidgas till
              att gälla alla diskrimineringsgrunder. Det är precis det som står
              i propositionen.
            </seg>
            <seg n="f4675d3a">
              Det är inte det att vi inte tycker att aktiva åtgärder är viktiga.
              De är viktiga, och vi för dem vidare med den här lagen som det
              ser ut i dag. Men för framtiden ser jag gärna att vi utvidgar
              detta. Men då måste vi veta exakt vad som fungerar. I dag vet
              vi inte vad som fungerar, för man har inte utvärderat dessa åtgärder
              än.
            </seg>
          </u>
          <note type="speaker" n="555a0648">
            Anf. 109 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-463cede33b6cc3f4-0" n="8b6bcbfa">
            <seg n="c1f66e02">
              Fru talman! Det är verkligen med stigande förvåning jag lyssnat
              in mig på de borgerliga ledamöternas anföranden. Det vi bevittnar
              i dag är Operation dimridå. Borgerligheten tycks tro att bara
              man pratar tillräckligt varmt och tillräckligt argt om hur man
              vill motverka diskrimineringen kan man framställa det betänkande
              vi hanterar i dag som om det verkligen går på offensiven mot diskriminering.
              Men så är det i själva verket inte.
            </seg>
            <seg n="ec295b55">
              Dagens debatt handlar inte om en tävlan i hur illa vi tycker
              om diskriminering. Jag förutsätter att vi alla upprörs av diskrimineringen.
              Den är fruktansvärd oavsett vem den drabbar. Den innebär en kränkning
              av det grundläggande människovärdet.
            </seg>
            <seg n="a855f329">
              Dagens debatt handlar inte längre om huruvida diskriminering
              finns eller inte finns. Den finns. Ibland drabbar den äldre. Inte
              minst ser vi det i arbetslivet där man när man har kommit till
              åren oftast har svårt att hävda sig. Konsekvensen av det ser vi
              i arbetslösheten. Det är fler äldre än yngre som är arbetslösa.
            </seg>
            <seg n="d4fe5ad2">
              Ibland drabbar det kvinnor bara för att de är kvinnor. Andra
              gånger drabbar det funktionshindrade på grund av fördomar, eller
              också drabbar det människor som har ett konstigt namn eller ett
              annorlunda utseende. Oavsett vad och vem som drabbas är det som
              sagt en kränkning av det grundläggande människovärdet.
            </seg>
            <seg n="fceee966">
              Det dagens debatt egentligen handlar om är vad vi vill göra åt
              det här. Vilka politiska ambitioner är vi beredda att förverkliga
              för att komma åt den diskriminering som finns i vårt land? Den
              borgerliga regeringens ambitioner är uttryckta i det betänkande
              vi hanterar i dag.
            </seg>
            <seg n="82c68650">
              Fru talman! Under många år har kunskapen om och kampen mot diskriminering
              stärkts. Vi har fått nya lagar, nya grunder som också omfattar
              större delar av samhällslivet och inte längre bara arbetslivet.
              Mer resurser har satsats på att informera och motverka diskrimineringens
              negativa effekter. Jag ska rekommendera Sabuni att läsa det här
              betänkandet, s. 1618. Hon gav en historiebeskrivning som är något
              enögd. Under de senaste åren, då vi har haft en socialdemokratisk
              regering som regerat med stöd av Vänsterpartiet och Miljöpartiet,
              har diskrimineringslagstiftningen stärkts flera gånger om. Det
              var något ensidigt. Läs och begrunda!
            </seg>
            <seg n="875ad0ef">
              Låt oss i stället prata om det som händer i dag. Med några undantag
              bromsas detta mycket viktiga arbete mot diskriminering rejält
              upp, jag vill till och med påstå att på vissa områden tar vi rejäla
              kliv tillbaka. Så här är det. Vi bevittnar i dag borgerlighetens
              reträtt i arbetet mot diskriminering.
            </seg>
            <seg n="01b6f357">
              Fru talman! Jag vill ändå börja med det viktigaste. Det är faktiskt
              ett undantag. Det är införandet av en diskrimineringsersättning.
              På denna punkt vill jag göra något så ovanligt som att berömma
              min politiska motståndare Nyamko Sabuni. Vi socialdemokrater vill
              berömma dig för att det framöver kommer att kosta mer för den
              som diskriminerar. Vi förstår också att det inte har varit alldeles
              enkelt bland marknadsliberaler och räknenissar där uppe i Regeringskansliet
              som säkert gjort vad de kunnat för att förhindra att avgiften
              höjs för dem som utsätter människor för kränkning av människovärdet.
              Jag gratulerar till det, Sabuni.
            </seg>
            <seg n="b2a756d6">
              Det är också bra att vi i enlighet med den stora majoriteten
              i Diskrimineringskommittén, där jag för övrigt själv satt, nu
              får en samlad lagstiftning, ett gemensamt ombudsmannaämbete och
              att det införs två nya diskrimineringsgrunder: ålder och könsöverskridande
              identitet.
            </seg>
            <seg n="e5e6c520">
              Samtidigt är det ändå helt obegripligt att den borgerliga majoriteten
              inte vill utvärdera sammanslagningen av lagen så att den verkligen
              får den effekt som vi förväntar oss av den. Den farhåga som Josefin
              Brink lyfter fram och som vi också resonerar kring i vår motion,
              att vi till exempel skulle vilja ha ett särskilt kapitel om arbetslivet,
              handlar inte om att värdesätta olika former och olika sätt som
              diskrimineringen sker på, utan om att de som finns på arbetsmarknaden
              i det avsnittet ska hitta tydligt angivet vad som gäller på arbetsmarknaden
              och i arbetslivet, inget annat än så. Den farhågan delar vi med
              Saco, TCO och LO. Vi är inte ensamma.
            </seg>
            <seg n="e98745ec">
              Det är också ansvarslöst att den borgerliga regeringen inte vill
              anslå resurser till breda informationsinsatser på området. Vi
              får på sätt och vis en helt ny lagstiftning. Allmänheten borde
              få kännedom om den. De viktiga aktörer som ska se till att lagen
              efterföljs, ombudsmannaämbetet, diskrimineringsbyråerna, inte
              minst fackföreningsrörelsen, borde få resurser för att informera
              om lagen.
            </seg>
            <seg n="27b77141">
              Vari ligger det rejäla klivet bakåt, fru talman, på jämställdhetsområdet?
              Flera har varit inne på detta tidigare. Min partivän Ann-Christin
              Ahlberg har varit tydlig. Det är väl inte längre någon överraskning
              att vi har en regering som håller på att begrava den aktiva jämställdhetspolitiken.
              Det är en politik som har gjort att Sverige under lång tid har
              hävdat sig som kanske ett av världens mest jämställda länder.
              Precis så är det.
            </seg>
            <seg n="4bf8d055">
              När Sveriges genom tiderna mest kvinnofientliga regering den
              borgerliga regeringen sänker skatten går mer pengar till männen
              än till kvinnorna. När Sveriges genom tiderna mest kvinnofientliga
              regering förstör a-kassan vanligt folks inkomsttrygghet är det
              kvinnorna som drabbas dubbelt. När Sveriges genom tiderna mest
              kvinnofientliga regering får igenom sitt förslag om vårdnadsbidrag
              i veckan är det kvinnorna som skickas tillbaka till hemmen.
            </seg>
            <seg n="743fa2cb">
              Kanske blir den urholkning av jämställdhetslagen som sker i dag
              den sista spiken i kistan för den aktiva jämställdhetspolitiken.
              Nu ska den begravas. Detta sker utan analys och utvärdering av
              konsekvenserna av den urholkning som ändå görs av jämställdhetslagen.
              Detta görs utan att lyssna på forskningen, fackföreningsrörelsen
              och inte minst JämO. Det mest anmärkningsvärda, fru talman, är
              hur man argumenterar. Det har sagts flera gånger att det handlar
              om att minska de administrativa kostnaderna för företag med 25
              procent fram till 2010. Det är alldeles uppenbart: Den borgerliga
              regeringen sätter marknadsvärdet före människovärdet. Så är det.
            </seg>
            <seg n="e62c5909">
              Samtidigt är vi socialdemokrater de första som ändå vill välkomna
              borgerligheten i att ha tagit över vår ambition att minska på
              regelbördan och administrativa kostnader för småföretagen. Ni
              har tagit över vår ambitiösa målsättning på området. Det har inte
              heller gått riktigt bra på det området. Det har snart gått två
              år, och den totala regelbördan är större nu än när vi hade makten.
              Det är precis tvärtom mot de ambitioner ni föresatte er tidigare.
              När Eva Flyborg pratar om 70 miljarder får man ställa frågan hur
              mycket den har ökat sedan två år tillbaka när ni tog över.
            </seg>
            <seg n="69aa8d48">
              Varför urholka det instrument som har visat sig fungera? Det
              är det obegripliga. Varför inte avskaffa till exempel nystartsjobben,
              instegsjobben och nyfriskjobben? De har inte bara ökat regelkrånglet
              för företagen utan de är dessutom ineffektiva och har inte lett
              till varaktiga jobb. När ni ändå är i gång bör ni se över a-kassan
              och alla de förändringar och försämringar ni har gjort. Det skulle
              innebära att ni förenklar för småföretagarna.
            </seg>
            <seg n="030cbecf">
              Ni kan också inspireras av socialdemokratins jobbrådslag. Vi
              har föreslagit ett guldkort för de små företagen. Det är ett sätt
              att automatisera göra elektroniskt hela redovisningen av de små
              företagen. Men varför urholkar ni viktiga instrument som har ökat
              rättvisan mellan kvinnor och män i vårt land?
            </seg>
            <seg n="a0fa2549">
              Var ligger den rejäla inbromsningen? Sabuni sade att det är bara
              ett av förslagen som Diskrimineringskommittén lade fram som inte
              presenteras i propositionen. Det är inte sant. Tillgänglighet
              för funktionshindrade är angeläget, skriver majoriteten i betänkandet.
              Men varför väljer man att inte göra något? Nada! Redan år 2000
              antog riksdagen ett handlingsprogram för handikappolitiken. Målet
              är att landet ska vara tillgängligt allra senast 2010. Viktiga
              steg har tagits ditåt, men mycket återstår att göra. I stället
              för att påskynda arbetet med information, regler och stimulans
              tillsätter man återigen en utredning på området. Man förhalar
              processen. Vad skulle Bengt Westerberg tycka om det, Nyamko Sabuni?
            </seg>
            <seg n="04534fc6">
              Aktiva åtgärder är också viktiga, säger flera av de borgerliga
              kollegerna. Så är det. Det förebyggande arbetet är viktigt, oavsett
              område, oavsett om det handlar om etnicitet, jämställdhet eller
              andra områden. Men om det är så viktigt, om vi vill förhindra
              diskriminering på andra områden, varför inte följa ambitionerna
              i utredningen? Aktiva åtgärder ska också omfatta andra områden.
              Vad skulle Folkpartiets ledamöter på 70-talet ha tyckt om det?
            </seg>
            <seg n="980aa255">
              Ett förbud mot åldersdiskriminering ska införas. Det är begränsat
              till arbetslivet och utbildningsväsendet. Det är bra. Samtidigt
              vet vi att diskriminering av äldre och yngre finns på många fler
              områden. Förbudet mot åldersdiskriminering sker som en följd av
              att vi implementerar EU:s likabehandlingsdirektiv. Det är jättebra.
              Men i ljuset av den utveckling vi har haft av till exempel Lavalmålet
              har vi socialdemokrater redan nu velat försäkra oss om att svenska
              kollektivavtal, en svensk lagstiftning som finns där för att skydda
              olika åldersgrupper, också ska gälla framöver. Inte heller här
              har den borgerliga majoriteten velat gå oss till mötes. Det är
              kanske inte så överraskande med tanke på hur man har hanterat
              Lavalmålet.
            </seg>
            <seg n="a4cbdaf5">
              Fru talman! Så kan man fortsätta på område efter område antingen
              dra i bromsen eller backa ytterligare. Det vi skådar är borgerlighetens
              Operation dimridå. Den borgerliga regeringen och dess ledamöter
              vill ge sken av att man väsentligt stärker kampen mot diskriminering.
              På vissa områden är det så. Det ska ni ha kredd för. Men det är
              inte så mycket.
            </seg>
            <seg n="73e3060c">
              Det blir inte bättre för att många av ledamöterna pratar sig
              varma för att bekämpa diskrimineringen, beskriver eländet och
              kränkningen av människovärdet. Det blir inte bättre när vi hör
              er argumentera för varför ni urholkar lagstiftningen på jämställdhetsområdet
              eller varför ni drar i bromsen på alla andra så viktiga områden.
              Tvärtom! Ert huvudargument att minska de administrativa kostnaderna
              avslöjar bara ett faktum, nämligen att ni, borgerligheten, sätter
              marknadsvärdet före människovärdet.
            </seg>
          </u>
          <note type="speaker" n="71eabff5">
            Anf. 110 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1ea92a073d2068e1-4" n="3b0bb108">
            <seg n="0a6eda24">
              Fru talman! Luciano Astudillo är en fantastiskt bra talare. Det
              är jättetrevligt att du inleder med positiva tillrop till flera
              saker i diskrimineringsbetänkandet. Du kommer med många bra förslag.
            </seg>
            <seg n="77212690">
              Men är det trovärdigt? Operation dimridå, säger Luciano Astudillo.
              Sedan pratar han först om att vi inte har tagit till oss av forskningen.
              Vilken forskning lutar sig Luciano Astudillo mot när han hävdar
              att ett år är bättre för att göra lönekartläggningar och jämställdhetsplaner
              än två år eller tre år?
            </seg>
            <seg n="f92700ce">
              Luciano Astudillo frågar också när det gäller tillgänglighet
              och åldersdiskriminering, och han påstår att det är någonting
              som Socialdemokraterna vill. Jag har tittat i era motioner. När
              ni pratar om åldersdiskriminering säger ni att vi väl kan se över
              det här. När det gäller diskriminering i fråga om tillgänglighet
              säger ni att det är bra om regeringen tar nödvändiga initiativ.
            </seg>
            <seg n="be8ba109">
              Det står i motionen: Vi socialdemokrater menar att det behövs
              en central genomgång av möjligheterna för att driva på tillgänglighetsarbetet.
            </seg>
            <seg n="f9057cb1">
              Jag uppfattar inte att Socialdemokraterna har två skarpa förslag
              när det gäller tillgänglighet och diskriminering. Det är en fråga
              som jag gärna skulle vilja att Luciano svarar på.
            </seg>
          </u>
          <note type="speaker" n="c9bc1a62">
            Anf. 111 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-463cede33b6cc3f4-1" n="8b6bcbfa">
            <seg n="184677bf">
              Fru talman! Först vill jag tacka Désirée Pethrus Engström för
              komplimangerna för talet.
            </seg>
            <seg n="23ba8ee1">
              Trovärdighetsfrågan borde egentligen kastas över på er. Med vilken
              trovärdighet väljer ni att kalla detta ett starkare skydd mot
              diskriminering när ni i själva verket försvagar lagstiftningen,
              urholkar lagstiftningen, inte minst på jämställdhetsområdet?
            </seg>
            <seg n="2d9e9458">
              Ni skriver i ert betänkande: Jämställdhetsplanen är ett viktigt
              instrument för det aktiva jämställdhetsarbete som ska bedrivas
              på arbetsplatserna. Planmässighet brukar anges som en viktig förutsättning
              för ett framgångsrikt aktivt jämställdhetsarbete.
            </seg>
            <seg n="58379157">
              Ni skriver själva så och säger att periodiciteten inte är viktig,
              att det är arbetsplatser med 25 anställda och fler som ska ha
              den och inte 10 och fler, som det är nu. Men ni säger ändå att
              det är ett starkare skydd för kvinnors rätt på arbetsmarknaden.
            </seg>
            <seg n="e379cc28">
              Om Désirée Pethrus Engström hade valt att lyssna på min kollega
              Ann-Christin Ahlberg när hon hänvisade till den forskare som redogjorde
              för hur jämställdhetslagen och planmässigheten har inneburit att
              man förstärkt skyddet för kvinnor kanske replikskiftet hade blivit
              lite mer konstruktivt.
            </seg>
            <seg n="10be46cf">
              Jag kommer nog inte att hinna svara på de andra frågorna, men
              jag tar det i nästa replik.
            </seg>
          </u>
          <note type="speaker" n="4c5d8660">
            Anf. 112 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1ea92a073d2068e1-5" n="3b0bb108">
            <seg n="0a321981">
              Fru talman! Luciano Astudillo säger att trovärdigheten faller
              tillbaka på oss. Men samtidigt faller väl lite av trovärdigheten
              tillbaka. Direktivet från EU när det gäller att föra in åldersdiskriminering
              i lagstiftningen kom, om jag inte minns fel, redan år 2000. Och
              vad gjorde den socialdemokratiska regeringen ända fram till 2006?
              Ingenting! Man implementerade ingenting när det gällde ålderdiskriminering,
              inte ens det som vi gör här i dag, så någonting måste väl ändå
              falla tillbaka på den förra regeringen.
            </seg>
            <seg n="b7d722ab">
              När det gäller planer skulle jag vilja fråga Luciano Astudillo
              om ni gör verksamhetsplaner i ert parti. Vi gör det i vårt parti.
              Vi sätter upp en verksamhetsplan som ska räcka under ett år. Ibland
              gör vi treårsplaner, och det har vi gjort ända fram till valet.
              Vad gör man med en sådan plan under tiden? Låter man den ligga
              i en byrålåda? Ja, det kan man göra, men det blir inte särskilt
              effektivt och är inte särskilt bra. I det här fallet riskerar
              man att JämO kommer och frågar: Vad gör ni med er jämställdhetsplan?
              Uppfyller ni det som ni har satt upp i er plan?
            </seg>
            <seg n="b2092ce1">
              Frågan är: Tror Luciano Astudillo att en jämställdhetsplan eller
              en plan för jämställda löner som löper över tre år innebär att
              ingenting kommer att hända under de här tre åren?
            </seg>
            <seg n="19201276">
              Det är ett väldigt konstigt tankesätt att det bara handlar om
              att man ska sätta sig med detta vart tredje år. Jag vet inte om
              vi har helt olika syn på hur man jobbar med planer. En plan för
              er verkar vara ett skrivet papper. En plan är ju processen, och
              det är processen som är det stora arbetet. Det ska även gälla
              jämställdhetsplanen.
            </seg>
            <seg n="d70c042d">
              Kom igen, Luciano Astudillo! Lyssna till dem som jobbar aktivt
              med åtgärder! Du vet att man kommer att jobba under de här tre
              åren.
            </seg>
          </u>
          <note type="speaker" n="c95f92dd">
            Anf. 113 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-463cede33b6cc3f4-2" n="8b6bcbfa">
            <seg n="fe5cdaf3">
              Fru talman! Jag ska säga något kort om åldersdiskriminering och
              direktivet kring det. Det vi gjorde var att skicka över det direktivet
              till den utredning där jag själv satt, Diskrimineringskommittén.
              Den hade längre arbetstid än vad som kanske var nödvändigt just
              för att redogöra för den delen. Det kan jag vara självkritisk
              till. Den delen kanske skulle ha levererats tidigare, av den tidigare
              regeringen.
            </seg>
            <seg n="526441b2">
              Men faktum är att det är en lärdom för er: Det är viktigt att
              utreda konsekvenserna av lagändringar framöver. Om ni hade gjort
              det kanske vi hade sluppit den förödelse vi ser på a-kassans område.
              Tänk om ni hade utrett konsekvenserna av alla de förändringar
              och försämringar ni har gjort på det området! Då hade vi sluppit
              det vi har nu.
            </seg>
            <seg n="c196f509">
              När det gäller planer förstår jag inte Désirée Pethrus Engströms
              resonemang. Det är klart att planerna måste vara levande dokument.
              Och så är det i vårt parti. Vi har inte bara en jämställdhetsplan
              och en handlingsplan. Vi har en likabehandlingsplan och en mångfaldsplan
              som ser alla aspekterna. Det är levande dokument, som tas upp
              minst en gång per år. Vi vet dessutom att vi kan bli kontrollerade
              varje år.
            </seg>
            <seg n="71f7b5f8">
              Det är det som JämO har sagt till er i utskottet. Fackföreningsrörelsen
              har sagt det. Hade Désirée också medverkat på det seminarium vi
              hade med forskaren hade hon också fått höra att hela poängen med
              att ha en återkommande kontroll från en myndighet har den effekten
              att man får ett levande och aktivt dokument.
            </seg>
            <seg n="99e68e50">
              Men det ni nu gör i er ambition att förenkla minska den administrativa
              kostnaden, som ni säger är att ni inte stöttar företagen i detta
              viktiga arbete för att kvinnor och män ska behandlas lika på arbetsplatserna
              och ges samma villkor.
            </seg>
          </u>
          <note type="speaker" n="e8789f09">
            Anf. 114 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-95f362e01dd8faab-0" n="368dd127">
            <seg n="0637805c">
              Fru talman! Det betänkande om diskriminering som vi debatterar
              nu är ett viktigt och väldigt tungt dokument. Det finns viktiga
              frågor där vi behöver klargöra var de olika partierna står när
              det gäller skyddet mot diskriminering. Många synpunkter har redan
              delgivits, och mycket har sagts som inte behöver upprepas. Jag
              tänker inte göra det.
            </seg>
            <seg n="2a59859e">
              Jag ska lyfta fram två områden där vi i Vänsterpartiet har en
              lite annan syn än utskottets majoritet har i de här frågorna.
              Det gäller kollektivavtal med åldersgränser och lite grann om
              tillgänglighet för funktionshindrade, kopplat till arbetslivet.
            </seg>
            <seg n="f3b72771">
              Jag ska börja med att yrka bifall till reservationerna 18 och
              21. Jag står också bakom de övriga som Vänsterpartiet har skrivit
              under, men jag tar bara upp dessa två.
            </seg>
            <seg n="edca2fc7">
              När det gäller förbudet mot åldersdiskriminering ska det enligt
              propositionen vara tvingande. Det är alltså kopplat till EU:s
              direktiv. Vi är i grunden positiva till förbudet. Men för Vänsterpartiet
              är det viktigt att förbudet inte utformas så att det inkräktar
              på främjande åtgärder. Sådana finns redan i dag i lagstiftning
              och, vilket är inte minst viktigt, i kollektivavtal.
            </seg>
            <seg n="ad0e071b">
              Syftet är naturligtvis att stärka de äldres ställning på arbetsmarknaden,
              vilket är väldigt viktigt på många sätt. Det finns möjligheter
              till undantag enligt direktivet om det finns legitima skäl. Vänsterpartiet
              anser att de bör innefatta kollektivavtalade förmåner som baseras
              på ålder.
            </seg>
            <seg n="094376b3">
              Att premiera erfarenhet och kunskap i arbetslivet, som till del
              av förståeliga skäl kan grundas på ålder, är något som funnits
              rätt länge. De fackliga organisationerna menar att det är viktigt
              att kunna behålla avtalade villkor kopplade till ålder och år
              i yrket. Vi i Vänsterpartiet tycker precis likadant. Orimligheten
              i om sådana skulle förklaras ogiltiga är uppenbar. De fyller en
              viktig funktion för den enskildes hälsa och för att undvika arbetslöshet
              bland äldre.
            </seg>
            <seg n="99251aaf">
              Vi anser att en presumtion bör gälla för att just kollektivavtalad
              särreglering på grund av ålder ska motsvara undantagsmöjligheternas
              krav. Det har också LO framfört i sitt remissvar. Det bör alltså
              klart framgå att en större risk för långvarig arbetslöshet och
              även hälsoskäl ska anses vara legitima undantag från diskrimineringsförbudet.
              Det bör inte vara så svårt för majoriteten i riksdagen, om man
              nu menar allvar med att den svenska kollektivavtalsmodellen är
              viktig, att hålla med om det och ställa upp på det här förslaget.
            </seg>
            <seg n="efbf58b3">
              Vi menar att det är viktigt att förbudet mot åldersdiskriminering
              utformas så att undantag kan medges för att skydda vissa grupper
              mot åldersspecifika problem. Annars kan vi hamna i den märkliga
              situationen att diskrimineringsförbudet ökar risken för diskriminering
              av den grupp det avser att skydda.
            </seg>
            <seg n="0544f567">
              Fru talman! Tillgängligheten för funktionshindrade är en het
              potatis i den här debatten. Det är olyckligt att regeringen har
              valt att fortsätta utreda detta i stället för att föreslå att
              bristande tillgänglighet ska vara diskrimineringsgrund. Jag tänker
              inte gå in på det specifika problemet i sig. Det kommer en av
              mina partikamrater att göra lite senare. Men jag tänker lyfta
              fram den diskussion som dyker upp då och då om hur viktigt det
              är att skapa ett arbetsliv där alla får plats, även de funktionshindrade.
              Arbetslivsområdet är också ett av de områden som utpekas som viktiga
              i Diskrimineringskommitténs förslag.
            </seg>
            <seg n="1d561975">
              Det finns i dag regler om de skyldigheter arbetsgivare har när
              det gäller att anpassa arbetsplatser och arbetsuppgifter så att
              de inte diskriminerar dem med funktionshinder det gäller såväl
              nya som pågående anställningar. Det handlar om att skapa samma
              möjligheter för alla. Det är viktigt att fortsätta det arbetet,
              och mycket återstår att göra. Det är också ett arbete som pågår
              hela tiden.
            </seg>
            <seg n="42a20342">
              Det gäller att ta till vara alla människors erfarenhet och kunskaper
              i arbetslivet. För att få balans borde samma tänkande gälla överallt
              i samhället. Tillgänglighet är viktigt för att få denna balans,
              såväl i yrkeslivet som i samhället i övrigt. Det här är också
              kopplat till arbetsmiljöarbetet och forskningen, som några har
              varit inne på förut.
            </seg>
            <seg n="6fa7e491">
              En bra arbetsmiljö bygger på att det förebyggande arbetet fungerar
              så att alla på en arbetsplats fungerar på ett bra sätt. Utan att
              vilja starta en ny debatt kan jag konstatera att de neddragningar
              som regeringen har gjort på det här området inte gör det enklare
              och inte gynnar det arbete som vi debatterar i dag.
            </seg>
            <seg n="3b5668f1">
              Hjälpmedel, assistans med mera i arbetslivet är centrala faktorer
              för att motarbeta diskriminering av funktionshindrade när det
              dyker upp som arbetsmiljöproblem. Även forskningen på det området
              behöver utökas för att avhjälpa eventuella framtida problem.
            </seg>
            <seg n="26769eb1">
              Vi i Vänsterpartiet är medvetna om att det finns kostnadsaspekter
              på detta. Därför tycker vi också att man ska bevaka detta och
              utreda vad det finns för möjligheter och vilken tidsaspekt det
              ska ha, naturligtvis. Men regeringen kan också se till att medel
              tillförs för att få det här att fungera. Jag tycker att det vore
              klädsamt om regeringen tänkte om i de här frågorna.
            </seg>
            <seg n="c3b5cbae">
              Jag ska lägga in ett litet tillrättaläggande när det gäller arbetsskadeförsäkringen.
              Vänsterpartiet har motionerat om en översyn av arbetsskadeförsäkringen
              för att den i dag missgynnar kvinnor. Det är något som vi bör
              lyfta upp. Det ifrågasattes tidigare i debatten, och jag ville
              därför lägga det till rätta.
            </seg>
          </u>
          <note n="1f28756b">
            I detta anförande instämde Josefin Brink och Kalle Larsson (båda
            v).
          </note>
          <note type="speaker" n="a09e8a1d">
            Anf. 115 MEHMET KAPLAN (mp):
          </note>
          <u who="mehmet_kaplan_47809b" xml:id="i-43292eaa47d65a50-0" n="4b00096f" next="i-f246b9374edccf30-0">
            <seg n="9a89ed45">
              Fru talman! Jag vill börja med att säga att vi miljöpartister
              välkomnar stora delar av de föreslagna lagändringarna. Det är
              inget nytt eftersom min kollega Ulf Holm redan har varit uppe
              och sagt det, men jag vill ändå lyfta fram två delar som har varit
              särskilt viktiga för att jag som miljöpartistisk riksdagsledamot
              med glädje kan gå ut och berätta hur vi i dag kommer att hantera
              dessa frågor i mitt tycke bättre på just dessa två punkter.
            </seg>
            <seg n="7d8e7fe5">
              Det ena är sammanslagningen av lagarna. Det är en viktig signal
              om att vi nu börjar se på frågorna på ett mer sammansatt sätt.
              Det är komplexa frågor, och det har med all önskvärd tydlighet
              framkommit att vi som debatterar i kammaren i dag också tycker
              så. Sedan tycker vi lite olika beroende på vilken utgångspunkt
              vi har. Min kollega Esabelle Dingizian kommer senare att ta upp
              frågorna ur ett annat perspektiv också.
            </seg>
            <seg n="620dafe4">
              Det andra handlar om att diskrimineringsförbudet utsträcks till
              nya samhällsområden och till de nya grunderna ålder och könsidentitet
              könsöverskridande identitet som det tidigare har varit många frågetecken
              kring. Vi har till slut enats om att det är bra att det införs.
            </seg>
            <seg n="58dfa34f">
              Detta är de två frågor som jag särskilt har velat lyfta fram.
              När det gäller andra frågor tycker jag att ansatsen har varit
              god, men man har inte lyckats nå ända fram. Det tar vi också upp
              i vår motion. Exempelvis den talerätt som ges till andra än dem
              som tidigare har haft den, till exempel frivilligorganisationer,
              är ett område där vi tycker att man har tänkt rätt och försökt
              men inte riktigt nått ända fram. Det området har jag själv stor
              erfarenhet av i och med att jag jobbat på en frivilligorganisation
              med just främjandeåtgärder och med att följa hur diskrimineringslagstiftningen
              efterlevs.
            </seg>
            <seg n="b8b1def5">
              Vi har ett drygt tjugotal antidiskrimineringsbyråer runt om i
              landet. De har länge väntat på att få denna talerätt. Det handlar
              om att kunna föra klientens, brukarens eller kundens talan i domstol.
              Fram till nu har de gjort det oberoende av vilken diskrimineringsgrund
              det har gällt. De välkomnar mig veterligen också det kan man se
              i remissvaren att ålder och könsöverskridande identitet tillförs.
            </seg>
            <seg n="b70bf708">
              När de hittills har använt sin företrädarroll har det varit gentemot
              myndigheter och företag. I och med den nya lagens ikraftträdande
              ska de nu kunna använda denna talerätt. Problemet är inte om de
              har haft rätt eller inte utan om de ska kunna använda talerätten.
              Hur ska de kunna föra talan om de inte har de ekonomiska resurser
              som krävs? Talerätten blir en tandlös tiger.
            </seg>
            <seg n="e7cc5129">
              Så har det varit länge, och man har klarat av detta länge ändå.
              Det ser man inte minst på att det antal ärenden som de fyra ombudsmännen
              har haft att hantera har ökat sedan man började satsa ordentligt
              på lokala antidiskrimineringsbyråer.
            </seg>
            <seg n="224bfd2d">
              Anledningen till att jag tar upp just denna fråga är att den
              spänner över alla diskrimineringsgrunder. Oavsett vilken diskrimineringsgrund
              eller kombination av diskrimineringsgrunder man åberopar är det
              dessa lokala initiativ som kan föra ens talan. Där tycker jag
              att regeringen och utskottsmajoriteten inte riktigt har nått ända
              fram, och det är synd, för det var en god ansats, och detta är
              något som har efterfrågats.
            </seg>
            <seg n="63643b3b">
              En annan fråga som har efterfrågats och som man borde ha haft
              pondus, ryggrad eller åtminstone regeringsduglighet nog att ta
              itu med man har ju ändå en betryggande majoritet till skillnad
              från den förra regeringen, som vi och Vänsterpartiet stöttade
              utifrån är detta med tillgänglighet. Vad gör man då? Jo, man hänvisar
              till luddiga förklaringar till att man inte har tillgänglighet
              med i texten. Det känns lite jobbigt för dem av er i majoriteten
              som med rätta har kritiserat tidigare regeringar för att man inte
              har gjort något åt detta. När ni nu har chansen att göra något
              duckar ni och gömmer er bakom en allmän formulering om att man
              måste kompromissa.
            </seg>
            <seg n="72c83c86">
              När det gäller att diskriminering ska få kosta måste jag nog
              instämma i det Luciano Astudillo tog upp. Det var starkt gjort
              av statsrådet att faktiskt ta med det i texten. Men frågan om
              tillgänglighet är egentligen lika stor, för man kan aldrig göra
              skillnad på olika diskrimineringsgrunder. Det är det stora felet
              som man så ofta får höra från företrädare för majoriteten. De
              säger att vi kan hantera de här frågorna så här, men när det gäller
              till exempel jämställdhetsfrågorna har vi inte riktigt samma åsikt.
              Man skiljer frågorna åt, helt enkelt. Det tycker jag är besynnerligt.
            </seg>
            <seg n="f9b92dd1">
              Just när det gäller grunden för hur vi ser på hur man ska kunna
              få ersättning för att ha blivit diskriminerad tror jag inte att
              ansatsen har nått riktigt ända fram.
            </seg>
            <seg n="63e92141">
              Jag vill ta upp en sista fråga.
            </seg>
            <seg n="2da7d07e">
              Vi välkomnar att den nya lagen förbjuder diskriminering i fråga
              om tillhandahållande av bostäder i stället för enbart yrkesmässigt
              tillhandahållande. Det är ett annat område som har varit uppmärksammat
              och som handlar om hur vi ser på människor och människans mest
              grundläggande trygghet, nämligen boendet.
            </seg>
            <seg n="b5d644ee">
              Vi hör ofta företrädare för alliansen prata om att man ska ge
              människor möjligheter att verka och utnyttja sin fulla potential.
              Det kan jag instämma i. Men när grunden för en egen bostad så
              gravt har åsidosatts tror jag att den här lilla ändringen inte
              kommer att förändra något. Det är ledsamt. Här hade man chansen.
              En fyrpartimajoritet med högerpartier hade faktiskt en historisk
              möjlighet.
            </seg>
            <seg n="92547530">
              Jag hörde statsrådet Nyamko Sabuni räkna upp historia. Mycket
              kan sägas om den här regeringen, men just när det gäller den historiska
              tillbakablicken är jag bekymrad. Om man hade sin historia rätt
              tror jag att de här två frågorna skulle vara ett sätt att skriva
              ny historia som man skulle kunna bli erkänd för och så småningom
              också citerad för.
            </seg>
          </u>
          <note n="4a4e70a7">
            Med dessa ord vill jag yrka bifall till reservation nr 8.
          </note>
          <u who="mehmet_kaplan_47809b" xml:id="i-f246b9374edccf30-0" n="4b00096f" prev="i-43292eaa47d65a50-0">
            <seg n="38029ce2">
              Jag tackar för den här möjligheten till debatt. En viktig fråga
              får vi aldrig glömma, nämligen människors lika värde och att ingen
              i grunden är kränkbar. När vi pratar om de här frågorna ställer
              vi ibland grupper mot varandra.
            </seg>
            <seg n="2692f296">
              Redan 1999 lyfte borgerliga ledamöter i arbetsmarknadsutskottet
              frågan om en sammanhållen diskrimineringslagstiftning. Det är
              glädjande att betänkandet nu äntligen ligger på bordet framför
              oss. Även om det givetvis finns meningsskiljaktigheter mellan
              majoriteten och oppositionen i detta stora betänkande menar jag
              att det egentligen är mer som förenar än som skiljer oss åt. Det
              kan vara viktigt att komma ihåg efter att ha lyssnat på debatten
              i dag. Helheten i förslaget kläs i retoriska ord som reträtt och
              dimridå. Jag hörde en riksdagsledamot som hade gjort en analys
              av samtliga regeringar i Sverige sedan 1800-talet. Han hade kommit
              fram till att just denna regering var den mest kvinnofientliga
              regeringen i Sveriges historia. Jag är inte helt säker på att
              han har med sig svenska folket i den beskrivningen. Det återstår
              att se.
            </seg>
            <seg n="a81e0493">
              Flera ledamöter i denna kammare har redan hållit föredömliga
              anföranden om huvuddelarna i den nya diskrimineringslagstiftningen.
              Jag tänker därför rikta in mig på att kort beskriva vad den kan
              innebära för homosexuella, bisexuella och transpersoner, med andra
              ord utifrån ett HBT-perspektiv.
            </seg>
            <seg n="fe2c0ca3">
              Fru talman! Många menar att Sverige är ett bra land att leva
              i för HBT-personer. Det kan vara sant för en del. Det kan också
              vara sant utifrån en internationell jämförelse, men då ska man
              komma ihåg med vilken låg nivå den jämförelsen görs. Jag ser sällan
              någon anledning att måla upp en alltför mörk bild, men problemet
              är att det finns ett flertal oroväckande tecken i Sverige i dag.
              Hatbrotten mot HBT-personer ökar och rörelser med hatiska budskap
              mot just HBT-personer intensifierar sin organisering. Det kanske
              kan vara på sin plats att påminna kammaren om att Sverige fortfarande
              är ett land där personer mördas endast på grund av sin sexuella
              läggning för att de anses hota samhället.
            </seg>
            <seg n="c2de5d26">
              Har då detta något med diskriminering att göra? Visst är jag
              också smärtsamt medveten om att det jag beskriver löser inte vare
              sig den nuvarande lagstiftningen eller den lagstiftning som riksdagen
              senare kommer att anta, men samtidigt ska inte signalvärdet underskattas.
              Det handlar om att slå fast de värderingar och de rättigheter
              som Sveriges riksdag anser ska genomsyra ett välmående samhälle.
            </seg>
            <seg n="e4d1ac3f">
              Fru talman! Till skillnad från vad många tror drabbar dessa hatbrott
              inte enbart HBT-personer. Mediebilden av denna typ av brott är
              att en homosexuell person blir nedslagen av en person med högerextrema
              åsikter. Dessa brott förekommer visserligen, men det är inte det
              typiska brottet på detta område. Det är faktiskt bara i var fjärde
              anmälan som offret uppger sig vara en HBT-person. Ofta handlar
              det i stället om att en person anses vara homosexuell och därför
              utsätts för brott. Det kan också handla om att en person anmäler
              förolämpningar där denne har blivit utpekad som homosexuell och
              känner sig kränkt av det.
            </seg>
            <seg n="dd2304a5">
              Fru talman! Jag har mött många som väljer att vara öppna med
              sin sexuella läggning och som tyvärr också utsatts för diskriminering
              men som väljer att inte anmäla det. Det är givetvis ett beslut
              som man har rätt att fatta, men jag undrar ändå om det sker på
              basis av en känsla av att lite får man kanske ändå tåla. Jag vet
              inte, men jag tycker att det är oacceptabelt.
            </seg>
            <seg n="aaa2aae9">
              Det är inte sällan som den som är öppen med sin läggning i sin
              egen omgivning väljer att inte berätta på jobbet om sin sexuella
              läggning eftersom det både kan riskera jobbet och kanske hota
              en framtida karriärutveckling. Det är inte heller ovanligt att
              jag möter HBT-personer som väljer bort lagidrotter eftersom det
              anses vara en omöjlig miljö att vara i.
            </seg>
            <seg n="f154f1ae">
              Det jag beskriver tycker jag är bevis på att vi har en bra bit
              kvar innan jag med stolthet kan säga att Sverige är ett bra land
              för HBT-personer att leva i.
            </seg>
            <seg n="70ad05e1">
              Fru talman! Även om också den nuvarande lagstiftningen innehåller
              flera viktiga delar för HBT-personer innebär den nya lagstiftningen
              positiva steg. Äntligen kommer skyddet mot diskriminering att
              även omfatta transpersoner eller personer med könsöverskridande
              identitet eller uttryck. Det är ett fattigdomsbevis att det har
              tagit så lång tid, men det är ändå välkommet eftersom det rör
              dem som har det allra svårast med fördomar och är särskilt utsatta.
            </seg>
            <seg n="546b5c04">
              Enligt min mening kommer en sammanslagen myndighet att underlätta.
              Vi kommer bort från att diskrimineringen är uppdelad på flera
              lagar och att skyddet mot diskriminering är olika långtgående
              beroende på vilken diskrimineringsgrund det handlar om. En sammanslagen
              myndighet får i stället en större genomslagskraft, tyngd och auktoritet
              än vad en separat myndighet för varje diskrimineringsgrund skulle
              ha. Det blir dessutom en tydlig markering av alla människors lika
              värde och rättigheter och av att det inte finns några hierarkier
              mellan olika diskrimineringsgrunder.
            </seg>
            <seg n="3148ce70">
              Fru talman! Det är en skyldighet för staten att skydda HBT-personer
              från att bli diskriminerade. Givetvis vilar också ett stort ansvar
              på till exempel privata arbetsgivare, men jag vill hävda att de
              offentliga arbetsgivarna ska fungera som ett föredöme. Därför
              är det glädjande att den nya diskrimineringslagstiftningen innebär
              en förstärkning av skydd mot diskriminering från offentligt anställda.
              Det som inte riktigt har kommit fram i diskussionen ännu är att
              det är huvudmannen som får betalningsskyldigheten, inte arbetstagaren.
              Det tror jag kommer att innebära att vi får se ett helt annat
              ansvar från huvudmannen när det kommer till dessa frågor.
            </seg>
            <seg n="fe7dc8c6">
              Fru talman! Den nya diskrimineringsombudsmannen får också rätt
              till tillträde på arbetsplatser för att göra nedslag som kan vara
              av betydelse för tillsynen. Det nya i detta är att tillträdesrätten
              kommer att avse frågor med anknytning till alla diskrimineringsgrunder
              och inte som i dag enbart på Jämställdhetsombudsmannens område.
              Det borde kunna innebära en förstärkning utifrån ett HBT-perspektiv.
            </seg>
            <seg n="ce7c80a7">
              Diskrimineringsombudsmannen får även rätt att vitesförelägga
              arbetsgivare och andra som bryter mot de olika diskrimineringsförbuden,
              om de till exempel inte fullgör den skyldighet som finns att lämna
              uppgifter till ombudsmannen och ge ombudsmannen tillträde till
              en arbetsplats. Diskrimineringsombudsmannen ska dessutom, liksom
              de nuvarande ombudsmännen, generellt verka för att diskriminering
              inte förekommer och också i övrigt verka för lika rättigheter
              och möjligheter. Det välkomnar jag.
            </seg>
            <seg n="4c067c9e">
              Fru talman! Mina personliga förväntningar är höga men även realistiska
              om att vi inte löser problemet med diskriminering av HBT-personer
              med detta betänkande. Men utan tvekan är det en förstärkning och
              en signal som jag applåderar.
            </seg>
          </u>
          <note n="4eb44802">
            Anf. 116 TOMAS TOBÉ (m):
          </note>
          <note n="ce83ec1c">
            Fru talman! Jag yrkar bifall till förslaget i betänkandet i enlighet
            med utskottsmajoritetens förslag.
          </note>
          <note n="703208e9">
            I detta anförande instämde Anna König Jerlmyr (m).
          </note>
          <note type="speaker" n="bb3092af">
            Anf. 117 SOLVEIG TERNSTRÖM (c):
          </note>
          <u who="solveig_ternstrom_71dfa1" xml:id="i-6cbf6580602585ad-0" n="6f1432d0">
            <seg n="c53a625b">
              Fru talman! Vågar vi bli gamla i Sverige? Den frågan har jag
              ofta hört när jag har rest runt i Sverige och diskuterat äldrefrågor.
            </seg>
            <seg n="4d552ffa">
              En åldrande befolkning är en utmaning för Sverige. Många seminarier
              och ekonomiska debatter har tagit avstamp i detta yttrande.
            </seg>
            <seg n="82333c67">
              Många äldre, de som är nästan äldre, de som är mycket äldre,
              de som är gamla äldre och de som inte vill bli äldre har blivit
              väldigt provocerade. Inte blev det bättre av att en representant
              i den förra regeringen kallade de snart blivande pensionärerna
              för det kommande köttberget. Det kommer att ta lång tid innan
              dessa bevingade ord blir bortsuddade. De orden hann slita upp
              mycket bitterhet i de äldres hjärtan, kan jag säga.
            </seg>
            <seg n="7f521d39">
              De äldre har alltså blivit ett stort samhällsproblem och en belastning
              för vårt land, för våra barn och för våra barnbarn. Man vill bli
              av med oss. Vi är parias det svenska samhällets bottenskikt. Vi
              får väl skapa oss en ny ättestupa. Ja, så har det låtit i landet.
            </seg>
            <seg n="8ca4f8fa">
              Det sorgliga var att det kändes som om de äldre inte tillhörde
              befolkningen längre. De äldre hade blivit en besvärlig grupp som
              ställde till problem. De äldre stod i vägen för de unga.
            </seg>
            <seg n="613769b4">
              Politik är någonting allvarligt och kan sätta i gång väldigt
              våldsamma känslor. Och vi som är gamla eller äldre kände oss diskriminerade.
            </seg>
            <seg n="51e38467">
              Diskriminering är ett brott mot grundläggande mänskliga rättigheter.
              Ett sätt att motverka diskriminering och därmed verka för grundläggande
              mänskliga rättigheter är genom lagstiftning.
            </seg>
            <seg n="dba48896">
              I dag debatterar vi i kammaren regeringens förslag till en ny
              diskrimineringslag. Diskrimineringslagen ska ha till ändamål att
              motverka diskriminering och på andra sätt främja lika rättigheter
              och möjligheter oavsett kön, könsöverskridande identitet eller
              uttryck, etnisk tillhörighet, religion eller annan trosuppfattning,
              funktionshinder, sexuell läggning eller ålder . Detta är ju det
              nya. Ålder får nu vara med i den nya lagstiftningen. Det är fantastiskt.
              Grattis, säger jag. Alla diskrimineringsgrunder för ålder gäller
              dock inte på samtliga samhällsområden. Den avser arbetslivet i
              vid mening, utbildning, start eller bedrivande av näringsverksamhet
              och yrkesverksamhet. Det är bra.
            </seg>
            <seg n="b75c81ea">
              Äntligen får Sverige en lag mot åldersdiskriminering i arbetslivet.
              Det var på tiden. Herregud vad vi har väntat. Men många kommer
              att fråga: Är verkligen denna lagstiftning tillräcklig för att
              förhindra åldersdiskriminering? Den är förmodligen inte riktigt
              tillräcklig. Men en lag ökar naturligtvis rättsmedvetandet hos
              människor. Det finns nu en lag i Sverige mot åldersdiskriminering.
              Man kan hejda sig. Man stannar upp ett slag.
            </seg>
            <seg n="22b51502">
              Om en arbetsgivare till exempel blir anmäld för åldersdiskriminering
              kommer han ganska snart att få veta att det är bara han som bär
              bevisbördan. Det här är kul. Då kanske man börjar tänka sig för
              och bita sig i läppen.
            </seg>
            <seg n="da636300">
              En lag fungerar också som en normsändare. Man byter attityd och
              förändrar beteende. Kort sagt: Någonting händer. Det som förut
              var djupt ingrott och supertypiskt är inte det längre eftersom
              normen har förändrats.
            </seg>
            <seg n="89892718">
              Jag ska ta ett exempel. Kvinnor på 50-plus har under de senaste
              åren blivit skamlöst diskriminerade på sina arbetsplatser och
              i samhället i övrigt. Det finns massor av exempel på sådana fall
              där kvinnor har fått sluta sina jobb just för att de har fyllt
              50 år, kvinnor som just på grund av diskriminering på jobbet har
              blivit sjuka och sjukskrivna och osynliggjorda av samhället. Det
              är kvinnor i sin bästa ålder. Det är ju då som dessa kvinnor är
              starkast och har erfarenhet av familj och barn och har en bra
              yrkeskunskap och en god utbildning för det mesta. Då får de inte
              vara med längre. De har blivit bortrationaliserade och kommit
              på efterkälken, men framför allt har de blivit för gamla. Och
              hur det nu har gått till finns de knappt längre, för de har blivit
              osynliggjorda denna viktiga resurs för samhället. De måste fram
              i ljuset. Attityder kan förändras. Normen kan brytas. Jag vill
              tro det.
            </seg>
            <seg n="a8ab5a48">
              Fru talman! Vi lever i en ungdomskultur, det vet vi alla, och
              det är så söndertuggat att man knappast vill uttala det. Vi vet
              alla att ungdom, styrka, skönhet och snabbhet dyrkas. Vi lever
              också i ett samhälle där man antingen vinner eller förlorar. Och
              de flesta är väldigt rädda för att fylla 30 år.
            </seg>
            <seg n="4ab69775">
              Vi vet också att vi lever i en mediekultur som i dag har blivit
              den första statsmakten, om vi nu ska tro det svenska folket och
              forskare vid Göteborgs universitet som har ställt frågor och fått
              svaret att det varken är riksdagen eller regeringen som sätter
              agendan i dag, det är medierna. Och medierna vill definitivt inte
              ha någonting att göra med kvinnor över 50 år. Vad anser de då
              om människor som har fyllt 65 år? Det är en ganska snedvriden
              värld. Men attityder kan förändras, och normen kan brytas.
            </seg>
            <seg n="67ce2338">
              Fru talman! Här bland riksdagsledamöterna är vi faktiskt några
              stycken som har fyllt 65 år. Vi representerar den stora, oroväckande
              och växande äldre befolkningsgruppen i Sverige och i Europa. Vi
              får vara väldigt glada att vi får vara i riksdagens kammare. Men
              vi borde vara fler.
            </seg>
            <seg n="3fa8a13a">
              Debatten kommer naturligtvis att gå vidare. Jag anser att vi
              har kommit ett bra stycke på väg med förslaget till den nya diskrimineringslagen
              för bland annat äldre i arbetslivet. Det är bra så, men det räcker
              inte. Vi måste gå vidare. Politik det är att gå vidare.
            </seg>
          </u>
          <note n="5ea60063">
            I detta anförande instämmer Hillevi Engström, Reza Khelili Dylami
            och Elisabeth Svantesson (alla m) samt Barbro Westerholm (fp).
          </note>
          <note type="speaker" n="ccab1411">
            Anf. 118 HANS BACKMAN (fp):
          </note>
          <u who="hans_backman_f277eb" xml:id="i-2232c1d5c195c29c-0" n="50d5c6c4" next="i-1e6d0b2fa49572e4-0">
            <seg n="2762b96b">
              Fru talman! Mycket intressant har sagts i denna debatt som förstås
              är väldigt viktig. Alla är vi ju emot diskriminering.
            </seg>
          </u>
          <note n="9ed71c7d">
            Jag börjar med att yrka bifall till förslaget i arbetsmarknadsutskottets
            betänkande 7.
          </note>
          <u who="hans_backman_f277eb" xml:id="i-1e6d0b2fa49572e4-0" n="50d5c6c4" prev="i-2232c1d5c195c29c-0">
            <seg n="cf8fe8b9">
              Det har talats en del om arbetsmarknaden här i dag. Då vill jag
              poängtera att ett av alliansregeringens främsta mål är att ge
              människor nya möjligheter att gå från bidrag till egen försörjning.
              150 000 färre i utanförskap har visat att vi nu är på rätt väg.
              Men samtidigt som det har betonats i dagens debatt gör fördomar
              alltjämt att människor aldrig får en chans på arbetsmarknaden.
              Inte minst gäller det människor med utländsk bakgrund.
            </seg>
            <seg n="1ac90186">
              Trots många års jämställdhetsarbete är det fortfarande mycket
              kvar att göra innan kvinnor och män i Sverige får samma möjligheter.
              Bättre möjligheter att kombinera jobb och föräldraskap betyder
              mycket. Men det behövs också, som min kollega Eva Flyborg sade
              tidigare, en robust lag mot könsdiskriminering.
            </seg>
            <seg n="cd4a57ee">
              Det här med åldersdiskriminering har Solveig Ternström uttömt
              på ett väldigt bra sätt. Jag kan därför bara säga att jag tycker
              att det är väldigt bra att vi nu får en sådan lag.
            </seg>
            <seg n="3b1de53a">
              Det är ju så att fram till nu har Sverige helt saknat skydd mot
              åldersdiskriminering. Alldeles för ofta blir människor, trots
              att kompetensen finns, bortsorterade från arbetsmarknaden på grund
              av att de har fel ålder. Det har vi inte råd med. Det är inte
              heller bra och inte snyggt, och det är ingenting som vi vill ha.
            </seg>
            <seg n="b992c6f0">
              Den nya lag som Sverige nu får blir ett effektivt skydd mot åldersdiskriminering
              på arbetsmarknaden. Ålder blir en ny diskrimineringsgrund.
            </seg>
            <seg n="f1aad520">
              Dessutom skapas, som Tomas Tobé var inne på, ett heltäckande
              skydd för alla HBT-personer eftersom lagen inte omfattar bara
              sexuell läggning utan också könsöverskridande identitet och uttryck.
              Arbetsgivare ska omfattas av skyldigheter i fråga om stöd- och
              anpassningsåtgärder för personer med funktionshinder i samma utsträckning
              som enligt nuvarande lagar. Det är det också värt att poängtera.
            </seg>
            <seg n="5879d829">
              På arbetslivets område utvidgas den krets som skyddas mot diskriminering.
              Förutom arbetstagare och arbetssökande ska även den som gör en
              förfrågan om arbete omfattas. Detsamma ska gälla den som söker
              eller fullgör praktik inte, som i dag, enbart den som fullgör
              yrkespraktik. Det innebär till exempel att även den som deltar
              i arbetsmarknadspolitisk praktik eller genomgår prao kommer att
              omfattas. Skyddet utvidgas också till att avse den som står till
              förfogande för att utföra, eller som utför, arbete som inhyrd
              eller inlånad arbetskraft. Det här är också viktigt, tycker jag.
            </seg>
            <seg n="879f0671">
              Förbudet mot direkt diskriminering på arbetslivets område formuleras
              på ett annat sätt än i dag. I stället för att ange det materiella
              tillämpningsområdet genom att ange ett antal situationer där förbudet
              gäller, till exempel vid anställning eller uppsägning, används
              tekniken att precisera den skyddade kretsen. Avsikten är att diskrimineringsförbudet
              ska täcka alla situationer som kan uppkomma mellan en arbetsgivare
              och en arbetssökande eller arbetstagare. Man ska därmed slippa
              dra gränsen mellan till exempel arbetsledning och annan ingripande
              åtgärd. Också det är, tycker jag, en bra sak.
            </seg>
            <seg n="ee675c5c">
              Fru talman! I debatten påstås det ibland att lagen inte gäller
              små företag. Detta är helt fel. Alla individer skyddas av diskrimineringsförbudet
              som gäller hela arbetsmarknaden. Alla arbetsgivare är skyldiga
              att aktivt främja lika rättigheter och möjligheter. Däremot har
              lagen innehållit också vissa regler om aktiva åtgärder på större
              arbetsplatser, till exempel att alla arbetsgivare med fler än
              tio anställda årligen ska upprätta en jämställdhetsplan.
            </seg>
            <seg n="32de42da">
              En sådan regel har gjort att regelbördan varit exakt lika tung
              för mindre arbetsplatser, till exempel en restaurang med tio anställda,
              som för stora företag med hundratals anställda och med personalavdelningar
              som kan hantera detta precis som nämnts tidigare i debatten.
            </seg>
            <seg n="479f72bc">
              Jag måste säga att det här jag har varit ute på många företagsbesök
              inte visat sig vara särskilt bra. Det har också visat sig att
              kravet på planer inte har fått genomslag hos de mindre arbetsgivarna.
            </seg>
            <seg n="23b242f9">
              JämO:s studie har visat att bland företagen hade endast drygt
              30 procent en aktuell jämställdhetsplan. De mindre företagen var
              de som allra minst hade en sådan. Därför vill vi nu anpassa kartan
              efter verkligheten så att säga. Och därför ska kravet på att ha
              en jämställdhetsplan inträda först vid minst 25 anställda. Planen
              ska sedan uppdateras varje år. Minst vart tredje år ska det göras
              en särskild lönekartläggning. Men själva skyddet mot könsdiskriminering
              och annan diskriminering liksom kravet på lönekartläggning gäller
              hela arbetsmarknaden, från de allra minsta arbetsplatserna till
              de allra största.
            </seg>
            <seg n="8543df86">
              Det är i detta sammanhang viktigt, tycker jag, att påpeka att
              det är de aktiva handlingarna för att förhindra könsdiskriminering
              och annan diskriminering som i slutändan ger positiva resultat.
              Det handlar om attityder och vilja!
            </seg>
            <seg n="f42e62b9">
              Lagförslaget innehåller också förstärkta förbud mot repressalier
              samt en skyldighet för arbetsgivare, utbildningsanordnare och
              den som utbildar någon som ska fullgöra värnplikt och civilplikt
              att utreda och vidta åtgärder mot trakasserier.
            </seg>
            <seg n="b16c365f">
              Inom utbildningsområdet ska, kan jag också nämna, utbildningsanordnaren
              bedriva ett målinriktat arbete för att främja lika rättigheter
              och möjligheter oavsett kön, etnisk tillhörighet, religion eller
              annan trosuppfattning, funktionshinder eller sexuell läggning.
              Utbildningsanordnaren ska motverka trakasserier.
            </seg>
            <seg n="1e41449f">
              Utbildningsutskottet har också uttalat att förslaget till ny
              diskrimineringslag ytterligare förbättrar högskolestudenternas
              skydd.
            </seg>
            <seg n="09d95b27">
              Slutligen, fru talman, kan jag säga att vi nu också inför en
              ny diskrimineringsersättning. Nivån på ersättningen ska bestämmas
              utifrån kränkningen men också, vilket är en nyhet och en viktig
              sådan, utifrån den preventiva signal som krävs för att avskräcka
              andra. Vi hyser gott hopp om att domstolarna nu kommer att kunna
              höja ersättningen.
            </seg>
            <seg n="aa4e5124">
              Kort uttryckt: Det ska svida i plånboken att diskriminera. Detta
              kommer att ha effekt; det är jag övertygad om.
            </seg>
          </u>
          <note type="speaker" n="9917fcc7">
            Anf. 119 LARS U GRANBERG (s):
          </note>
          <u who="lars_u_granberg_bcccd3" xml:id="i-9d7a85f4d6e4938e-0" n="790a6ae6">
            <seg n="e2423305">
              Fru talman! Låt mig börja med att instämma i den kritik som i
              går dök upp i ett pressmeddelande. I går hade nämligen den samlade
              handikapprörelsen i Sverige årsmöte. Där formulerade Sveriges
              handikapprörelse en orosbild. Man är oroad över att diskrimineringslagen
              inte fullt ut tar sig an tillgänglighetsfrågan. Vi håller med
              om den orosbilden; det finns skäl att göra det.
            </seg>
            <seg n="7158ffd0">
              En utredning har arbetat, och man var ganska enig om att de här
              bitarna skulle tas med. Statliga utredningar bör ha i uppgift
              att också titta på de ekonomiska konsekvenserna när det gäller
              lagförslag eller utredningsförslag.
            </seg>
            <seg n="e81e4151">
              Visst finns det en oro! Vi är oroliga för att det i slutändan
              kommer att handla om pengar.
            </seg>
            <seg n="0b67f175">
              Fru talman! Vanligtvis gillar jag inte när folk talar om att
              vi lever i olika världar eller i olika verkligheter. Alla lever
              ju i sin värld eller i sin verklighet. Men efter att ha följt
              debatten här i dag kan jag inte låta bli att känna att vi agerar
              just utifrån helt olika världsbilder.
            </seg>
            <seg n="5b3ca488">
              I en drömvärld är gräset grönt, alla barn glada och alla föräldrar
              starka eller kloka och väl insatta i hur samhällets strukturer
              och stereotypa mönster ser ut och ska bekämpas. Alla arbetsgivare
              är goda, upplysta och besjälade av att ta sitt samhällsansvar
              och bryta ojämställda strukturer, uppmuntra papporna till att
              ge sina barn mer tid och stötta mammornas karriär och löneutveckling.
            </seg>
            <seg n="cbce0d98">
              Bara valfriheten ökar även om det sker på bekostnad av ansvarstagandet
              kommer såväl familjepusslet som den goda och jämställda arbetsplatsens
              pusselbitar att falla på plats utan gnissel. Det är en drömvärld
              i teorin.
            </seg>
            <seg n="252630b2">
              I praktiken, i den verkliga världen, är det inte lika enkelt.
              Vi föds med lika värde och rättigheter. Men den finfina valfrihet
              som finns på papperet begränsas av en mängd faktorer.
            </seg>
            <seg n="19e9048c">
              Jag har mött pappor som liksom jag gärna hade varit hemma fler
              dagar med barnen men som inte fick det för mammorna som själva
              ville ha alla dagar. Jag har också mött mammor som gärna hade
              varit hemma en lite kortare tid men som avstod därför att pappornas
              arbetsgivare förväntade sig närvaro på arbetsplatsen när pappadagarna
              var slut.
            </seg>
            <seg n="b81c6be2">
              Det här är bara ett par exempel. Det finns så många förväntningar
              och könsstereotypa strukturer i vårt samhälle. Allt det här begränsar
              vår egen valfrihet. Det är alltså inte riktigt sant att vi alla
              är vår egen lyckas smed och att vi alla kan fatta de bästa besluten
              för oss själva och för den övriga mänskligheten.
            </seg>
            <seg n="96ce797f">
              Vi behöver bara göra en jämförelse med ett annat politikområde,
              klimatet, för att se att det inte är så. Vi vet att vi borde åka
              tåg, tåg, tåg. I stället väljer vi flyg, flyg, flyg till och med
              mot bättre vetande. Vi är upplysta så det räcker. Ändå handlar
              vi inte alls vare sig utifrån vare sig vårt eget bästa eller utifrån
              samhällets eller mänsklighetens bästa.
            </seg>
            <seg n="da900ae2">
              I de bästa av världar hade det inte behövts någon jämställdhetsplan
              alls som ska uppdateras varje år eller vart tredje år. Det hade
              inte behövts någon fördelning av föräldraförsäkringen. Det hade
              inte behövts någon diskrimineringslagstiftning alls.
            </seg>
            <seg n="91030deb">
              Som sagt: Vi människor är ett mänskligt släkte. Oavsett om vi
              är arbetsgivare eller om vi är föräldrar tenderar vi att följa
              minsta motståndets lag. Om vi inte måste jobba aktivt med jämställdhetsplanen
              och vidta åtgärder gör vi inte det. Om vi inte måste bryta konventioner
              och motstå förändringar från arbetsgivare, farmödrar och alla
              andra gör vi inte det.
            </seg>
            <seg n="30fa3c45">
              Jag vill avsluta med att läsa upp ett mejl som jag fick i dag
              från Lena. Hon uppmanar riksdagens ledamöter att rösta nej till
              den nya diskrimineringslagstiftningen. Hon fortsätter: Du kan
              stoppa en historisk attack mot jämställdhetsarbetet i Sverige.
              Genom att portalparagrafen i jämställdhetslagen tas bort döljs
              en ojämställdhet. Den nya lagstiftningen innebär att 23 000 färre
              arbetsgivare kommer att omfattas av skyldigheten att enligt lag
              befatta sig med jämställdhetsarbete. Lägg inte locket på jämställdhetsarbetet
              genom att minska kraven på arbetsplatserna.
            </seg>
            <seg n="4a58cf71">
              Lenas ord får avsluta: Rösta nej.
            </seg>
          </u>
          <note type="speaker" n="b4a683ef">
            Anf. 120 KALLE LARSSON (v):
          </note>
          <u who="kalle_larsson_7fdd7a" xml:id="i-47b42c50718e43e4-2" n="0ac3e489">
            <seg n="018d0c3a">
              Fru talman! Så många märkliga saker har sagts av företrädarna
              för alliansen att det knappt finns tid att bemöta ens hälften.
              Låt mig ändå uppmana Solveig Ternström att en stund fundera över
              om det inte finns en risk att den åldersdiskrimineringslag som
              nu införs till och med gör saker sämre. Man tar bort möjligheten
              till aktiva åtgärder som i dag finns i kollektivavtal. Fundera
              en stund på detta innan du ropar tjoho över den lagstiftning som
              nu införs.
            </seg>
            <seg n="8226233e">
              Jag gör en kommentar till. Eva Flyborg borde kanske läsa på både
              sitt eget partis politik och för all del också de andras som hon
              kritiserar. Hon röstade själv nej till vårt förslag om en ändrad
              arbetsskadeersättning ganska nyligen, fastän hon påstod att det
              var vi som inte drev ett sådant krav.
            </seg>
            <seg n="3523cfb5">
              Nå, jag får nöja mig med det här, även det är frestande att gå
              in på en mängd andra anföranden.
            </seg>
            <seg n="508e4e41">
              Jag ska kanske min vana trogen göra mig till ovän i kammaren,
              och till fler än vad brukligt är, i ett perspektiv. I tisdags
              hade vi en debatt och i onsdags en omröstning om papperslösas
              rätt till vård på lika villkor. Då fattade kammaren enligt min
              och Vänsterpartiets uppfattning beslut om en lag som strider mot
              de mänskliga rättigheterna och som är öppet diskriminerande. Jag
              är helt övertygad om att de borgerliga och socialdemokratiska
              ledamöter som röstade för den lagen inte uppfattar det så. Så
              är man i mina ögon ibland skyldig till diskriminering utan att
              vara medveten om det. Det är en del av problematiken när det gäller
              diskrimineringslagstiftningen.
            </seg>
            <seg n="a416e624">
              Fru talman! Låt mig säga att det finns även positiva delar i
              den diskrimineringslagstiftning som vi nu diskuterar. Det har
              nämnts tidigare att man kan få högre böter, om vi kallar det så,
              när man diskriminerar. Det är välkommet. Det kravet har Vänsterpartiet
              drivit länge. Att man sammanför lagstiftningarna är välkommet,
              även om vi gärna hade sett en separat lagstiftning som rörde arbetslivet.
              Att slå samman ombudsmännen kan bli verkningsfullt och bra, om
              man samtidigt inrättar en jämställdhetsmyndighet så att någon
              har det aktiva ansvaret på det området och om man ser till att
              sakkunskapen på de respektive områdena finns kvar i den nya myndigheten.
              Låt oss återkomma till frågan om allting var bra när vi kan utvärdera
              detta om ett par år.
            </seg>
            <seg n="a12e4ca7">
              Men det finns också bärande delar i betänkandet som faktiskt
              för frågor bakåt. Jag ska inte upprepa vad andra redan har sagt
              om hur jämställdhetsarbetet riskerar att försvåras med det beslut
              som kammaren så småningom kommer att fatta i den här frågan. Det
              är alldeles uppenbart att om man förändrar kravet på att komma
              med lönekartläggningar och jämställdhetsplaner på arbetsplatserna
              från varje år till vart tredje år måste man kunna motivera det.
              Annars, ärade ledamöter av Sveriges riksdag, varför inte vart
              tionde år, eller vart hundrade år? Hade det inte varit alldeles
              utmärkt att man slapp krånglet också vart tredje år och fick kanske
              10 eller 50 år på sig att utveckla sina arbetsformer, som ni påstår
              att alla mindre och medelstora företagare kommer att använda den
              här tiden till i stället för till att fylla i blanketter?
            </seg>
            <seg n="56057001">
              Jag måste säga att när man väljer att inte göra bristande tillgänglighet
              till diskriminering begår man ett stort misstag. Dessutom framställer
              företrädare för alliansen, inte minst integrations- och jämställdhetsminister
              Nyamko Sabuni, det som att det vore bra om så blev fallet. Det
              påminner mig om en annan debatt i en annan tid. När Barbro Holmberg,
              dåvarande migrationsminister, fick ta emot ett rekordstort antal
              namnunderskrifter till stöd för en flyktingamnesti sade hon: Detta
              är ett stöd för vår politik. Hon hade självfallet inte för avsikt
              att genomföra något av det som krävdes i namninsamlingen.
            </seg>
            <seg n="26bbc502">
              Det här påminner lite om det. Här säger Nyamko Sabuni att marschen
              för tillgänglighet kommer att uppfattas som ett stöd för det arbete
              regeringen just nu bedriver. Ingenting kunde vara mer felaktigt.
              Det är en protest mot regeringens vägran att se bristande tillgänglighet
              som diskriminering som den marschen handlar om.
            </seg>
            <seg n="22300def">
              Jag tänkte också kommentera det som rör etnisk diskriminering.
              Här är det precis som på en mängd andra områden fråga om maktrelationer,
              inte bara om att fixa och tricksa med någon lagstiftning eller
              paragraf, utan om att inse att det är diskriminerande strukturer,
              samhällsbärande strukturer, som är hindret för en likabehandling
              mellan människor. Ser man inte att det finns lagstiftningar, sociala
              mönster, traditioner och en mängd andra saker som systematiskt
              hindrar människor med utländsk bakgrund att på samma villkor som
              vi som är födda i landet ta del av utbildning, arbetsmarknad,
              bostäder då har man missat något alldeles väsentligt. Då riskerar
              man att göra frågan om att förändra och att underlätta kampen
              mot diskriminering till en fråga om juridik. Det handlar bara
              om att ha den perfekta lagstiftningen så att man i efterhand kan
              klaga om man upplever att man har blivit felbehandlad.
            </seg>
            <seg n="18ec7d71">
              Vi menar omvänt att det allra viktigaste diskrimineringsarbetet
              är att bekämpa de strukturer som utestänger. Ska man göra det
              måste man vara beredd att ifrågasätta de privilegier som de etablerade
              i samhället har. Jämställdhetsdebatten har tagit den vägen de
              senaste 1520 åren. Man har gått från att i allmänhet vilja lyfta
              fram kvinnors villkor och försöka förbättra dem till att ta ett
              andra steg och se diskriminerande strukturer och ifrågasätta dem
              och bli feministisk och också ifrågasätta varför män har så stora
              fördelar bara i egenskap av att vara män. På ett liknande, inte
              samma, sätt måste nu integrationspolitiken bli antirasistisk.
            </seg>
            <seg n="813836de">
              I stället för att bara säga att det är synd och jobbigt att så
              många bor så trångt i vissa förorter måste man fundera över vad
              det är för strukturer som gör att människor med invandrarbakgrund
              så ofta hamnar just i vissa förorter. Man måste kanske också ta
              nästa steg och inte bara ifrågasätta varför det bor sju personer
              i en enrumslägenhet i Rosengård eller Gunnared eller någon annanstans
              utan också ifrågasätta varför en enda person kan bo ensam i en
              sjurumslägenhet vid Strandvägen. Då har vi en politik som inte
              vill förbättra bara lite på marginalen utan som ifrågasätter maktens
              privilegier. Då har vi en politik som inte bara är för integration
              utan också börjar bli antirasistisk.
            </seg>
            <seg n="723f3be6">
              Det är inte alls så långtgående förslag som aktiva åtgärder handlar
              om, men de är ändå betydelsefulla. Nyamko Sabuni sade tidigare
              att det inte tas bort några aktiva åtgärder i och med den här
              propositionen. Det är alldeles riktigt. Det är inte så som på
              jämställdhetspolitikens område där man uppenbarligen tar bort
              lönekartläggning och systematiskt arbete för jämställdhet på arbetsplatserna,
              vartannat år i alla fall. Det är ganska få exempel i betänkandet
              på att man uttryckligen försämrar möjligheterna. Det är inte det
              frågan gäller. Frågan gäller snarare hur vi ska kunna gå framåt.
              Hur ska vi kunna ytterligare förbättra de aktiva åtgärderna för
              att bryta inte minst den etniska diskrimineringen? Det finns en
              rad förslag: att se över hur rekryteringsprocesserna ser ut, avidentifierade
              ansökningshandlingar, att se över varför man i dag inte har mångfaldsplaner,
              planer för etnisk mångfald på arbetsplatserna. Varför är det inte
              en självklarhet på fler arbetsplatser än vad det är?
            </seg>
            <seg n="caaac8c0">
              Det är de här förslagen som vi presenterar men som ändå det verkar
              inte som att alliansen är beredd att göra särskilt mycket åt saken
              kommer att avslås av en bred majoritet i denna kammare.
            </seg>
            <seg n="c24bebea">
              Jag är ledsen att Nyamko Sabuni inte är kvar i salen, men jag
              måste ändå ha rätten att kommentera hennes anförande. I ett replikskifte
              med Josefin Brink använde hon den ganska kända tekniken att säga:
              Du har visst inte läst propositionen. Då blir man lite förvånad,
              därför att strax dessförinnan anklagade hon Vänsterpartiet för
              att vilja ha en positiv särbehandling grundad på etnicitet på
              samma sätt som för kön. Det föreligger ju inget sådant förslag.
              Jag är övertygad om, för att inte använda samma härskarteknik
              som Sabuni gjorde, att integrations- och jämställdhetsministern
              har läst vår reservation. Då gör det mig förvånad att hon inte
              där så tydligt kan se att vi faktiskt inte föreslår någon liknande
              etnisk positiv särbehandling.
            </seg>
            <seg n="17c8821b">
              Vad vi däremot föreslår är att man aktivt ska få rekrytera människor
              med utländsk bakgrund till arbeten där det är en underrepresentation.
              Det skulle kunna vara lagligt, tillåtet och till och med välkommet
              att, som till exempel Polishögskolan har gjort tidigare, annonsera
              i tunnelbanor och på bussar runt om i landet och säga: Vi ser
              gärna sökande med utländsk bakgrund.
            </seg>
            <seg n="61464ce6">
              När den här lagen klubbas igenom finns det risk för att det blir
              diskriminering. Är ni företrädare för alliansen medvetna om det?
              Kommittén, de som lade grunden för det arbete som ni nu säger
              att ni vill genomföra, var medvetna om det och föreslog därför
              vissa positiva åtgärder. Man skulle ha en möjlighet att göra avsteg
              från diskrimineringsförbudet för att göra just aktiva rekryteringsinsatser.
              Nu förhindrar ni dem, nu försvårar ni dem. Nu tar ni bort de möjligheterna
              och kan stå där i morgon med ansvaret för att många människor
              som kanske skulle vilja söka utbildningar eller arbeten aldrig
              får bli uppsökta genom aktiva åtgärder.
            </seg>
            <seg n="5cc4d080">
              Fru talman! Jag tror att jag, för att inte förlänga debatten
              ytterligare, nöjer mig med de här kommentarerna. Men jag tror
              att man kan sammanfatta det här betänkandet med att det finns
              några positiva saker och rätt mycket som faktiskt riskerar att
              försvåra arbetet framöver. Ett steg framåt, två steg tillbaka
              , heter en bok som någon skrev en gång i tiden. Kanske är en ännu
              mer passande rubrik på det här betänkandet: Arbete mot diskriminering,
              var god dröj.
            </seg>
          </u>
          <note n="9e415f36">
            I detta anförande instämde Elina Linna (v).
          </note>
          <note type="speaker" n="2c3272b9">
            Anf. 121 ESABELLE DINGIZIAN (mp):
          </note>
          <u who="esabelle_dingizian_3bf849" xml:id="i-621610cecae1fab2-0" n="1bc419d3">
            <seg n="2298be22">
              Fru talman! Vi behandlar i dag betänkandet Ett starkt skydd mot
              diskriminering men även motioner från allmänna motionstiden som
              berör jämställdhet, som dessvärre har kommit lite i skymundan
              här i dag.
            </seg>
            <seg n="642a8124">
              För min del tänker jag uppehålla mig lite vid Miljöpartiets motioner
              och förslag vad gäller jämställd samhällsservice, det vill säga
              att män och kvinnor får samma bemötande och får lika mycket resurser
              i den offentliga verksamheten, och även problematiken med den
              könsuppdelade arbetsmarknaden.
            </seg>
            <seg n="f8a2f3d4">
              Miljöpartiet vill ha ett samhälle där människor gör fria val,
              val som inte är könsbundna och styrs av de föreställningar och
              förväntningar som finns på män och kvinnor, flickor och pojkar,
              det vill säga inte den sortens valfrihet som regeringen talar
              om, för riktig valfrihet kräver att förutsättningarna är lika
              för båda könen. Vi är alla socialiserade i ett könsmönster, och
              våra val är till stor del bundna till våra könsroller. Varje försök
              att bryta detta är förenat med svårigheter och hinder, därav vår
              könssegregerade arbetsmarknad och till viss del även andra val
              i livet.
            </seg>
            <seg n="c20cf4b5">
              Det finns i dag inget påtagligt synligt motstånd i samhället
              vad gäller jämställdhet. Det är få som vågar säga något annat
              än att man vill ha ett jämställt samhälle där män och kvinnor
              behandlas lika och har samma möjligheter. Men det finns ett starkt
              osynligt motstånd, eftersom det handlar om makt och om ett förändringsarbete
              som innebär en omfördelning av resurserna. Detta arbete är naturligtvis
              svårt, därför att det berör oss alla och våra tusenåriga värderingar
              och föreställningar om kön. Det är som Gertrud Åström säger: Vi
              vet inte hur ett jämställt samhälle ser ut, för vi har aldrig
              haft det.
            </seg>
            <seg n="e6900669">
              Vad kan man göra för att komma åt detta osynliga motstånd? Miljöpartiet
              har lagt fram motioner och förslag som bygger på att det krävs
              ett grundläggande omställningsarbete för att vi ska få förändringar
              på det strukturella planet, för även om makten har skiftat många
              gånger under tusentals år har denna struktur av manlig maktdominans
              i grunden inte förändrats. Vi behöver både göra särskilda jämställdhetssatsningar
              och ha ett genusperspektiv i den ordinarie verksamheten.
            </seg>
            <seg n="fc83753e">
              Det är bara att beklaga att jämställdhetsministern inte lyckats
              komma med förslag till särskilda satsningar för de 400 miljoner
              som regeringen har budgeterat för jämställdhetsarbetet och som
              man stolt har pratat om. Hitintills har enligt uppgifter bara
              148 miljoner använts.
            </seg>
            <seg n="8996977b">
              Fru talman! Det har under de senaste 1015 åren gjorts olika tidsbegränsade
              förändringsarbeten med jämställdhetsintegrering. Värdefulla erfarenheter
              har på så vis vunnits. Men arbetet har inte gett några långsiktiga
              förändringar. En viktig orsak är naturligtvis att man bedrivit
              arbetet i projektform och inte i den ordinarie verksamheten.
            </seg>
            <seg n="0849f324">
              Jämställdhetsintegrering är den strategi vi ska jobba med, men
              den är dessvärre svår att tillämpa utan metodkunskap. Det var
              utifrån den insikten som den förra regeringen tillsatte en utredning,
              Jämstöd. Miljöpartiet anser, liksom utredningen, att regeringen
              borde finansiera en stödstruktur för att arbetet på alla nivåer
              centralt, regionalt och lokalt ska få ett stöd. Denna verksamhet
              ska omfatta uppföljning, samordning, stöd, bidragsgivning, kunskapsutveckling
              och information samt omvärldsanalys, om vi i Miljöpartiet får
              som vi vill.
            </seg>
            <seg n="3c5a8fdf">
              Satsningen borde således vara betydligt större och mer långsiktig
              än det förslag som regeringen har lagt fram med 100 miljoner kronor
              som kommuner och regioner kan söka via Sveriges Kommuner och Landsting.
              Ett jämställt förslag innebär att samtliga länsstyrelser bör få
              i uppdrag att i samverkan med viktiga aktörer ta fram en regional
              strategi och en handlingsplan för hur stödinsatserna för jämställdhetsintegreringen
              ska organiseras och genomföras. Förslaget innebär vidare att vissa
              länsstyrelser borde ges i uppdrag att bygga upp regionala stödstrukturer
              för att stödja offentliga aktörers arbete. Då är förstås 100 miljoner
              kronor inte så mycket att komma med.
            </seg>
            <seg n="fad9e270">
              Flera kommuner som jag har besökt vittnar om de svårigheter och
              de hinder som finns för detta arbete. Några kommuner har inte
              för avsikt att söka medel från Sveriges Kommuner och Landsting,
              därför att de anser att intresset är svagt i organisationen. Det
              krävs ett långsiktigt och ihärdigt arbete.
            </seg>
            <seg n="be9ef37e">
              I betänkandet skriver allianspartiernas utskottsmajoritet att
              Jämstöds förslag bereds i Regeringskansliet. Detta är en nyhet
              för mig, då jag uppfattat av ministern att hennes svar på utredningens
              förslag var just de 100 miljonerna. Men låt mig få uttrycka en
              stark önskan, nämligen att regeringen tar till sig utredningens
              förslag och snabbt inrättar de stödfunktioner som behövs för ett
              framgångsrikt arbete.
            </seg>
            <seg n="9160f3a0">
              Fru talman! Svensk arbetsmarknad är inte jämställd. Lönerna,
              chefstillsättningarna, hel- och deltiderna, de tidsbegränsade
              anställningarna, uttagen ur föräldraförsäkringen är inte jämnt
              fördelade. Generellt gäller att kvinnor är förlorarna.
            </seg>
            <seg n="1a3ae1f3">
              Regeringen, som säger sig prioritera jämställdhet, har enligt
              min mening fortfarande inte presenterat något förslag om hur man
              ska komma till rätta med den diskriminering som råder på arbetsmarknaden.
              Speciellt gäller det lönerna, att kvinnor fortfarande får mindre
              betalt för samma arbete.
            </seg>
            <seg n="9a773062">
              Ett stort problem på arbetsmarknaden som är svårt att förändra
              är könssegregeringen. Den könsuppdelade arbetsmarknaden är det
              största jämställdhetsproblemet i svenskt samhälle, då den också
              får bäring på så många olika områden. När hela branscher domineras
              av ett kön blir det svårt att hävda att det inte är jämställt.
              När en hel bransch är lågavlönad och dessutom domineras av visstidsanställda
              på deltid av samma kön är det också svårt att i det enskilda fallet
              peka på ojämställda förhållanden. Det är först när vi börjar värdera
              och jämföra branscher som vi ser mönster av strukturella samhälleliga
              jämställdhetsproblem vad gäller villkoren på arbetsmarknaden.
              Därför är det oerhört viktigt att börja motivera pojkar, flickor,
              kvinnor och män att söka sig över könsgränserna vad gäller yrkesval
              och arbete.
            </seg>
            <seg n="04084317">
              Utskottsmajoriteten skriver i betänkandet att man måste jobba
              med genuspedagoger i förskolan. Det är bra. Men har man inte fler
              insatser att komma med har man inte riktigt förstått svårigheten
              med problematiken. Förskolorna och skolorna måste arbeta mer medvetet
              och fokuserat med genusperspektivet så som man till exempel gör
              i Göteborg. Alla skolor måste arbete mer aktivt och systematiskt.
            </seg>
            <seg n="f5a245e1">
              Det krävs också andra politiska åtgärder på lokal och central
              nivå. Det behövs även större nationella satsningar för att åstadkomma
              förändringar.
            </seg>
            <seg n="17ed4ecc">
              Vi behöver också jobba som man till exempel gör på Arbetsförmedlingen
              i Eskilstuna där man arbetar aktivt med företagen för att skapa
              miljöer som är könsneutrala och välkomnande för båda könen. Samma
              arbetsförmedling ordnar också till exempel bilmekanikerutbildningar
              bara för kvinnor, just för att det är svårt för kvinnor att gå
              i samma klass som män på mansdominerade utbildningar. Genusmedvetenheten
              måste genomsyra all utbildning och arbetsförmedling.
            </seg>
            <seg n="86043d36">
              Till sist, fru talman, fortsätter alliansens företrädare envetet
              att hävda att jämställdhetsproblematiken i första hand löses på
              individnivå. De så kallade jämställdhetsreformer som regeringen
              gjort, med jämställdhetsbonus och hushållsnära tjänster, kommer
              sammantaget inte att nämnvärt förändra för kvinnor som grupp utan
              för ett fåtal kvinnor. Vi kommer inte att se några varaktiga förändringar
              för kvinnor som grupp.
            </seg>
            <seg n="de5c94ab">
              Det är ingen slump att det ser ut som det gör, tvärtom. Skillnaderna
              mellan könen skapas av ett mönster som reproduceras av lagar,
              institutioner, värderingar, föreställningar, förväntningar och
              förebilder som får betydelse när man ser på sig själv, gör sina
              val och för vad andra förväntar sig att man ska göra. Det betyder
              således att först när politiken gör vad som är möjligt för att
              förändra strukturerna, det vill säga förändringar av övergripande
              karaktär, skapas förutsättningar för förändringar av värderingar
              och hur man ser på sig själv och andra.
            </seg>
            <seg n="f9140ad7">
              Jag står naturligtvis bakom alla Miljöpartiets reservationer,
              men för tids vinnande yrkar jag bifall bara till reservationerna
              14 och 36.
            </seg>
          </u>
          <note n="36caa01e">
            I detta anförande instämde Mehmet Kaplan (mp).
          </note>
          <note type="speaker" n="f35bc071">
            Anf. 122 HILLEVI ENGSTRÖM (m):
          </note>
          <u who="hillevi_engstrom_ca47a9" xml:id="i-504d43ecc534be80-0" n="fe4cd94f" next="i-ec124d60d3d88591-0">
            <seg n="0003cf71">
              Fru talman och kammarens ledamöter! Alla människor är födda fria
              och lika i värde och rättigheter. De har utrustats med förnuft
              och samvete och bör handla gentemot varandra i en anda av gemenskap.
              Var och en är berättigad till alla de rättigheter och friheter
              som uttalas i denna förklaring utan åtskillnad av något slag.
            </seg>
            <seg n="78512483">
              Det, fru talman, känner vi alla igen från FN:s deklaration om
              de mänskliga rättigheterna. Det finns även i många andra internationella
              konventioner och inte minst i vår egen grundlag där man i regeringsformen
              kan läsa att den offentliga makten ska utövas med respekt för
              alla människors lika värde och för den enskilda människans frihet
              och värdighet och att det allmänna ska motverka diskriminering.
            </seg>
            <seg n="068725ab">
              Är det så i Sverige i dag? Alla som har talat här har varit ganska
              samstämmiga. Svaret på den frågan är dessvärre nej. Det förekommer
              diskriminering i en betydande omfattning i vårt land. Det är ett
              stort samhällsproblem. Därför är det glädjande att det är så många
              som är med i debatten i dag.
            </seg>
            <seg n="2f6be9b5">
              Men, fru talman, inte ens med världens bästa jämställdhets- eller
              diskrimineringslag löser vi de problem som vi i dag diskuterar,
              det vill säga kränkningar och diskriminering. En stark lagstiftning
              är viktig, och det ska bli repressalier när överträdelser sker.
            </seg>
            <seg n="4f81f9e0">
              Men diskriminering behöver förebyggas, och alla ska veta att
              diskriminering också bestraffas. Därför tror jag att den nya diskrimineringsersättningen
              har en avhållande effekt. Såväl sanktioner som risk för att förlora
              sitt goda rykte, sin goodwill, avhåller från att begå brott, oavsett
              vilket. Vilken företagare, till exempel, vill läsa i tidningen
              att han eller hon diskriminerar kvinnor genom att ha osakliga
              löneskillnader på företaget eller diskriminerar genom att inte
              anställa en person på grund av dennes sexuella läggning, tro eller
              kön? Där kan man göra mycket genom konsumentmakt och genom att
              vi får reda på mer om vilka som är goda företrädare det kan vara
              näringsidkare, restauranger, företag och så vidare och gynna dem
              när vi gör våra val.
            </seg>
            <seg n="3aa0ad06">
              Vad är då diskriminering och varför finns det? I sin bredaste
              definition är det när en person gör åtskillnad mellan olika människor,
              inte utifrån meriter och kvaliteter utan på grund av mer grundläggande
              egenskaper, det vill säga delar av den diskriminerades identitet
              och i negativ bemärkelse. Det kan vara egenskaper som är medfödda,
              förvärvade eller ibland valda men så grundläggande att de behöver
              ett skydd.
            </seg>
            <seg n="43442f09">
              Diskriminering finns på strukturell och individuell nivå. De
              problem vi ser, och som flera av oss i kammaren säkerligen också
              upplevt, kommer ofta av fördomar och rädslor. Fördomar är det
              stora bekymret i vårt samhälle, och det kan man inte lagstifta
              bort även om lagstiftningen har en stor normativ betydelse.
            </seg>
            <seg n="3f155634">
              Litterärt betyder fördom att man gör en förbedömning, det vill
              säga att man formulerar sin attityd utan att ha nödvändiga förkunskaper.
            </seg>
            <seg n="087cd1f2">
              Vetenskapligt brukar man säga att en fördom är en oförmåga att
              reagera på en person utifrån hans eller hennes individuella kvaliteter
              och snarare beskriva honom eller henne utifrån generaliseringar
              som tillskrivs könet, hudfärgen, den etiska bakgrunden eller den
              sociala tillhörigheten. Fördomen bygger mer på personliga behov
              av att begränsa kunskapen eller på psykologiska drivkrafter och
              har inget med kunskap att göra.
            </seg>
            <seg n="8f4e9352">
              Vi ser det vi vill se. Vi letar efter fakta som bekräftar våra
              fördomar. De är orörliga och upplevs inte som egna värderingar
              utan i stället som fakta om den andre. Därför är fördomar så farliga.
            </seg>
            <seg n="fb6378ad">
              Men lika farligt är det att tro att vi inte har några fördomar.
              Det är först när vi inser att vi själva har fördomar, grundade
              på våra egna begränsade erfarenheter, som vi vågar se och reflektera
              över våra värderingar, se bortom fördomen och se människan och
              individen för den hon är.
            </seg>
            <seg n="a5797768">
              Undersökningar har visat att flest fördomar finns bland män och
              bland dem med lägre utbildning. Det är inte så konstigt att de
              med lägre utbildning har fler fördomar eftersom kunskap och utbildning
              ger insikt och förståelse. Generellt sett är vi människor rädda
              för det som är okänt. Det var säkert viktigt på stenåldern för
              att överleva. Det vi inte vet så mycket om skrämmer oss. Vi gör
              oss en bild av det som är okänt. Bilden blir värre och skrämmer
              mer än verkligheten. Det är bara fakta och kunskap som kan hjälpa
              oss att se objektivt. Fördomar finns i stort sett mot allt och
              alla utifrån tycke och dålig smak, men de leder kanske inte alltid
              till ett diskriminerande beteende.
            </seg>
            <seg n="da7454e1">
              När vi människor möts och lär känna varandra behövs inte längre
              några stereotypa generaliseringar. Därför är mötet med människor
              mycket viktigt. Ett bra exempel på det är arbetet på Fryshuset
              i Helsingfors där skinnskallar träffar svartskallar och tycke
              uppstår; man får förståelse och vänner. Men det är inte så vanligt
              att de grupperna möts.
            </seg>
            <seg n="fe410ee2">
              Fru talman! Det finns goda, omtänksamma, besvärliga, egoistiska
              och onda människor inom alla grupper. Men det är när vi sätter
              etiketter på grupper som det blir farligt och när vi säger att
              vi vet hur sådana där är. Det finns fördomar mot politiker, moderater,
              muslimer, romer, judar, homosexuella, kriminella. Jag brukar säga
              att det finns lika många insiktsfulla och sympatiska moderater
              som det finns socialdemokrater. Det har inget med etiketten att
              göra.
            </seg>
            <seg n="f2e3cdaf">
              Jag tror att problemet och lösningen ligger i möten med människor
              av kött och blod. Först när vi själva har egna erfarenheter av
              att känna någon som är från en annan kultur, har en annan sexuell
              läggning eller ett annat kön det känner vi väl många som har slutar
              vi vara rädda för det okända och uppskattar människor för det
              de står för. När vi knyter kontakter med andra kan vi ta in och
              uppskatta olikheter och se det som spännande och berikande.
            </seg>
            <seg n="e95cb186">
              Grogrunden för rädslor finns, som ni vet, i det okända, och spöken
              är bara otäcka i mörkret. Mardrömmar har vi när nattlampan är
              släckt. Men på morgonen, när dagsljuset strilar in, försvinner
              spökena ut genom fönstren.
            </seg>
            <seg n="73cc8daf">
              För 40 år sedan mördades en förkämpe för mänskliga rättigheter
              som jag och jag tror alla här i kammaren respekterar väldigt mycket.
              Han jobbade mot diskriminering. Jag tänker på Martin Luther King.
              Han uttryckte sig bland annat så här:
            </seg>
          </u>
          <note n="8a46e159">
            Men often hate each other because they fear each other; they
            fear each other because they dont know each other; they dont know
            each other because they cannot communicate; they cannot communicate
            because they are separated.
          </note>
          <u who="hillevi_engstrom_ca47a9" xml:id="i-ec124d60d3d88591-0" n="fe4cd94f" prev="i-504d43ecc534be80-0">
            <seg n="47a351c6">
              Även om människor i Sverige i dag inte är isolerade i juridisk
              mening eller som det var under apartheidtiden saknas det naturliga
              möten och tillfällen till att knyta kontakter med andra som inte
              är likadana som en själv.
            </seg>
            <seg n="1e1066f4">
              För att runda av det här resonemanget vill jag påstå att en bra
              lagstiftning är viktig, men ännu viktigare är vårt förhållande
              till varandra och vår människosyn. Jag tror att det för den som
              är benägen att behandla människor olika och illa är samma mekanismer
              som styr. Det är samma fördomar och samma dåliga behandling, oavsett
              om det är riktat mot en homosexuell eller mot en person av annan
              etnisk bakgrund eller av annat kön. Den som avviker från den personens
              norm blir sämre behandlad.
            </seg>
            <seg n="d827841b">
              De som har en sådan inskränkt syn och sådana fördomar tror jag
              diskriminerar ganska brett. Det är i alla fall min erfarenhet.
              Då är det faktiskt viktigt att vi andra reagerar och agerar och
              säger vad vi tycker och står för. Vi måste lyfta fram spökena
              i vår egen garderob och våga stå upp för människors lika värde.
            </seg>
            <seg n="f751721d">
              Vi måste titta på våra egna fördomar och inte generalisera. Därför,
              fru talman, är det tråkigt att höra den, som jag kan uppfatta
              det, inskränkta inställningen att alliansregeringen är den mest
              kvinnofientliga regeringen i modern tid. Det är, fru talman, inget
              annat än en fördom.
            </seg>
          </u>
          <note n="df20ef4e">
            I detta anförande instämde Reza Khelili Dylami och Anna König
            Jerlmyr (båda m).
          </note>
          <note type="speaker" n="4d663163">
            Anf. 123 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-463cede33b6cc3f4-3" n="8b6bcbfa">
            <seg n="311c8d31">
              Fru talman! Tack Hillevi Engström för ett bra och insiktsfullt
              anförande! Det var väldigt lite som jag inte kan hålla med om.
            </seg>
            <seg n="a69feb45">
              Det är väldigt viktigt att möta människor fri från fördomar,
              att börja med sig själv, att se bortom föreställningar om andra
              människor, deras utseende, deras religion eller deras kön. Allt
              det är oerhört viktigt. Och jag tror att just det som Hillevi
              Engström sade, att man ska börja med sig själv, är oerhört viktigt.
            </seg>
            <seg n="88d4aad3">
              Sedan är det så det vet vi genom vår historia att lagstiftning
              är ett viktigt verktyg. Det är ett redskap för att förändra beteende
              och värderingar i vårt samhälle.
            </seg>
            <seg n="9feae07a">
              När vi i Sverige införde en lag mot barnaga fanns det de som
              tyckte att det var en alldeles självklar rättighet att man skulle
              få uppfostra sina barn genom att slå dem. Nu reagerar de allra
              flesta av oss när vi ser något sådant hända.
            </seg>
            <seg n="3b2805d2">
              Likadant är det med prostitutionslagstiftningen, och likadant
              är det med jämställdhetslagen. Jämställdhetslagen har varit ett
              viktigt verktyg för att förändra bilden av manligt och kvinnligt,
              att försöka ge män och kvinnor lika villkor i arbetslivet och
              i övriga samhällslivet.
            </seg>
            <seg n="0f5f21af">
              Då är det beklämmande att vi för första gången i modern tid faktiskt
              har en lagstiftning på jämställdhetens område som går tillbaka,
              som försämras, som urholkas. Det är beklämmande. Det är det som
              fått mig och många på vänstersidan att reagera.
            </seg>
          </u>
          <note type="speaker" n="69538e78">
            Anf. 124 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-4ddb451a5c2a8c63-0" n="fe4cd94f">
            <seg n="186d3c40">
              Fru talman! Det var positivt att jag fick möjlighet att ha ett
              replikskifte med Luciano Astudillo. Jag vill nämligen göra några
              tillrättalägganden när det gäller det som Astudillo nämnde tidigare.
            </seg>
            <seg n="cb0904f6">
              Det var fråga om utvärderingar av den här lagstiftningen. Det
              var ett yrkande från oppositionen.
            </seg>
            <seg n="da44f7a5">
              På s. 33 i betänkandet skriver vi om utvärdering. Det är viktigt
              att denna lag utvärderas när man har en del rättsfall, på samma
              sätt som sexköpslagen nu ska utvärderas. Man måste ha en del rättsfall.
              Det är på samma sätt som när det gäller sexualbrottslagen, som
              ska utvärderas.
            </seg>
            <seg n="ba8012e5">
              Det är en ny lagstiftning. Vi vet inte hur den kommer att hanteras.
            </seg>
            <seg n="52bd215f">
              När det gäller resurser för att informera skriver vi på s. 34
              att vi i majoriteten förutsätter att det kommer att finnas resurser
              för att informera om lagen.
            </seg>
            <seg n="06b7cb72">
              Sedan ska jag svara på frågan om jämställdhetslagen. Jag delar
              inte alls oppositionens uppfattning, att det är en urholkning
              och försämring. Tvärtom är det en förstärkning genom bland annat
              möjligheten till diskrimineringsersättning.
            </seg>
            <seg n="3d662d2f">
              Man kan titta i kap. 3 om aktiva åtgärder. Där står det väldigt
              tydligt i 2 §:
            </seg>
            <seg n="473cf5c3">
              Arbetsgivare och arbetstagare ska särskilt verka för att utjämna
              och förhindra skillnader i löner och andra anställningsvillkor
              mellan kvinnor och män som utför arbete som är att betrakta som
              lika eller likvärdigt. De ska också främja lika möjligheter till
              löneutveckling för kvinnor och män.
            </seg>
            <seg n="05a5c65f">
              Jag har också ganska lång erfarenhet av just lönearbete och löneförhandlingar
              och tvisteförhandlingar, och jag ser inget bekymmer, att det skulle
              bli försämringar när det gäller den här delen.
            </seg>
            <seg n="56c8c54d">
              Jag delar inte Astudillos farhågor. För oss är det viktigt att
              det blir förbättringar på det här området, för de skillnader som
              finns i dag är fullständigt oacceptabla.
            </seg>
          </u>
          <note type="speaker" n="039e366c">
            Anf. 125 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-463cede33b6cc3f4-4" n="8b6bcbfa">
            <seg n="e0e08564">
              Fru talman! Om den borgerliga majoriteten vill utvärdera lagstiftningen
              hoppas jag att man vid voteringen nästa gång röstar för reservation
              1 under punkt 1. Den tydliggör nämligen att vi förväntar oss att
              regeringen återkommer med en utvärdering av lagen. Då är vi överens
              på den punkten, och då är det bara att rösta för den reservationen
              och ändra sig där.
            </seg>
            <seg n="ce1f1abc">
              Sedan vill ju ni inte arbeta planmässigt längre. Det är hela
              poängen. Ni försämrar lagen på så sätt att det är färre företag
              som ska jobba planmässigt än tidigare. Det finns inte längre samma
              uppföljning som tidigare. I det ligger en försämring. Det är så.
            </seg>
            <seg n="1aebcc6f">
              Om du inte kräver att man varje år ska följa upp hur man jobbar
              planmässigt med lönekartläggning, med jämställdhetsfrågorna, med
              att det inte kränks på arbetsplatserna är det en försämring. Om
              du inte kräver detta av arbetsplatser som har minst tio anställda
              utan numera av arbetsplatser som har 25 anställda och mer är det
              en substantiell försämring. Det går inte att prata bort det. Så
              är det.
            </seg>
            <seg n="30457be3">
              Det är inte min farhåga. Det är inte Socialdemokraternas farhåga,
              utan forskare har sagt det här. JämO sade det till oss. Vi satt
              på samma möte och lyssnade på JämO när de förklarade att detta
              var en försämring av verktygslådan för att motverka diskriminering
              och främja lika villkor för kvinnor och män. De fackföreningsföreträdare
              som besökte utskottet sade detsamma.
            </seg>
            <seg n="f1fd0de0">
              Det är ett samlat Sverige som vill ha mer jämställdhet och som
              ser att den försämring som ni genomför faktiskt skickar oss tillbaka
              i tiden.
            </seg>
          </u>
          <note type="speaker" n="ea75545b">
            Anf. 126 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-4ddb451a5c2a8c63-1" n="fe4cd94f">
            <seg n="4ed78540">
              Fru talman! Det är verkligen en dyster och negativ bild som målas
              upp som jag inte håller med om.
            </seg>
            <seg n="df183054">
              Man kan titta på de aktiva åtgärderna när det gäller till exempel
              lönefrågor. I 10 § står det:
            </seg>
            <seg n="70abcbdb">
              I syfte att upptäcka, åtgärda och förhindra osakliga skillnader
              i lön och andra anställningsvillkor mellan kvinnor och män ska
              arbetsgivaren vart tredje år kartlägga och analysera.
            </seg>
            <seg n="e67a3de4">
              När det gäller jämställdhetsplaner säger JämO att ungefär 30
              procent av företagen i dag har jämställdhetsplaner, men väldigt
              många fler arbetar aktivt med jämställdhetsarbete. Det tror jag
              att vi kan vara överens om.
            </seg>
            <seg n="e2ed6c0e">
              När jag var hos JämO för en vecka sedan frågade jag JämO: Har
              ni något exempel på en lönekartläggning? Då fick jag en som gäller
              Teknikmagasinet. Det var en som JämO lyfte fram. Jag antar att
              det var ett bra exempel på en lönekartläggning, eftersom de lyfte
              fram och lämnade över ett dokument om Teknikmagasinets lönekartläggning.
            </seg>
            <seg n="27c935e9">
              Jag kan säga att jag inte är särskilt imponerad. Däremot är jag
              imponerad av de fackliga företrädare som i lokala löneförhandlingar
              tittar på olika kategorier människor och ser till att man försöker
              ge kvinnor och män likvärdiga löner.
            </seg>
            <seg n="8c3a0127">
              Men facken har inte alltid legat i framkant i de här frågorna.
              Då tror jag att mycket mer hade gjorts. Jag tror att Astudillo
              också är överens med mig om att det tidigare fanns en ganska konservativ
              syn i förhandlarvärlden när det gällde löner, inte minst inom
              LO-området. Många kan göra mycket mer, men jag tycker att farhågan
              är överdriven.
            </seg>
            <seg n="689d3877">
              Jag tror inte att det är papper och planer som löser det här,
              utan det löses på den enskilda arbetsplatsen i lokala löneförhandlingar.
              Jag hoppas att parterna tar det ansvaret framöver. I annat fall
              får man stämma i Arbetsdomstolen och begära diskrimineringsersättning.
            </seg>
          </u>
          <note type="speaker" n="d8911895">
            Anf. 127 ELINA LINNA (v):
          </note>
          <u who="elina_linna_55caa4" xml:id="i-01f8ad5804a76849-0" n="0a555b83">
            <seg n="b142481e">
              Fru talman! Jag kommer i mitt anförande att ta upp frågor som
              handlar om situationen för människor med funktionsnedsättning.
              Det finns strukturer i vårt samhälle som gör att kvinnor och män,
              också barn med funktionsnedsättning, blir diskriminerade.
            </seg>
            <seg n="d3ae5dda">
              Först, fru talman, vill jag säga att det är bra att vi äntligen
              har kommit fram till ett förslag till lagstiftning när det gäller
              diskrimineringsfrågorna. Men vi i Vänsterpartiet är inte nöjda
              med regeringens förslag. Regeringen verkar bortse från de olika
              mekanismer som ligger till grund för diskriminering och vilka
              olika metoder och åtgärder som kan behövas för att komma till
              rätta med problemen.
            </seg>
            <seg n="cd5070cf">
              En mekanism som regeringen inte vill åtgärda är bristande tillgänglighet.
              Det förvånar mig, för under valrörelsen bara för två år sedan
              deltog jag i många debatter med representanter från de borgerliga
              partierna som då lovade att se till att den bristande tillgängligheten
              skulle åtgärdas. Jag hörde också en och annan från de nuvarande
              regeringspartierna säga att bristande tillgänglighet nog ska in
              i den nya lagen som grund för diskriminering.
            </seg>
            <seg n="9a211844">
              Nu låter det annorlunda. Frågan måste utredas vidare. Vad är
              det som behöver utredas mer? Diskrimineringskommittén arbetade
              i fyra år med sin utredning och landade i denna fråga på förslaget
              att göra bristande tillgänglighet till diskrimineringsgrund. Den
              frågan är väl utredd.
            </seg>
            <seg n="daa25799">
              Inte blir regeringens svek mot människor med funktionsnedsättning
              mindre med en debattartikel i Dagens Nyheter häromdagen. I artikeln
              skyller fyra statsråd på kommuner säkert med rätta men låter bli
              att se sin egen roll i eländet.
            </seg>
            <seg n="d79c78fe">
              I den nationella handlingsplanen för handikappolitiken Från patient
              till medborgare slås det fast att målet för handikappolitiken
              ska vara ett samhälle som gör det möjligt för människor med funktionsnedsättning
              att bli fullt delaktiga i samhällslivet. Vänsterpartiet var med
              och tog fram den nationella handlingsplanen. Planen är bra. Det
              är själva genomförandet som går trögt.
            </seg>
            <seg n="3eb0bc89">
              Om vi ska ha någon chans att nå målet om att Sverige ska vara
              tillgängligt år 2010 måste regeringen ge resurser till tillgänglighetssatsningar.
              Jag beklagar att regeringen inte förstår detta. Det finns inte
              ett öre till tillgänglighetssatsningar i regeringens budget.
            </seg>
            <seg n="eeccd48e">
              Som bekant har vi i Vänsterpartiet i vårt budgetalternativ ordentligt
              med pengar för ändamålet. En artikel i Dagens Nyheter är ett slag
              i luften som försvinner utan större förändringar, men en rejäl
              budgetpost på några hundra miljoner för olika typer av tillgänglighetssatsningar
              kan ge resultat.
            </seg>
            <seg n="c22bbcc8">
              En annan effektiv åtgärd vore självklart att lagstifta att underlåtenhet
              att tillgänglighetsanpassa ska definieras som diskriminering.
              Det har Vänsterpartiet föreslagit. Vi tycker att regeringen ska
              ta sig en funderare kring om man inte har missat något väldigt
              viktigt när man inte går med på det.
            </seg>
            <seg n="132f74bb">
              Fru talman! Handikappförbundens samarbetsorgan hade sitt årsmöte
              i går. Där antog man ett uttalande med rubriken Ny diskrimineringslagstiftning
              diskriminerar personer med funktionsnedsättning. Jag upprepar:
              Ny diskrimineringslagstiftning diskriminerar personer med funktionsnedsättning.
              Vänsterpartiet förstår och delar handikapporganisationernas frustration.
            </seg>
            <seg n="90f4d659">
              Handikapprörelsen menar att när personer med funktionsnedsättning
              nekas inträde till restauranger, fritidsliv och kulturella evenemang
              på grund av avvikelse från den normerande bilden av en besökare
              måste det ses som diskriminering. Vad är det annars? Uttalandet
              avslutas med kravet att riksdagen ska arbeta för att så snart
              som möjligt införa bristande tillgänglighet som grund för diskrimineringslagstiftning.
            </seg>
            <seg n="7c473525">
              Fru talman! Jag ska avsluta med att läsa från handikapporganisationernas
              uttalande. Det lyder så här:
            </seg>
            <seg n="734289c4">
              Vi accepterar inte längre att inte få delta aktivt på lika villkor
              i det politiska, ekonomiska, sociala och kulturella livet. Vi
              accepterar inte längre att vara ett slags andra klassens medborgare.
              Tillsammans är vi ungefär en halv miljon medlemmar i den svenska
              handikapprörelsen. Var femte person i Sverige beräknas ha en funktionsnedsättning.
              Vi accepterar inte längre att diskrimineras på grund av bristande
              tillgänglighet. Vi har fått nog.
            </seg>
            <seg n="68cb2a5a">
              Avslutningsvis, fru talman! Jag står bakom Vänsterpartiets alla
              reservationer, men för tids vinnande yrkar jag bifall till samma
              reservationer som Josefin Brink för cirka sex timmar sedan.
            </seg>
          </u>
          <note type="speaker" n="23bcd998">
            Anf. 128 CHRISTER WINBÄCK (fp):
          </note>
          <u who="christer_winback_491450" xml:id="i-893464198bb9f275-0" n="f5fc1233">
            <seg n="daaec00f">
              Fru talman! Av en teknisk lapsus lästes mitt namn inte upp i
              samband med det massiva stöd som integrations- och jämställdhetsministerns
              anförande rönte här i kammaren. Jag vill därför uttrycka mitt
              instämmande i det anförandet.
            </seg>
            <seg n="d130a445">
              Mobbning, trakasserier och utfrysning är vardag på många arbetsplatser
              i dag. Det är arbetsmiljöproblem som till slut leder till sjukskrivning,
              ofta mycket långa. För den enskilde är mobbningen alltid en tragedi.
              Mobbning förekommer när respekten för människors rätt till personlig
              integritet glider över i icke etiska handlingar.
            </seg>
            <seg n="46b83208">
              Kännetecken på mobbning och psykiskt våld är övergrepp som är
              systematiska, när det föreligger ett övertag i makt mellan utövare
              och offer, när det pågår under långa tider, och när händelserna
              upplevs negativt av offret. I en stor del av mobbningsfallen är
              det arbetskamrater på samma nivå som mobbar någon annan anställd.
              Men det är också mycket vanligt med chefer som mobbar någon eller
              några av sina anställda. Den offentliga sektorn har en överrepresentation
              av vuxenmobbning, och där är också arbetsledare en vanlig utövare.
            </seg>
            <seg n="603f1b70">
              Arbetsmiljöverket har definierat kränkande särbehandling i arbetslivet
              som återkommande klandervärda eller negativt präglade handlingar
              som riktas mot enskilda arbetstagare på ett kränkande sätt och
              kan leda till att dessa ställs utanför arbetsplatsens gemenskap.
            </seg>
            <seg n="3fe64361">
              Fru talman! I Sverige har man årligen kunnat konstatera ungefär
              300 självmord där offret har en mobbningsbakgrund. Problemet är
              att få vågar ta tag i problemen.
            </seg>
            <seg n="5af65af8">
              Mobbning är ett problem som har ökat dramatiskt på senare år.
              Mellan 1998 och 2001 hade antalet anmälda fall ökat med 60 procent
              hos män och 90 procent hos kvinnor, enligt Arbetsmiljöverkets
              statistik. Tre fjärdedelar av mobbningsanmälningarna gäller kvinnor.
              Huvuddelen av anmälningarna kommer från områden där man arbetar
              med människor och som sysselsätter många kvinnor: omsorg och sociala
              tjänster, hälso- och sjukvård, utbildning, med mera.
            </seg>
            <seg n="085b2c58">
              Mobbning innebär en stor förlust för den enskilde och dennes
              familj med avseende på livskvalitet, hälsa och ekonomi. Skilsmässa,
              missbruksproblem och social utslagning kan också bli följden av
              mobbningen.
            </seg>
            <seg n="6fe76642">
              För denna mycket stora grupp finns i dag mycket lite hjälp att
              få. Engagemang och stöd från arbetsgivare, fackliga organisationer
              och samhället i övrigt är många gånger mycket lågt.
            </seg>
            <seg n="87872b49">
              Åtgärder mot mobbning måste vara en angelägenhet för hela samhället.
              En handlingsplan med en nollvision bör tas fram för att stödja
              och stärka arbetet mot vuxenmobbning.
            </seg>
            <seg n="985d0274">
              Låt mig ta några exempel från andra delar av vårt samhälle. För
              att stoppa mobbning har de flesta skolor en antimobbningsplan
              som ofta är noga planerad och uppbyggd så att elever och lärare
              tillsammans ska veta vad den innehåller och innebär och kan hjälpas
              åt om mobbning förekommer. Man har särskild utbildning för att
              bättre kunna hantera mobbning, och det finns stöd för sanktionsmöjligheter
              mot mobbaren. Det är rimligt att även detta återspeglas i vuxenlivet,
              på arbetsplatser.
            </seg>
            <seg n="ac15923d">
              Jag har ett annat exempel: Asbest är något vi alla känner till.
              Det är förbjudet och får inte längre användas. Det finns mycket
              kvar av det i vårt samhälle som isoleringsmaterial i äldre byggnader.
              Det är viktigt och finns mycket regler kring att alla som jobbar
              i byggbranschen ska vara medvetna om riskerna. Som ni vet dör
              fortfarande ett hundratal personer dör varje år på grund av exponering
              av detta ämne.
            </seg>
            <seg n="785d9365">
              Varför säger jag detta? Jo, för att det finns noggranna regler
              för arbetsgivare. Det finns sanktionsmöjligheter om de låter personal
              riva sådant här utan skyddskläder. En byggherre som inte har skrivit
              ned asbest i arbetsmiljöplanen kan åtalas, etcetera.
            </seg>
            <seg n="043605f3">
              Här talar vi om ett hundratal döda. Jämför det med 300 mobbningsoffer
              som tar livet av sig per år!
            </seg>
            <seg n="a0080517">
              Ett tredje exempel: I trafiken dör 450500 personer varje år.
              Pengar för trafiksäkerhetsprojekt och åtgärder ges för mångmiljonbelopp
              varje år. Det är bra vi ska satsa på sådant som förebygger och
              förhindrar mänskligt lidande och död. Det ger även klirr i kassan,
              då det lönar sig att spara liv och undvika sjukvårdskostnader.
              Att bryta mot regler som skapats för att ge trafiksäkerhet ger
              som regel dryga böter.
            </seg>
            <seg n="c84df363">
              I alla dessa exempel satsar vi med resurser och sanktioner på
              dem som riskerar att drabbas.
            </seg>
            <seg n="d65a3618">
              Men varför satsar vi inte mer på de människor som riskerar arbete,
              familj, sociala nätverk, kamrater och i värsta fall livet på grund
              av trakasserier? Varför straffar vi inte dem som begår dessa ogärningar?
            </seg>
            <seg n="5c8ec20c">
              Problem i samarbetet beror sällan på en enda person. Orsakerna
              kan sökas i arbetets organisation och hos den enskilde arbetstagaren.
              Här öppnar regeringen i propositionen för ett kommande förbud
              mot trakasserier även mellan arbetstagare. Den bästa medicinen
              är att skapa medvetenhet kring problemen innan de uppstår.
            </seg>
            <seg n="cbd952b7">
              Hur hjälper vi då de som drabbas? Många anser att följdkränkningarna
              är värre än själva ursprungshandlingen. Många säger att de bollas
              mellan instanser, ifrågasätts och nedvärderas, kastas mellan Försäkringskassan,
              sjukvården, fackliga organisationer, arbetsgivare med mera.
            </seg>
            <seg n="0d565d2c">
              Jag har många mappar på mitt rum. En av dem innehåller brev jag
              har flera sådana bara från människor som anser sig kränkta i arbetslivet
              och inte har fått stöd och hjälp av samhället. Jag träffade 2025
              personer i går här i riksdagen. Alla hade en eller flera historier
              att berätta. Det är inget som gör en glad att höra.
            </seg>
            <seg n="2e2524f5">
              Jag tror att det är viktigt att, som ministern också sade i sitt
              anförande, arbeta med en öppen lista som på sikt ska omfatta fler
              diskrimineringsgrunder än dem som är uttalade. Det vore ett bra
              steg på vägen för denna grupp. Det är inte acceptabelt att kränkningar
              och mobbning fortsätter i den omfattning som nu är.
            </seg>
            <seg n="816e7937">
              Fru talman! Det måste vara en angelägenhet för hela samhället
              att detta upphör. Den utvidgning av diskrimineringsgrunderna som
              regeringen öppnar för i sin proposition är nödvändig. Där kan
              en nationell handlingsplan för denna grupp också vara ett viktigt
              steg på vägen!
            </seg>
          </u>
          <note type="speaker" n="75c4976d">
            Anf. 129 BARBRO WESTERHOLM (fp):
          </note>
          <u who="barbro_westerholm_f43973" xml:id="i-be77496f829680eb-0" n="1db56492">
            <seg n="884bc028">
              Fru talman! Jag kommer att ta upp diskriminering på grund av
              ålder och på grund av funktionshinder i mitt anförande.
            </seg>
            <seg n="262def10">
              När det gäller ålder är vi individer som lägger år till livet
              på helt olika sätt. Vi har olika kompetenser och erfarenheter.
              Tänk er om Churchill hade pensionerats 1939 han var 65 år då!
              Det tror jag inte hade varit så bra för utgången av andra världskriget.
              Golda Meir var 75 år när hon blev premiärminister. Mahatma Gandhi
              ledde Indien till frihet när han var 72.
            </seg>
            <seg n="abab36bb">
              Den diskriminering av äldre som finns i vårt samhälle och som
              Solveig Ternström så väl illustrerade är en realitet. Det finns
              en diskriminering också av unga, och det som nu är intressant
              är att ungdomsorganisationerna förenar sig med pensionärsorganisationerna
              för att få en vidgning av det direktiv som ligger till grund för
              den lagstiftning som vi är på väg att genomföra i dag.
            </seg>
            <seg n="a7c74e82">
              Det är bra att vi får en lag mot diskriminering i arbetslivet,
              men lagen behöver vidgas. Ta till exempel bilstöd, som man kan
              få om man är funktionshindrad upp till 65 års ålder men pensionsåldern
              är 67 år! Varför ska man hindra de människor som vill fortsätta
              att med hjälp av sin bil och bilstödet arbeta några år till? Mammografi
              kan vi få upp till 74 års ålder, men sedan är det slut, trots
              att bröstcancer blir vanligare ju äldre man blir. Detsamma är
              det med screening mot den typ av cancer man kan få i livmodertappen.
              Där slutar erbjudandena vid 60. Vi har seniorboendena om en månad
              är jag för gammal för att få flytta till seniorboende.
            </seg>
            <seg n="c7e53fbc">
              Jag kan göra listan längre och ge det som underlag för att vi
              måste få en vidgning av lagen. Det har ju också ministern utlovat.
              Regeringen kommer att gå vidare. Tittar man i det utredningsunderlag
              som Diskrimineringsutredningen gjorde är ålder väldigt kort redovisat.
              Det var för svårt.
            </seg>
            <seg n="90bf97e2">
              Men i EU går man vidare, och äldreorganisationerna inom EU har
              gjort ett förslag till direktiv som tar med boende, utbildning
              och en rad aktiviteter. Jag vet att kommissionen nu arbetar vidare
              för att få en vidgning av direktivet, och det kommer att hjälpa
              oss här i Sverige att få en breddad lag också här.
            </seg>
            <seg n="5aeb3b22">
              När det gäller diskriminering av funktionshindrade kan man konstatera
              att detta inte innebär någon ändring av den gamla lagen, utan
              den lyfts över i den nya lagen. Men vi får en breddning också
              inom hälso- och sjukvårdsområdet och socialtjänsten, så det blir
              heltäckande där.
            </seg>
            <seg n="316d89ae">
              Jag har stavat mig igenom de 83 sidor som Diskrimineringskommittén
              har författat när det gäller tillgängligheten, och det är en enda
              röra. Det är svårt att ta ut satsdelarna. Jag förstår att regeringen
              inte kunde använda dessa 83 sidor som underlag för en tydlig lagstiftning,
              och det är därför, som vi hörde tidigare av Nyamko Sabuni, som
              det blir en utredning som går vidare.
            </seg>
            <seg n="ebd36ce3">
              Vi behöver en lag som gäller tillgänglighet. Den måste ge ett
              tydligt och konkret underlag för näringsidkare och andra för vilka
              åtgärder som ska övervägas. Det är viktigt också för människor
              med funktionshinder att veta vad man kan förvänta sig. I politiken
              landar vi alltför ofta i välviljans hyckleri. Vi luddar till löften,
              och sedan blir människor besvikna när de upplever att vi inte
              har hållit våra löften. Här är regeringens ambition att tydliggöra
              vad som ska göras. Diskrimineringskommittén räknade ju inte på
              vad saker och ting skulle kosta.
            </seg>
            <seg n="c7b421d3">
              I Äldreboendedelegationen, som jag har ansvar för, räknar vi
              på just tillgängligheten för de äldre. Ni ska vara medvetna om
              att det saknas hiss i flervåningshus. Mellan 50 000 och 100 000
              trappuppgångar saknar hiss. Det är inte gratis att bygga de här
              hissarna. Dessutom är en del av husen K-märkta, vilket trasslar
              till det ytterligare. Sådant här måste vi ta fram och komma med
              konkreta åtgärder mot. Vi måste också ha dem kostnadsberäknade
              och prioriterade så att man tar det allra viktigaste först.
            </seg>
            <seg n="47ee381c">
              Sedan måste det ändras i plan- och bygglagen. Det är en rad konsekvensändringar
              som måste göras. Det är det som kommer att ske i den utredning
              som regeringen tillsätter.
            </seg>
            <seg n="f4b0a1a1">
              Dessutom vill jag kommentera artikeln i DN. Kommunerna har tid
              på sig fram till 2010 för att nå det tillgänglighetsmål som man
              tog beslut om för åtta år sedan. Det är bra att Sveriges Kommuner
              och Landsting har gjort en kartläggning av hur långt man har kommit.
              Det här måste ju bli en tankeställare och en brandfackla för kommunerna,
              oavsett om de är ledda av allianspartier eller om de har socialdemokratisk
              eller annan ledning. Nu får man faktiskt sätta fart, därför att
              man inte lever upp till det man har lovat. Det är allvarligt.
              Det kanske var något av välviljans hyckleri som man ägnade sig
              åt år 2000. Men så får inte ske i ett land som Sverige.
            </seg>
          </u>
          <note n="dd15d6bb">
            I detta anförande instämde Désirée Pethrus Engström (kd).
          </note>
          <note type="speaker" n="58692e5b">
            Anf. 130 EVA-LENA JANSSON (s):
          </note>
          <u who="eva-lena_jansson_29fd87" xml:id="i-80a3f92c9bb91c38-0" n="3f748bac" next="i-dc1439642df4d5e2-0">
            <seg n="fba25e1d">
              Fru talman! Jag börjar med att konstatera att debatten om det
              här betänkandet liksom debatten om handlingsplanen för att bekämpa
              mäns våld mot kvinnor förs på en torsdag. Men voteringen blev
              uppskjuten därför att man tydligen inte insett att det här engagerar
              många människor.
            </seg>
            <seg n="84baba48">
              När det gäller förbättrad jämställdhet har jag skrivit en motion
              som jag skulle vilja gå in på lite. Men jag ska ändå ställa frågor
              till både Barbro och Solveig om åldersdiskriminering.
            </seg>
            <seg n="fb2fc8cf">
              I a-kassan diskriminerar man ungdomar. Det har ni röstat igenom,
              trots vår reservation. Ni har också röstat för att vi ska diskriminera
              ålderspensionärer genom att ha en annan skattesats för dem än
              för löntagare med samma inkomst. Det vore intressant att få en
              kommentar till det.
            </seg>
          </u>
          <note n="f390ab3f">
            Den 16 mars överlämnade Göran Persson, statsminister, tillsammans
            med Jens Orback, jämställdhetsminister propositionen Makt att
            forma samhället och sitt eget liv nya mål i jämställdhetspolitiken
            . De här målen antogs av riksdagen i maj 2006 i ganska stor enighet.
            Men det fanns flera reservationer från de fyra borgerliga partierna.
          </note>
          <u who="eva-lena_jansson_29fd87" xml:id="i-dc1439642df4d5e2-0" n="3f748bac" prev="i-80a3f92c9bb91c38-0">
            <seg n="bb2f3fbc">
              Regeringen har fattat beslut i sin budget för 2008 som vi har
              röstat emot om att man ska genomföra en översyn av de jämställdhetspolitiska
              målen. Man kan fråga sig varför. Är det en jämn fördelning av
              makt och inflytande som man inte är riktigt nöjd med? Kan det
              vara ekonomisk jämställdhet som man vill ha en översyn av och
              fundera på varför det inte är så bra? Eller kan det vara punkten
              En jämn fördelning av det obetalda hem- och omsorgsarbetet som
              man är emot? Vi känner ju till vårdnadsbidraget, som regeringen
              har genomfört. Det kan väl inte vara punkten att mäns våld mot
              kvinnor ska upphöra som man har riktat in sig på och vill ha en
              översyn av.
            </seg>
            <seg n="510aecf1">
              Det som också har diskuterats i det här betänkandet är det anslag
              som man har beviljat på jämställdhetsområdet. Det tål väl att
              påpekas här att man gjorde av med 48 miljoner under 2007 av de
              400 miljoner man hade avsatt i budgeten. 100 miljoner tog man
              beslut om i december 2007. De överfördes till Sveriges Kommuner
              och Landsting, och Sveriges Kommuner och Landsting har sagt att
              man har svårt att göra någonting av dem under 2008.
            </seg>
            <seg n="f053e510">
              När det gäller de jämställdhetspolitiska målen och den diskussion
              som förs i betänkandet tycker jag också att det är viktigt att
              påpeka att det finns en bristande kunskap om jämställdhet i den
              nuvarande regeringen. Den nuvarande statsministern uttryckte sig
              på följande sätt apropå att vi kritiserade den borgerliga politiken
              för att den missgynnar kvinnor: Det är för att de tjänar mindre,
              jobbar mindre, äger mindre som kvinnorna förlorar på den borgerliga
              regeringens politik.
            </seg>
            <seg n="62266fc5">
              När man inte förstår att det här får konsekvenser rakt ut i all
              politik som man genomför tycker jag att det finns en bristande
              kunskap hos de borgerliga ledamöterna och också en bristande insyn
              i hur genusperspektivet borde genomsyra politiken.
            </seg>
            <seg n="30f872eb">
              Jag tycker att Makt att forma samhället och sitt eget liv nya
              mål i jämställdhetspolitiken är väl värt att ha kvar. Däremot
              det har jag också skrivit i min motion sätter det inga tunga avtryck
              i regeringens budgetproposition eller i den förda politiken, snarare
              tvärtom. Jag har pekat på flera mål.
            </seg>
            <seg n="a0ccdb75">
              Vi kan se att kvinnor missgynnas konsekvent i den borgerliga
              poitiken. Med det vill jag avsluta mitt anförande.
            </seg>
          </u>
          <note n="b99a2992">
            Överläggningen var härmed avslutad.
          </note>
          <note n="ff57ef31">
            15 § Bordläggning
          </note>
          <note n="36f58a86">
            Anmäldes och bordlades
          </note>
          <note n="d2e44f21">
            16 § Anmälan om frågor för skriftliga svar
          </note>
          <note n="70934d80">
            Anmäldes att följande frågor för skriftliga svar framställts
          </note>
          <note n="39198c9c">
            den 22 maj
          </note>
          <note n="73b367ba">
            Inger Davidson
          </note>
          <note n="98eedf4a">
            Emma Henriksson
          </note>
          <note n="4924fabb">
            Raimo Pärssinen
          </note>
          <note n="4924fabb">
            Raimo Pärssinen
          </note>
          <note n="4924fabb">
            Raimo Pärssinen
          </note>
          <note n="3fbe8b3b">
            Johan Pehrson
          </note>
          <note n="1f30d99a">
            Karin Svensson Smith
          </note>
          <note n="59f886b6">
            Claes-Göran Brandin
          </note>
          <note n="01af322a">
            Carina Moberg
          </note>
          <note n="1987eb2b">
            Marie Nordén
          </note>
          <note n="354f6698">
            Camilla Lindberg
          </note>
          <note n="8dc8e641">
            Frågorna redovisas i bilaga som fogats till riksdagens snabbprotokoll
            tisdagen den 3 juni.
          </note>
          <note n="39f058c7">
            17 § Anmälan om skriftliga svar på frågor
          </note>
          <note n="49842d1c">
            Anmäldes att skriftliga svar på följande frågor inkommit
          </note>
          <note n="39198c9c">
            den 22 maj
          </note>
          <note n="a4f64a5c">
            Phia Andersson
          </note>
          <note n="ba386817">
            Göran Lindblad
          </note>
          <note n="730bb282">
            Carina Hägg
          </note>
          <note n="cb024353">
            Amineh Kakabaveh
          </note>
          <note n="6fcb14de">
            Berit Högman
          </note>
          <note n="881a6182">
            Maryam Yazdanfar
          </note>
          <note n="053815a0">
            Staffan Danielsson
          </note>
          <note n="cceeb013">
            Svaren redovisas i bilaga som fogats till riksdagens snabbprotokoll
            tisdagen den 3 juni.
          </note>
          <note n="e4c20e0a">
            18 § Kammaren åtskildes kl. 18.26.
          </note>
          <note n="5c4d81af">
            Förhandlingarna leddes
          </note>
          <note n="23d9b4da">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
