<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--121</head>
          <docDate when="2007-06-03">2007-06-03</docDate>
        </div>
      </front>
      <body>
        <div>
          <note n="caafe736">
            ﻿
          </note>
          <note n="76d90dec">
            Riksdagens protokoll
          </note>
          <note n="fe6754df">
            2007/08:121
          </note>
          <note type="date" n="6d26c0a2">
            Tisdagen den 3 juni
          </note>
          <note n="cabd3af2">
            Kl. 09:00 - 18:41
          </note>
          <note n="f33c8d1c">
            1 § Justering av protokoll
          </note>
          <note n="531a797d">
            Justerades protokollet för den 28 maj.
          </note>
          <note n="5ed85cc2">
            2 § Avsägelse
          </note>
          <note n="698c5132">
            Tredje vice talmannen meddelade att Sven-Erik Österberg (s) avsagt
            sig uppdraget som vice ordförande och ledamot i arbetsmarknadsutskottet.
          </note>
          <note n="87f9c7c2">
            Kammaren biföll denna avsägelse.
          </note>
          <note n="1c79e05d">
            3 § Anmälan om särskild företrädare för partigrupp
          </note>
          <note n="997e2314">
            Tredje vice talmannen meddelade att Socialdemokraternas riksdagsgrupp
            enligt 1 kap 5 § riksdagsordningen anmält Sven-Erik Österberg
            som särskild företrädare för partigruppen.
          </note>
          <note n="d97e955f">
            4 § Meddelande om val
          </note>
          <note n="ae30921c">
            Tredje vice talmannen meddelade att vid sammanträdet onsdagen
            den 4 juni skulle val till Statsrådsarvodesnämnden äga rum.
          </note>
          <note n="8a5debf3">
            5 § Anmälan om fördröjda svar på interpellationer
          </note>
          <note n="f22e4e91">
            Till riksdagen hade inkommit följande skrivelser:
          </note>
          <note n="f61a170f">
            Interpellation 2007/08:704
          </note>
          <note n="04345d70">
            Interpellation 2007/08:704 Regeringen och arbetsrätten
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="64e1ced3">
            Interpellation 2007/08:706
          </note>
          <note n="96e7c662">
            Interpellation 2007/08:706 Stöd för introduktion och delaktighet
          </note>
          <note n="3880fe69">
            Interpellationen kommer att besvaras måndagen den 23 juni 2008.
          </note>
          <note n="43a5b032">
            Skälet till dröjsmålet är sedan tidigare inbokad enskild angelägenhet,
            sedan tidigare inbokad utlandsresa samt andra engagemang.
          </note>
          <note n="850b8565">
            Cecilia Bergman
          </note>
          <note n="1318834c">
            Interpellation 2007/08:708
          </note>
          <note n="ec744567">
            Interpellation 2007/08:708 Behovet av ett aktivt arbetsmiljöarbete
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="f27f67ef">
            Interpellation 2007/08:723
          </note>
          <note n="7af7c69d">
            Interpellation 2007/08:723 Sommarjobb för unga
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="696abf92">
            Interpellation 2007/08:728
          </note>
          <note n="0d5d40be">
            Interpellation 2007/08:728 Tekniska högskolan i Jönköping
          </note>
          <note n="594d2da3">
            Interpellationen kommer att besvaras torsdagen den 19 juni 2008.
          </note>
          <note n="a97b1e91">
            Skälet till dröjsmålet är att det vid tidigare interpellationsplena
            inte funnits utrymme för ytterligare debatter samt att jag haft
            redan inbokade engagemang.
          </note>
          <note n="8841d677">
            Lars Leijonborg
          </note>
          <note n="add1646c">
            Interpellation 2007/08:729
          </note>
          <note n="0b89251a">
            Interpellation 2007/08:729 Börsintroduktion av Posten
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="55a496a9">
            Interpellation 2007/08:731
          </note>
          <note n="53c94455">
            Interpellation 2007/08:731 Sammanhållningspolitiken efter 2013
            för den regionala utvecklingen
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="363beb88">
            Interpellation 2007/08:732
          </note>
          <note n="583977ea">
            Interpellation 2007/08:732 Internationella evenemang i Sverige
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="d10c5d10">
            Interpellation 2007/08:735
          </note>
          <note n="0de03809">
            Interpellation 2007/08:735 Utredning om konkurrens i fjärrvärmenäten
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="df8d17e6">
            Interpellation 2007/08:737
          </note>
          <note n="62a46ecc">
            Interpellation 2007/08:737 Brist på arbetskraft och företagsamheten
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="54d5e80c">
            Interpellation 2007/08:739
          </note>
          <note n="9a764c4e">
            Interpellation 2007/08:739 Stöd till installation av energieffektiva
            fönster i småhus
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="e923ea87">
            Interpellation 2007/08:752
          </note>
          <note n="ccc9dada">
            Interpellation 2007/08:752 Tolkservice inom arbetslivet
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="897184cd">
            Interpellation 2007/08:759
          </note>
          <note n="33047e12">
            Interpellation 2007/08:759 Skevheter i den nya antagningen till
            högskolan
          </note>
          <note n="594d2da3">
            Interpellationen kommer att besvaras torsdagen den 19 juni 2008.
          </note>
          <note n="a97b1e91">
            Skälet till dröjsmålet är att det vid tidigare interpellationsplena
            inte funnits utrymme för ytterligare debatter samt att jag haft
            redan inbokade engagemang.
          </note>
          <note n="8841d677">
            Lars Leijonborg
          </note>
          <note n="6a85d706">
            Interpellation 2007/08:762
          </note>
          <note n="3713dd4b">
            Interpellation 2007/08:762 Högskolans dimensionering och det
            ökande söktrycket
          </note>
          <note n="594d2da3">
            Interpellationen kommer att besvaras torsdagen den 19 juni 2008.
          </note>
          <note n="a97b1e91">
            Skälet till dröjsmålet är att det vid tidigare interpellationsplena
            inte funnits utrymme för ytterligare debatter samt att jag haft
            redan inbokade engagemang.
          </note>
          <note n="8841d677">
            Lars Leijonborg
          </note>
          <note n="666e2263">
            Interpellation 2007/08:766
          </note>
          <note n="569a6f7f">
            Interpellation 2007/08:766 Tillgänglighet i boendet för äldre
          </note>
          <note n="edad5747">
            Interpellationen kommer att besvaras den 19 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="a0748ad1">
            Marianne Jenryd
          </note>
          <note n="fc4080a2">
            Interpellation 2007/08:770
          </note>
          <note n="b7de5d2b">
            Interpellation 2007/08:770 Långtidsarbetslösheten bland unga
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="57dfe426">
            Interpellation 2007/08:771
          </note>
          <note n="392726c2">
            Interpellation 2007/08:771 Anställningslagen
          </note>
          <note n="c5edc3b3">
            Interpellationen kommer att besvaras tisdagen den 10 juni 2008.
          </note>
          <note n="9ba37eaf">
            Skälet till dröjsmålet är tjänsteresor.
          </note>
          <note n="52eb0138">
            Karin Renman
          </note>
          <note n="f1947cd0">
            Interpellation 2007/08:775
          </note>
          <note n="eadaf2ec">
            Interpellation 2007/08:775 Ökat antal konkurser
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="33836cac">
            Interpellation 2007/08:776
          </note>
          <note n="395a606b">
            Interpellation 2007/08:776 Hotade jobb i Hallstavik
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="61e76b1b">
            Skälet till dröjsmålet är sedan tidigare inbokade engagemang.
          </note>
          <note n="49e5c76a">
            Dag Ekman
          </note>
          <note n="6080d92e">
            Interpellation 2007/08:779
          </note>
          <note n="df8e48fb">
            Interpellation 2007/08:779 Höjning av studiemedel
          </note>
          <note n="594d2da3">
            Interpellationen kommer att besvaras torsdagen den 19 juni 2008.
          </note>
          <note n="a97b1e91">
            Skälet till dröjsmålet är att det vid tidigare interpellationsplena
            inte funnits utrymme för ytterligare debatter samt att jag haft
            redan inbokade engagemang.
          </note>
          <note n="8841d677">
            Lars Leijonborg
          </note>
          <note n="04025975">
            Interpellation 2007/08:790
          </note>
          <note n="02d13c33">
            Interpellation 2007/08:790 Körkort för personer med neuropsykiatrisk
            diagnos
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="19244681">
            Skälet till dröjsmålet är sedan tidigare inbokade engagemang
            och att det inte finns tid i kammaren.
          </note>
          <note n="49e5c76a">
            Dag Ekman
          </note>
          <note n="ea3e4d33">
            Interpellation 2007/08:796
          </note>
          <note n="46f54ef2">
            Interpellation 2007/08:796 Statsministerns besvarande av interpellationer
          </note>
          <note n="59834b76">
            Interpellationen kommer att besvaras tisdagen den 24 juni 2008.
          </note>
          <note n="cff56617">
            Skälet till dröjsmålet är tjänsteresor och andra sedan tidigare
            inbokade engagemang.
          </note>
          <note n="02844632">
            Christina Weihe
          </note>
          <note n="02073090">
            6 § Svar på interpellation 2007/08:678 om utbildning för åklagare
          </note>
          <note type="speaker" n="e3a76afe">
            Anf. 1 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-0" n="ed60242e">
            <seg n="d6058b31">
              Fru talman! Eva-Lena Jansson har frågat mig om jag avser att
              vidta åtgärder för att se till att landets åklagare får adekvat
              utbildning i arbetsmiljölagen.
            </seg>
            <seg n="965b2774">
              Det är viktigt att myndigheternas personal har tillräcklig kompetens
              och utbildning för att kunna lösa myndigheternas uppgifter. Vilket
              slags utbildning medarbetarna kan erbjudas är dock främst en fråga
              för myndigheten att avgöra.
            </seg>
            <seg n="4d348a4b">
              Inom Åklagarmyndigheten handläggs arbetsmiljöbrott av myndighetens
              miljöåklagare. Miljöåklagarna är specialiserade på frågor som
              rör miljö- och arbetsmiljöbrott.
            </seg>
            <seg n="f600bebe">
              Miljöåklagarna har fått utbildning som specifikt inriktats på
              arbetsmiljöbrott. Åklagarmyndigheten anordnar också i samarbete
              med Arbetsmiljöverket och Polisen, genom den så kallade Centrala
              samverkansgruppen, återkommande kompetenshöjande konferenser om
              bekämpning av arbetsmiljöbrott. Inom Åklagarmyndigheten bedrivs
              även arbete för att främja en enhetlig rättstillämpning inom detta
              område.
            </seg>
          </u>
          <note type="speaker" n="554631cc">
            Anf. 2 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-0" n="9c9562b5">
            <seg n="45accbc7">
              Fru talman! Jag börjar med att tacka justitieministern för svaret.
            </seg>
            <seg n="3bf8aeb0">
              Bakgrunden till min interpellation är att jag har fått rapporter
              från Byggnads i min hemkommun Örebro om att ett antal polisanmälda
              arbetsmiljöbrott inte utreds. Trots att det har funnits tydliga
              bildbevis på att människor riskerar både hälsa och i värsta fall
              liv har åklagaren vid Örebro tingsrätt valt att lägga ned förundersökningen
              med hänvisning till att gärningarna är att betrakta som ringa
              fall och därför inte är brottsliga.
            </seg>
            <seg n="68c554cd">
              Detta gällde ett fall där skyddsombudet har stoppat arbetet med
              hänvisning till allvarliga brister i arbetsmiljön, och där Arbetsmiljöverkets
              inspektör delade skyddsombudets uppfattning. Det är alltså den
              inspekterande myndigheten som delar skyddsombudets uppfattning.
            </seg>
            <seg n="3dc13f18">
              Tilläggas ska också att det enligt Arbetsmiljöverkets författningssamling
              om byggnads- och anläggningsarbete hänvisas till arbetsmiljölagen,
              och där brott mot föreskriften kan medföra böter, vilket Arbetsmiljöverkets
              ansvarige inspektör också har redovisat i sitt svar till åklagaren.
            </seg>
            <seg n="3f8ca8d5">
              Samma åklagare har lagt ned tre förundersökningar med samma hänvisning:
              Gärningen är att betrakta som ringa fall och därför inte brottslig.
            </seg>
            <seg n="31bbbb83">
              Med tanke på att detta är den enda sanktionsmöjligheten som finns
              blir det väldigt allvarligt om åklagarna inte tycker att detta
              är så viktigt att utreda.
            </seg>
            <seg n="e060c817">
              I förra veckan dog tre byggnadsarbetare i Sverige. Det är klart
              att om de personer som jobbar med arbetsmiljöfrågor inte blir
              tagna på allvar riskerar ännu fler byggnadsarbetare att dö. Andra
              människor riskerar också att dö i sitt arbete. Skyddsombudens
              arbetsuppgift är att arbeta förebyggande och vara med och medverka
              till en god arbetsmiljö.
            </seg>
            <seg n="c5c3c357">
              Om man nu från både skyddsombudets sida och arbetsmiljöinspektörens
              sida anser att det finns goda skäl att stoppa ett arbete är det
              för att de anser att det finns en fara där. Om vi då har åklagare
              som anser att det betraktas som ringa fall att jobba på ställen
              där det är uppenbar risk för liv och hälsa det är därför som skyddsombuden
              stoppar jobben då menar jag att dessa åklagare saknar adekvat
              utbildning.
            </seg>
            <seg n="cceee7cd">
              När jag läser det svar som jag har fått från justitieministern
              kan jag säga att det är ett ganska generellt svar. Det konstateras
              att miljöåklagarna är specialiserade på frågor som rör miljö-
              och arbetsmiljöbrott.
            </seg>
            <seg n="18c788e4">
              Men mot bakgrund av det som jag faktiskt har hänvisat till i
              min interpellation kan man fundera på om alla dessa åklagare verkligen
              har adekvat utbildning. Om de verkligen bedömer detta som ringa
              fall och därmed inte behöver göra någonting, vad är då signalen
              till dessa arbetsgivare? Jo, den är att det är okej att utsätta
              sina anställda för allvarlig fara och att det är okej att bryta
              skyddsstoppet.
            </seg>
            <seg n="8dc47663">
              Det som är än mer alarmerande är den åklagarkris som vi nu har
              i Sverige. I en intervju i P 1 rapporterar åklagarna att detta
              inte är en fråga som är prioriterad från den högsta ledningen.
              Då antar jag att det är riksåklagaren, eller är det från regeringen
              som arbetsmiljöbrott inte är prioriterade? Det skulle jag vilja
              ha svar på från justitieministern därför att jag anser att det
              är allvarligt när vi har så kallade miljöåklagare som ska vara
              specialiserade men som inte tar frågan på allvar.
            </seg>
          </u>
          <note type="speaker" n="759afd76">
            Anf. 3 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-1" n="ed60242e">
            <seg n="a00de2e0">
              Fru talman! Det är lite besvärligt att svara. Lite grann kommer
              vi tillbaka till detta i samband med den interpellation som handlar
              om polisen. Utredningar görs ju av både polis och åklagare. Jag
              ska ändå försöka hålla mig till det som tas upp i den här diskussionen.
            </seg>
            <seg n="ebc82e6e">
              Skälet till att jag ger ett ganska generellt svar är att jag
              som justitieminister inte får gå in på enskilda ärenden. Jag får
              inte lämna synpunkter som kan vara synpunkter på just sådana.
              Vi har tyvärr, måste jag säga, en hel del allvarliga ärenden som
              gäller bland annat arbetsmiljöbrott. De här frågorna är det viktigt
              att prioritera.
            </seg>
            <seg n="b66181b7">
              Åklagarmyndigheten har 24 särskilt utpekade miljöåklagare i Örebro
              två. I samband med att miljöåklagarna övertog ansvaret för utredningar
              om misstänkta arbetsmiljöbrott, vilket skedde ganska nyligen,
              fick man en tredagarsutbildning specifikt inriktad på just arbetsmiljöbrott.
            </seg>
            <seg n="b03ad9aa">
              Inom Åklagarmyndigheten bedriver man också ett metodutvecklingsarbete
              för att försäkra sig om en enhetlig rättstillämpning i landet,
              vilket jag tycker är väldigt bra. Det får inte vara så att det
              beror på var man bor när det gäller att ta den här typen av frågor
              på största allvar.
            </seg>
            <seg n="49bf152e">
              Jag menar därför att med de utbildningssatsningar som görs och
              med den personal som är anvisad för att hantera de här oerhört
              specifika frågorna har statsmakterna mycket tydligt markerat vilken
              vikt man lägger vid den här typen av ärenden.
            </seg>
            <seg n="1fb3f215">
              Samtidigt kan man säga att arbetsmiljöbrott är besvärliga att
              utreda och svåra att hantera. Det finns ett behov av metodutveckling
              både när det gäller polisens utredningsarbete och när det gäller
              åklagarna. Därför är det bra att myndigheterna samverkar för att
              åstadkomma just detta.
            </seg>
            <seg n="241d1af3">
              Det man också kan säga när det gäller den typ av allvarliga ärenden
              som här tas upp är att det sker dödsfall på byggen i Sverige fruktansvärt!
              Då ska man ha klart för sig att med automatik ska den typen av
              ärenden utredas inte bara av polis och åklagare. Också Arbetsmiljöverket
              har ett ansvar. Arbetsmiljöverket, som omedelbart ska ha rapporter
              om detta, får ta ställning till en del frågor i sammanhanget.
              Det blir alltså en kompetenshöjning i utredningsarbetet genom
              att man från två håll tittar på vad som har gjorts. Det gör man
              inte bara för att rätt ska skipas utan också därför att vi måste
              lära av hur arbetsmiljöbrott på ett riktigt sätt förebyggs.
            </seg>
            <seg n="aa45a2b7">
              Min uppfattning är nog ändå att åklagarna tar de här frågorna
              på stort allvar och att de gör det på ett allt bättre sätt. Med
              tanke på att vi har särskilt anvisade åklagare tror jag inte att
              man låter ärenden ligga i onödan.
            </seg>
            <seg n="fa7116b8">
              Samtidigt är det så som interpellanten säger, nämligen att Åklagarmyndigheten
              är belastad. Det gäller även miljöåklagarna. Det finns fler ärenden
              än det finns utredare. Så är det alltid. Man skulle önska att
              allt kunde gå fortare.
            </seg>
            <seg n="7bfd60f2">
              Den här typen av ärenden, som dessutom är väldigt komplicerade,
              är naturligtvis ett bekymmer. Men jag vill påstå att frågor som
              handlar om åklagarnas resurser och sådant inte på något sätt påverkat
              särskilt mycket i just den här typen av ärenden. Dock är det generellt
              så att vi alltid skulle önska mer kraft och resurser.
            </seg>
            <seg n="4b1f39ec">
              Genom det ansvar som man har lagt på miljöåklagarna och genom
              de särskilda utbildningsinsatser och det metodutvecklingsarbete
              som sker har jag gott hopp om att vi kan bli ännu duktigare på
              att förebygga när det gäller den här typen av allvarliga händelser.
            </seg>
          </u>
          <note type="speaker" n="36105336">
            Anf. 4 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-1" n="9c9562b5">
            <seg n="0faa1bfc">
              Fru talman! Jag håller med justitieministern om att det är många
              frågor och faktorer som samverkar. Det är väl det som är extra
              allvarligt med den här regeringens politik. Man har ju dragit
              ned anslaget till Arbetsmiljöverket med 150 miljoner. Man har
              lagt ned Arbetslivsinstitutet som faktiskt forskat kring arbetsmiljöfrågor
              och hur människor påverkas av sina jobb. När jag ser att åklagarnas
              verksamhet inte prioriteras på den här punkten blir jag självklart
              bekymrad eftersom det får konsekvenser i flera avseenden.
            </seg>
            <seg n="f8fee5ca">
              När skyddsombud gör anmälningar till Arbetsmiljöinspektionen
              och de säger att de inte i alla anmälda fall kan komma ut och
              kontrollera hur det ser ut och när skyddsombuden prioriterar och
              får stöd från Arbetsmiljöinspektionen är det oerhört viktigt att
              också rättsväsendet gör sin insats.
            </seg>
            <seg n="5bd4ef75">
              Nu säger justitieministern att det här är en prioriterad fråga
              för åklagarna. Men uppfattningen från åklagarväsendet är att detta
              inte har högsta prioritet, att detta inte är viktigt. Kanske hänger
              det ihop med den åklagarkris som ganska öppet har redovisats i
              medierna från åklagarna. Riksåklagaren har poängterat att det
              behövs mer pengar.
            </seg>
            <seg n="c998d675">
              Vad arbetsgivare får är en signal om att arbetsmiljöinspektören
              inte kan komma ut. Kommer skyddsombudet ut och inspekterar en
              arbetsplats och gör en anmälan vi återkommer till detta i nästa
              interpellationsdebatt har polisen inte tid att utreda. När det
              väl finns en anmälan att ta tag i lägger åklagaren ned fallet.
            </seg>
            <seg n="c28ecbfb">
              Vad blir då signalen till arbetsgivarna? Ja, det är ingen som
              bryr sig mer än möjligtvis skyddsombud runt om i landet och eventuellt
              personer som har blivit skadade.
            </seg>
            <seg n="5cf2f94d">
              Den största hjälpen man just nu kan få som skyddsombud är, uppfattar
              jag, att medierna engagerar sig, att medierna bryr sig. Men vi
              ska inte behöva ha situationen att det är medierna, tredje statsmakten,
              som får arbetsgivare att agera och reagera. Det viktiga är att
              vi har ett rättsväsen som faktiskt har kompetens.
            </seg>
            <seg n="5f2d9331">
              Jag återkommer till det som jag tycker är allvarligt. Om den
              enda sanktionsmöjligheten är att väcka åtal och man väljer att
              inte göra det trots att både arbetsmiljöinspektören och skyddsombudet
              har påtalat att allvarlig fara för liv och hälsa föreligger och
              att det bryts mot de bestämmelser som finns, vad återstår då att
              göra? Då är vi åter tillbaka till justitieministern som faktiskt
              måste tala om ifall frågan verkligen är prioriterad. Och är det
              inte så att fler åklagare, om nu enheten är så belastad, behöver
              ha den här kompetensen?
            </seg>
          </u>
          <note type="speaker" n="5c53ecee">
            Anf. 5 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-2" n="ed60242e">
            <seg n="fdea5d00">
              Fru talman! Först kan jag konstatera att Socialdemokraterna inte
              har lagt mer pengar på åklagarverksamheten. De resurser som finns
              för verksamheten är naturligtvis centrala. Jag vill ändå påstå
              att vi lägger stor vikt vid just bland annat arbetsmiljöbrott.
              Jag vill också gärna påpeka att vi i regleringsbrevet 2007 kräver
              en återrapportering. Vi skriver där att Åklagarmyndigheten ska
              redovisa det brottsbekämpande arbete som har bedrivits när det
              gäller brott mot miljön och arbetsmiljöbrott.
            </seg>
            <seg n="983cd4fa">
              Vi har alltså kontroll på att man faktiskt lägger ned arbete
              på de här viktiga målen. Det finns också särskilt utbildade åklagare,
              vilket jag har redovisat. De har återkommande kompetenshöjande
              seminarier och konferenser. Det här är mer än vi har i en hel
              del andra ärenden.
            </seg>
            <seg n="25ceb844">
              Enligt interpellanten är det i det ärende som hela tiden lyfts
              fram här så att Arbetsmiljöverket och skyddsombudet har gjort
              en bedömning och åklagaren en annan när det gäller brottets svårighetsgrad.
              På de grunderna kan jag inte konstatera att det föreligger brister
              i åklagarnas utbildning, vilket är vad interpellationen handlar
              om.
            </seg>
            <seg n="8775d045">
              När det gäller utbildning av åklagare och för att dessa ska kunna
              ta sitt ansvar i rättsprocessen är det min bestämda uppfattning
              att det bedrivs en utbildning, en kompetenshöjande verksamhet,
              som är oerhört betydelsefull för att de här ärendena ska hanteras
              på ett bra sätt.
            </seg>
            <seg n="7032131b">
              Över tid kan man se att vi har fler ärenden än som klarats ut.
              Framför allt är väldigt svårutredda brott besvärliga. År 2006
              hade vi ett bekymmer med att man på SOS Alarm helt plötsligt gav
              operatörerna information om att sjukvårdssekretess skulle tillämpas.
              Det gjorde att polisen i de fall där ambulans skickades till en
              arbetsplats där någon blivit skadad inte kontaktades. Det var
              väldigt bekymmersamt. Det gäller ju att så snabbt som möjligt
              vara på plats. Det där har senare efter en diskussion ändrats.
            </seg>
            <seg n="e2066f64">
              Där tror jag att det är otroligt viktigt med det samarbete som
              myndigheterna bedriver för att alla pusselbitar ska hänga ihop.
              Annars är det väldigt svårt att komma till den grund som behövs
              för att man ska kunna driva arbetsmiljöärenden genom hela rättskedjan.
            </seg>
            <seg n="e5e3aa9c">
              Jag menar nog att det är en myt att påstå att ingenting görs
              och att det är en myt att påstå att åklagarna inte lägger stor
              vikt vid den här typen av frågor. Det här är ett område där vi
              har specialutbildade åklagare och där man medvetet arbetar för
              att bli duktigare och duktigare på att använda de regelverk som
              finns för att skydda dem som arbetar ute på arbetsplatser där
              det, tyvärr, händer väldigt många saker.
            </seg>
            <seg n="3545941c">
              Även om man inte ska vara nöjd ska man konstatera att det är
              långt ifrån riktigt att påstå att ingenting görs. I förhållande
              till vad som gjordes under den förra perioden måste jag säga att
              vi på rättsområdet tar ganska stort ansvar för att se till att
              få kvalitet i hanteringen av de här ärendena.
            </seg>
          </u>
          <note type="speaker" n="090a7fb2">
            Anf. 6 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-2" n="9c9562b5">
            <seg n="7d956eef">
              Fru talman! Det är möjligt att landets justitieminister tycker
              att det här med åklagarkrisen och prioriteringen är en myt. Men
              när åklagarna själva sitter i Sveriges Radio, public service,
              och säger att den här frågan inte är prioriterad, att de inte
              har medel för den, och framför allt att frågan inte är prioriterad
              från högsta ledningen, kan inte jag tolka det som att det är någon
              form av myt. Det är deras upplevelse, och det är bara det jag
              kan förhålla mig till.
            </seg>
            <seg n="a91b7a5f">
              Det specifika fall jag har tagit fram visar att åklagarna och
              arbetsmiljöinspektören, alltså den granskande myndigheten, inte
              har samma uppfattning. Men finns bara den här sanktionsmöjligheten?
              Man påvisade ju detta med bilder. Jag har försökt beskriva det
              generellt, att jag tycker att det viktiga är att se till att förebygga,
              att arbetsgivarna framför allt ska se till att ha en god arbetsmiljö.
            </seg>
            <seg n="9311ff11">
              Om åklagare jobbar med frågor som rör miljö och arbetsmiljöbrott
              skulle jag vilja säga att det är ganska avancerat. Att vara arbetsmiljöinspektör
              är en avancerad kompetens, och att vara miljöinspektör är också
              en avancerad kompetens. Nu kräver vi att en åklagare ska ha kompetens
              på båda områdena. Jag kan då tänka mig att man i vissa fall har
              prioriterat den ena delen och kanske kan lite mer om till exempel
              om miljöfrågor.
            </seg>
            <seg n="ca92bbb7">
              Det är det jag försöker poängtera, att det är viktigt att åklagarna
              har den här kompetensen så att vi kan åstadkomma en bättre arbetsmiljö
              och att de arbetsgivare som begår arbetsmiljöbrott ställs inför
              rätta. Därför, fru talman, avser jag att återkomma till hösten
              motionsvägen.
            </seg>
          </u>
          <note type="speaker" n="aabf7fa4">
            Anf. 7 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-3" n="ed60242e">
            <seg n="30b0a4ad">
              Fru talman! Jag ser fram emot debatten då.
            </seg>
            <seg n="655caa66">
              Jag tror också att det är viktigt att återkomma till vad interpellationen
              handlade om så att vi reder ut en sak i taget. Det gäller att
              inte blanda äpplen och päron hela tiden.
            </seg>
            <seg n="eb95348f">
              När det gäller frågan om vi har åklagare i Sverige som har utbildning
              för att hantera arbetsmiljöbrott är svaret ja. Vi har 24 särskilda
              åklagare som är avdelade för att syssla med den här typen av komplicerade
              och viktiga ärenden. I samband med att de fick ta över ett stort
              ansvar på det här området fick de en särskild utbildning, och
              det bedrivs en återkommande kompetenshöjning som är bra.
            </seg>
            <seg n="594cb85c">
              Det finns 24 åklagare av det här slaget. Jag är helt övertygad
              om att alla 24 önskar att de vore ännu fler, kunde göra ännu mer
              och hade ännu mer resurser än vad de har. Så är det naturligtvis.
            </seg>
            <seg n="e9d49dc3">
              Det betyder inte att deras upplevelse är en del av någon allmän
              åklagarkris, som inte finns. Bakgrunden är att den här regeringens
              rekordsatsning på polisen har fått mycket snabbare effekt än vad
              vi någonsin kunde förutse. Poliserna är mycket duktigare än vad
              vi trodde, vilket gör att ärenden strömmar till Åklagarmyndigheten
              och in i det övriga rättsväsendet. Vi visste att det skulle bli
              så men inte hur snabbt det skulle gå. Inte ens Åklagarmyndigheten
              centralt har riktigt kunnat prognostisera det här rätt. Det där
              reder vi ut sakta men säkert, och jag tror nog att vi kommer att
              hantera det.
            </seg>
            <seg n="0e6e481f">
              Men att ta den utvecklingen som skäl för att påstå att man inom
              Åklagarmyndigheten inte bryr sig om arbetsmiljöbrott är att gå
              för långt.
            </seg>
            <seg n="2762b719">
              Jag ser, som sagt, fram emot fortsatta debatter om det här, för
              det är oerhört viktiga frågor och det är viktigt att vi både skipar
              rätt och framför allt lär oss att förebygga den här typen av otäcka
              händelser som många drabbas av.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="cd75920a">
            7 § Svar på interpellation 2007/08:681 om polisutredningar angående
            anmälda arbetsmiljöbrott
          </note>
          <note type="speaker" n="368e6eb6">
            Anf. 8 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-4" n="ed60242e">
            <seg n="0323cb21">
              Fru talman! Eva-Lena Jansson har frågat mig vilka åtgärder jag
              avser att vidta för att polismyndigheter i hela Sverige på ett
              effektivt och rättssäkert sätt ska kunna utreda anmälningar om
              arbetsmiljöbrott.
            </seg>
            <seg n="c2c6495a">
              En viktig förutsättning för att polisen ska kunna fullgöra sina
              arbetsuppgifter på ett bra sätt är att den har tillräckliga resurser.
              Regeringen genomför därför just nu den största satsningen någonsin
              på polisen. Under 2007 och 2008 har polisen tillförts en sammanlagd
              varaktig anslagsökning om ca 1,3 miljarder kronor. Denna resursförstärkning
              möjliggör en kraftig ökning av antalet poliser, med målet att
              det 2010 ska finnas 20 000 poliser. Denna satsning har och kommer
              att få stor betydelse för polisens förmåga att bekämpa alla typer
              av brott.
            </seg>
            <seg n="a5b6a2c2">
              Det räcker självklart inte att bara öka antalet poliser. Poliser
              måste även arbeta på ett sådant sätt att de effektivt förebygger
              brott och utreder de brott som har inträffat. För närvarande pågår
              ett intensivt utvecklingsarbete inom Rikspolisstyrelsen som bland
              annat omfattar utredningsverksamheten. En del i utvecklingsarbetet
              syftar till att förbättra informationsspridningen mellan polismyndigheterna
              om pågående och planerad brottslighet. Det kommer i större utsträckning
              att leda till att de insatser som genomförs beslutas utifrån all
              tillgänglig information.
            </seg>
            <seg n="5a85bc3e">
              För att höja kompetensen rörande arbetsmiljöbrott har Rikspolisstyrelsen,
              Arbetsmiljöverket och Åklagarmyndighetens Utvecklingscentrum Malmö
              vid flera tillfällen arrangerat nationella utbildningsseminarier.
              Dessa har tillkommit som ett resultat av arbetet i den centrala
              samverkansgruppen kring arbetsmiljöbrott. Där deltar representanter
              från Arbetsmiljöverket, Rikspolisstyrelsen och Åklagarmyndighetens
              Utvecklingscentrum Malmö. Dessutom bedrivs polisens utredningsverksamhet
              rörande arbetsmiljöbrott i nära samarbete med särskilt utpekade
              åklagare samt med personal från Arbetsmiljöverket. Därutöver kan
              nämnas att utbildning rörande arbetsmiljöbrott från och med i
              höst ingår i grundutbildningen vid Polishögskolan.
            </seg>
          </u>
          <note type="speaker" n="d534368b">
            Anf. 9 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-3" n="9c9562b5">
            <seg n="f72194b1">
              Fru talman! Tack för svaret, Beatrice Ask!
            </seg>
            <seg n="b083b8b3">
              Den 20 februari i år stoppade Byggnads regionala skyddsombud
              arbetet vid ett hotellbygge i Örebro på grund av att de anställda
              utsattes för asbestexponering. Dessutom gjordes en polisanmälan
              av arbetsmiljöbrott med hänvisning till framkallande av fara samt
              grov fara för framtida allvarlig sjukdom. Arbetsmiljöverket beslutade
              i mars att utfärda en sanktionsavgift på 50 000 kronor mot den
              berörda arbetsgivaren Entré Hotels i Sverige AB med hänvisning
              till att man bröt mot två av Arbetsmiljöverkets föreskrifter.
            </seg>
            <seg n="dae1ec0a">
              Denna anmälan ska nu utredas av polisen i Örebro. Vid ett samtal
              den 10 april 2008 med ansvarig utredare vid polisen framkom att
              det i dagsläget finns ytterligare ett åttiotal anmälningar av
              arbetsmiljöbrott att utreda. Risken är uppenbar att den anmälan
              som gjorts inte kommer att hanteras förrän hotellbygget är avslutat
              och de anställda gått vidare till andra arbetsuppgifter. Flera
              av de anställda på bygget har dessutom bara tillfälliga arbets-
              och uppehållstillstånd i Sverige, vilket naturligtvis gör det
              mer angeläget att anmälan hanteras skyndsamt eftersom personerna
              kanske tvingas lämna Sverige och därmed blir svåra att nå.
            </seg>
            <seg n="6f1bb7d6">
              Andelen anmälda arbetsmiljöbrott har ökat mycket kraftigt under
              det senaste året, och under 2007 polisanmäldes 1 102 arbetsmiljöbrott.
              Vi ser alltså en dramatisk ökning.
            </seg>
            <seg n="6874540c">
              Därför har jag ställt frågan vilka åtgärder justitieministern
              är beredd att vidta för att polismyndigheter i hela Sverige ska
              kunna göra det här.
            </seg>
            <seg n="c7561dbe">
              I svaret återkommer justitieministern och pekar på Åklagarmyndighetens
              Utvecklingscentrum Malmö och vikten av att prioritera frågan på
              Rikspolisstyrelsen och höja kompetensen. Jag tycker att det är
              jättebra att det ingår i grundutbildningen vid Polishögskolan
              det ska jag poängtera.
            </seg>
            <seg n="4b7f54f2">
              Men hur är det med själva prioriteringen? Den signal som kom
              i april jag har kollat upp det, och det ser likadant ut nu var
              att arbetsbördan på poliserna när det gäller arbetsmiljöbrott
              är jättehög. Jag blir jätteorolig att den här frågan då inte blir
              prioriterad. Det kan ju vara en försvårande omständighet att sedan
              utreda om det leder till åtal därför att man inte får tag på personer
              som befinner sig i andra länder och så vidare.
            </seg>
            <seg n="dd99abc9">
              I svaret poängterar justitieministern att man gör en rekordsatsning
              på polisen. Om jag kommer ihåg rätt jag är ny i kammaren, så jag
              kanske inte har koll på alla siffror tror jag att vi från den
              socialdemokratiska regeringen under förra mandatperioden satsade
              ca 5 miljarder på Polisen. Det är väl lite mer än 1,3 miljarder.
            </seg>
            <seg n="8759ad00">
              Nu skulle jag vilja veta av justitieministern hur polismyndigheterna
              på ett effektivt och rättssäkert sätt ska kunna utreda den här
              anmälan.
            </seg>
            <seg n="c89e2200">
              Jag ser inte det i svaret. Man pratar om ett utvecklingsarbete,
              men just det som jag försöker beskriva är att polisen säger att
              de inte hinner med.
            </seg>
            <seg n="b785e8fe">
              Jag får också signaler om att antalet civilanställda minskar
              hos polisen. Jag beskrev i förra interpellationen att åklagarna
              har mindre resurser, att polisen har mindre resurser och att Arbetsmiljöinspektionen
              inte har tillräckligt med resurser. Då kan inte den här frågan
              anses vara prioriterad. Det är därför jag vill veta hur de ska
              kunna jobba för att kunna komma i kapp med anmälningarna.
            </seg>
            <seg n="ebd71e10">
              Med all respekt för att jag har fått ett svar förstår jag inte
              riktigt hur justitieministern menar att polismyndigheterna nu
              ska kunna prioritera det. Det polisen svarar, förutom att det
              finns ett antal anmälningar före att utreda, är att de här frågorna
              inte är första prioritet.
            </seg>
          </u>
          <note type="speaker" n="aa832694">
            Anf. 10 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-5" n="ed60242e">
            <seg n="cc3aff29">
              Fru talman! Det är helt riktigt att den här typen av brott inte
              är första prioritet. Vi prioriterar grova våldsbrott från regeringens
              sida, eftersom vi har haft en allvarlig ökning av sådana under
              den socialdemokratiska regeringstiden.
            </seg>
            <seg n="efca5b93">
              Om man ska titta på pengarna har vi med alliansregeringen under
              två år satsat mer på polis och rättsväsen än vad den socialdemokratiska
              regeringen klarade av under en hel mandatperiod. Det är ett faktum
              som talar för sig självt.
            </seg>
            <seg n="592b1cd9">
              Med tanke på den rapport som vi får från Örebro kan man fråga:
              Behövs det eller behövs det inte fler poliser? Det är väl alldeles
              uppenbart att det har varit för lite resurser. Man har inte hunnit
              med alla viktiga ärenden som behöver hanteras.
            </seg>
            <seg n="99909418">
              Jag tror att det är helt nödvändigt att vi får mer kraft ute
              i myndigheterna för att hantera olika typer av brott. Arbetsmiljöbrott
              är en sådan sak.
            </seg>
            <seg n="0e4ad51e">
              Det är också väldigt illa när man får höra att det ligger ett
              åttiotal ärenden och att man kanske inte hinner med att hantera
              det viktiga ärendet i tid för att kunna ingripa. Jag håller med
              om att det är väldigt allvarligt. Därför tror jag att det är en
              väldigt bra sak att nu åklagare, polis och arbetsmiljöverk pratar
              med varandra. Man kan göra prioriteringar i ärendena så att nyckelärenden
              och sådana som kan ge praxis i hanteringen faktiskt lyfts fram
              så att man agerar tillsammans. Då får man mer kraft och kan uträtta
              mer. Det är ett arbete som jag tror är oerhört betydelsefullt.
            </seg>
            <seg n="8789e8e0">
              Ökningen av antalet ärenden kan vi se av statistiken. Jag förstår
              att Eva-Lena Jansson har tittat på det. Vi ser en ökning av antalet
              arbetsmiljöbrott. Vi har botaniserat ganska mycket kring vad som
              är skälen till det. Huvudskälet är att vi har ändrat de polisiära
              avrapporteringsrutinerna.
            </seg>
            <seg n="7977f6c5">
              Tidigare lades väldigt många arbetsmiljörelaterade ärenden in
              som arbetsolyckor utan misstanke om brott. I dag gör man en betydligt
              noggrannare kategorisering, vilket är viktigt. Om man bara bestämmer
              sig för att det inte finns någon misstanke om brott blir det inte
              upprioriterat på det sätt som sker. Men det här gör att vi får
              in fler ärenden som är intressanta att titta på.
            </seg>
            <seg n="807dab79">
              En annan sak som vi faktiskt ser och som jag tycker är väldigt
              bra är att det finns en ökad benägenhet att anmäla den här typen
              av brott. Det tror jag är oerhört bra. Det betyder att man åtminstone
              har ett visst förtroende för att myndigheterna och statsmakterna
              tar tag i den här typen av frågor, att man också har den inställningen
              att det är allvarligt med arbetsmiljöbrott. Det är något som man
              inte ska beklaga. Även om det naturligtvis kräver mer av polis
              och myndigheter tycker jag att det är väldigt bra.
            </seg>
            <seg n="c33bee4f">
              Vi kan se att det för uppklaringsprocenten i ärendena är en viss
              uppgång. Det är inte särskilt mycket, men åtminstone hanterar
              man ärendena någorlunda bra. Jag vill gärna se en utveckling av
              våra utredningar och annat så att vi faktiskt reder ut fler av
              de här brotten också. Det är viktigt.
            </seg>
            <seg n="49741091">
              När det gäller Örebro har vi en nivå på 5060 ärenden varje år
              som är hänförda till de brottskoder som hanterar arbetsmiljöbrott.
              Det är mycket, och det är allvarligt. Det är väldigt illa om man
              inte lyckas hålla en bra utredningskapacitet hos polisen där.
            </seg>
            <seg n="9b98047a">
              Men jag tror att den satsning som vi gör på polisen, de utbildningsinsatser
              som vi nu har fått på plats, inte minst när det gäller nya poliser,
              är oerhört betydelsefulla. Vi har ju inte haft det tidigare. Det
              måste ändå vara något som riksdagen välkomnar att poliser i sin
              grundutbildning får en liten duvning i regelverken och hur man
              ska arbeta med den här typen av arbetsmiljöbrott.
            </seg>
          </u>
          <note type="speaker" n="eba559e1">
            Anf. 11 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-4" n="9c9562b5">
            <seg n="450d99f8">
              Fru talman! Det håller jag med om. Jag sade, tror jag, i mitt
              förra inlägg att jag välkomnar att man lägger in det här i grundutbildningen
              vid Polishögskolan. Det finns andra saker också som jag anser
              borde vara obligatoriska, men det får vi återkomma om vid ett
              annat tillfälle.
            </seg>
            <seg n="dfbfcb33">
              Det jag försökte beskriva i min förra interpellation och även
              i den här är att det finns olika saker som samverkar i samhället.
              Skyddsombuden som är de som ska agera ute på en arbetsplats känner
              att de inte har stöd, för Arbetsmiljöinspektionen har inte tid
              att prioritera frågan för att regeringen har valt att dra ned
              anslaget hos dem. Skyddsombuden får inte stöd i sin verksamhet.
            </seg>
            <seg n="c1165eca">
              Ett antal av de anmälda fallen kommer aldrig upp till åtal. Vi
              ser också att även om de kommer upp lägger åklagaren ned åtalen.
            </seg>
            <seg n="c4724d21">
              Det är möjligt att det är en dramatisk ökning som beror på att
              man tidigare inte gjorde anmälningar av allting som var arbetsmiljöbrott.
              Men det är ju ännu allvarligare om de som anmäls sedan inte på
              något sätt blir straffsanktionerade.
            </seg>
            <seg n="d203de19">
              Då blir signalen: Visserligen ökar antalet arbetsmiljöbrott,
              men Arbetsmiljöinspektionen har inte tid att åka ut och kontrollera
              vad som har hänt. När polisen ska utreda anmälningarna blir de
              liggande på hög. När de väl kommer till åklagaren läggs de ned.
              Det blir inget åtal.
            </seg>
            <seg n="e6d67200">
              Vad blir signalen då? Begå arbetsmiljöbrott, arbetsgivare! Det
              är ändå ingen som bryr sig.
            </seg>
            <seg n="93c556ec">
              Det är därför jag har skrivit de här två interpellationerna.
              Jag har också skrivit en till arbetsmarknadsministern, för jag
              tycker att de här frågorna samverkar.
            </seg>
            <seg n="e1436f11">
              Jag har i alla fall uppfattat att den här regeringen, precis
              som den förra regeringen, hade ambitionen att ha ett signalsystem
              som talar om vad som är rätt och vad som är fel. Om det nu via
              Sveriges riksdag blir en bild utåt att man kan begå arbetsmiljöbrott
              för att det inte händer så mycket då, varför ska arbetsgivarna
              prioritera frågan? Varför ska de förebygga arbetsskador? Varför
              ska de prioritera arbetsmiljön över huvud taget? För sedan kommer
              det en sjukförsäkring som gör att om man har blivit skadad på
              jobbet blir man lätt att säga upp.
            </seg>
            <seg n="22b8e551">
              Hela er politik samverkar. Det är det jag har försökt lyfta upp
              i olika delar.
            </seg>
            <seg n="a7620620">
              Det är viktigt att man får en effektiv och rättssäker process.
              Jag blir orolig när vi har rättsprocesser som drar ut så på tiden
              som det här fallet har gjort. Det är jättebra att man satsar på
              utbildning för poliserna, men det måste också till en prioritering
              av de här frågorna.
            </seg>
          </u>
          <note type="speaker" n="6bb047ab">
            Anf. 12 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-6" n="ed60242e">
            <seg n="2252d0c0">
              Fru talman! Eva-Lena Jansson säger att olika saker samverkar.
              Jag kan inte annat än hålla med. Det är just därför som myndigheterna
              och de olika rättsinstanserna måste samverka med varandra, vilket
              jag nu i flera inlägg har påpekat äntligen sker. Man bedriver
              ett samarbete mellan Arbetsmiljöverket, polisen och åklagarna
              för att bli bättre när det gäller arbetsmiljöbrott. Det är väldigt
              bra.
            </seg>
            <seg n="48138d10">
              Interpellanten undrar vad det blir för signal om man skickar
              en signal att man inte bryr sig. Nu är det Eva-Lena Jansson som
              skickar signalen att fackets ombud ska känna att ingen bryr sig,
              när sanningen är precis den motsatta.
            </seg>
            <seg n="14bacb64">
              Jag har visat att vi har 24 särskilda miljöåklagare. De har fått
              särskild utbildning. Vi har återkommande seminarier och konferenser
              tillsammans med arbetsmiljöverk och andra instanser. Jag har visat
              att poliserna blir fler och att vi också i den grundläggande polisutbildningen
              plockar upp de här frågorna.
            </seg>
            <seg n="e6fec38c">
              Vem är det då som skickar signalen till facket att det inte är
              någon som bryr sig? Det är interpellanten och den typen av argumentation.
            </seg>
            <seg n="b2bfb8a9">
              Jag tycker att det är väldigt viktigt att vi berättar att här
              sker det nu förbättringar och att de är substantiella. För det
              är ett stöd och en kick för de arbetsplatsombud som faktiskt gör
              ett väldigt bra jobb.
            </seg>
            <seg n="9b0409bb">
              Det ligger i sakens natur att fack, arbetsgivare, rättsinstanser
              och olika inblandade i varje ärende kan göra lite olika bedömning.
              Inte jag och inte riksdagsledamöterna heller ska i slutändan ha
              synpunkter på hur rättsväsendet så småningom landar. Möjligen
              ska vi ha synpunkter på att vi har fel lagar eller något. De gör
              nog sitt jobb om de har förutsättningar.
            </seg>
            <seg n="9a38e203">
              Man ska vara klar över att bara för att någon inte fick sin åsikt
              stadfäst som sanningen behöver det inte betyda att samhället inte
              tar dessa frågor på allvar.
            </seg>
            <seg n="f6cdeb26">
              Däremot är det så att om vi har högre ambitioner än i dag när
              det gäller arbetsmiljöbrott måste vi se till att polis, åklagare
              och andra har den kraft och förmåga som krävs för att utreda dessa
              mycket besvärliga brott.
            </seg>
            <seg n="7341c378">
              Arbetsmiljöbrott ska utredas grundligt. Det gäller i synnerhet
              sådana som har lett till dödsfall så att vi kan lära inför fortsättningen.
              Tyvärr är det många gånger oerhörda svårigheter att reda ut hela
              händelsekedjan och ta reda på vad som faktiskt hänt. Det kräver
              samverkan så att man också lär sig metodiskt hur man ska hantera
              det.
            </seg>
            <seg n="88cc8140">
              Det är också viktigt att vi får en bättre brottsutredande verksamhet
              om vi ska få fler anmälda ärenden att leda till åtal. Där pågår
              ett intensivt utvecklingsarbete inom polisen generellt och när
              det gäller dessa frågor. Det är mycket bra. Man kan säga att det
              borde ha gjorts tidigare, men då var jag inte justitieminister,
              så det kan jag inte göra något åt. Men vi lägger mycket kraft
              på metod- och kvalitetsutveckling här.
            </seg>
            <seg n="04e3c7af">
              Det är viktigt att från riksdagens talarstol säga att arbetsgivare
              är skyldiga att anmäla olyckor som har lett till dödsfall, svårare
              personskada eller allvarliga tillbud till Arbetsmiljöverket. Det
              är oerhört viktigt. På det sättet får både Arbetsmiljöverket och
              andra en möjlighet att ha ingångar i vad som har hänt och klarlägga
              sambanden och annat. Det gör också att polis och åklagare får
              experthjälp på detta område. Det är otroligt viktigt att skicka
              besked om detta till alla de fackliga ombud som är engagerade
              i arbetsmiljöfrågor och gör sitt för att folk ska känna sig trygga
              på jobbet.
            </seg>
          </u>
          <note type="speaker" n="454e3fea">
            Anf. 13 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-5" n="9c9562b5">
            <seg n="cfd12e4c">
              Fru talman! Jag började mitt första anförande med att peka på
              ett fall i Örebro där ett antal byggnadsarbetare blivit utsatta
              för asbestexponering. Många kommer ihåg de människor som utsattes
              för asbest på 50- och 60-talen och hur de drabbades av cancer.
              Det är klart att det är allvarligt.
            </seg>
            <seg n="ec332729">
              Det är bra att justitieministern i sitt senaste inlägg pekar
              på att man ska utreda de allvarliga brotten. Men utreder man inte
              arbetsmiljöbrott av en lägre skala kommer det att få konsekvenser,
              för det är när man inte tillämpar arbetsmiljölagen och tar bort
              alla farligheter som konsekvensen kan bli dödsfall. Det är det
              jag försöker poängtera. Det är viktigt att man utreder dödsfall,
              men utreder man inte de fall där både skyddsombud och Arbetsmiljöinspektionen
              är överens om att man stoppar jobb får det konsekvenser så småningom.
            </seg>
            <seg n="4e389967">
              Jag har inte uppfattat att jag och justitieministern har någon
              annan uppfattning än att det ska utredas. Vi är måna om det.
            </seg>
            <seg n="3c60413b">
              Jag försökte lyfta fram att detta ökar. Jag ser att det är en
              utveckling där Arbetsmiljöinspektionen har fått mindre pengar,
              åklagare säger att frågan inte är prioriterad och poliserna säger
              att detta får man lägga åt sidan för att man har annat att göra.
              Då försöker jag poängtera detta i talarstolen för att lyfta fram
              ett problem som jag ser.
            </seg>
            <seg n="5dc275cd">
              Men jag har ingen annan uppfattning än att vi ska ge en tydlig
              signal att arbetsmiljöbrott ska beivras.
            </seg>
          </u>
          <note type="speaker" n="6ecd4e27">
            Anf. 14 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-7" n="ed60242e">
            <seg n="20e6965e">
              Fru talman! Det är härligt att man nästan blir överens i slutet
              av en interpellationsdebatt i en sådan här viktig fråga.
            </seg>
            <seg n="a1260f62">
              Det är naturligtvis viktigt att man utreder alla typer av ärenden.
              Det ligger mycket i att man måste utreda också enklare brott för
              att kunna förebygga de allvarliga. Problemet är att vi måste ta
              tag i de riktigt allvarliga frågorna, och då handlar det inte
              bara om ärenden där dödsfall har inträffat utan också allvarligare
              händelser. Det finns en skala där. Jag tror ändå att man kommer
              ganska långt.
            </seg>
            <seg n="b999e6d2">
              Samtidigt kan vi inte prioritera och hantera alla brott. Det
              är ännu svårare om det är enkla ärenden att kunna leda i bevis
              och få lagföring. Här finns en avvägning som hela tiden måste
              göras. Jag tror, återigen, på samarbete mellan polis, åklagare
              och arbetsmiljöverk. Även facket ofta i form av anmälare och annat
              som kan bidra med sin kompetens behövs naturligtvis i det arbetet.
            </seg>
            <seg n="95072ca1">
              När det gäller påståendet om ökningen av antalet ärenden och
              att det blir mer och mer vill jag varna lite för den uppfattningen
              av det enkla skälet att vi inte kan konstatera en sådan stor ökning.
              Går vi igenom de ärenden som är anmälda handlar huvuddelen av
              förändringarna statistiskt om ändrade avrapporteringsrutiner.
              Vi ser en något förhöjd anmälningsbenägenhet, vilket bara är att
              välkomna. Detta betyder inte nödvändigtvis att det har blivit
              sämre ute på arbetsplatserna. Men det är klart att man alltid
              ska vara vaksam på att det kan inträffa och att vi har ett ansvar
              för att se till att vi inte hamnar i det läget.
            </seg>
            <seg n="e218f80f">
              Dessa frågor har betydelse och är svårhanterliga, men polis och
              åklagare bidrar till att vi ökar tryggheten på arbetsplatserna.
              Med det utvecklingsarbete som pågår kan det bli ännu mycket bättre
              framöver.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="59126df5">
            8 § Svar på interpellation 2007/08:690 om Målsägandebiträdeutredningen
          </note>
          <note type="speaker" n="dd8d7e07">
            Anf. 15 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-8" n="ed60242e">
            <seg n="83ffdeb2">
              Fru talman! Lena Olsson har frågat mig om jag avser att ta initiativ
              till att lägga fram förslag med anledning av SOU 2007:6 Målsägandebiträdet
              Ett aktivt stöd i rättsprocessen .
            </seg>
            <seg n="970b5ed6">
              Regeringens ambition är att alla rättsväsendets myndigheter ska
              arbeta utifrån ett tydligt brottsofferperspektiv och att alla
              brottsoffer ska få ett professionellt bemötande.
            </seg>
            <seg n="99df5ded">
              Lagen om målsägandebiträde infördes i slutet av 1980-talet. Sedan
              lagen infördes har antalet förordnanden ökat. Under de senaste
              tio åren har antalet förordnanden mer än fördubblats. Ökningen
              kan till stora delar förklaras av att frågan om målsägandes behov
              av biträde har fått ökad uppmärksamhet inom rättsväsendet.
            </seg>
            <seg n="9584f3f7">
              I betänkandet som Lena Olsson hänvisar till redovisas en genomgång
              av domar från 2004. Genomgången ger stöd för att målsägandebiträde
              förordnas vid grova brott, att lagstiftningen ger ett relativt
              omfattande utrymme för att förordna målsägandebiträde vid många
              olika typer av brott och att begäran om biträde i princip alltid
              bifalls.
            </seg>
            <seg n="0b4f8610">
              En granskningsrapport från Åklagarmyndigheten och Rikspolisstyrelsen
              från 2007 tyder på att rutinerna när det gäller förordnanden av
              målsägandebiträde har förändrats under de senaste åren. Rapporten
              visar en kraftig ökning av andelen förordnanden i våldtäktsmål
              2006 och 2007 jämfört med 2004.
            </seg>
            <seg n="e63dc575">
              Betänkandet om målsägandebiträde har remissbehandlats. Det bereds
              för närvarande inom Justitiedepartementet. Det saknas dock för
              närvarande utförlig och aktuell statistik angående målsägandebiträden.
              Därför övervägs ett uppdrag till Brottsförebyggande rådet att
              analysera bland annat hur användningen av målsägandebiträde ser
              ut i dag. Regeringen vill ta ett samlat grepp kring de frågor
              som aktualiseras i betänkandet. Jag är därför beredd att ta ställning
              till förslagen i betänkandet först när jag har ett fullständigt
              underlag.
            </seg>
          </u>
          <note type="speaker" n="60a4e0cf">
            Anf. 16 LENA OLSSON (v):
          </note>
          <u who="lena_olsson_bb92b4" xml:id="i-cf90fe62b27e79bf-0" n="9b77da72">
            <seg n="7c6d7013">
              Fru talman! Jag tackar ministern för svaret. Jag har tittat lite
              i den verksamhetsplan som finns för 2008. Något konkret när det
              gäller brottsoffer finns inte med såvitt jag kan se.
            </seg>
            <seg n="9bff2c64">
              Det står i svaret att betänkandet har remissbehandlats och att
              det för närvarande bereds i Justitiedepartementet men att det
              saknas utförlig aktuell statistik angående målsägarbiträden. Ett
              uppdrag övervägs.
            </seg>
            <seg n="1602fd41">
              Är det meningen att det ska komma något över huvud taget, för
              då brukar man väl säga att det ska komma och att man ska återkomma
              med ett uppdrag till Brottsförebyggande rådet?
            </seg>
            <seg n="4ca1a0cc">
              Man kan också ifrågasätta hur lång tid det kommer att ta. När
              skulle vi kunna se åtgärder när det gäller målsägandebiträden?
            </seg>
            <seg n="35c13318">
              Jag kommer ihåg en del diskussioner före valet där brottsoffer
              ofta var aktuella i debatten. Det är på tiden att man konkret
              får reda på när det ska komma något som förbättrar deras situation.
            </seg>
          </u>
          <note type="speaker" n="f8aab84a">
            Anf. 17 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-9" n="ed60242e">
            <seg n="0cda97e2">
              Fru talman! Skälet till att vi har beslutat att vi behöver ta
              reda på lite mer är att det finns väldigt dåligt med statistik.
              En rad frågor besvaras inte i betänkandet. Jag tror, men det är
              en hemlighet, att vi ska besluta om direktiven på torsdag. Svaret
              från den utredaren ska komma i februari nästa år, så det är ganska
              skyndsamt.
            </seg>
            <seg n="2d02b80c">
              Det visade sig och det förvånade mig ganska mycket, eftersom
              målsägandebiträden är något vi diskuterar ganska mycket, som har
              väldigt stor betydelse och som också kostar väldigt mycket pengar
              att det inte fanns någon statistisk analys. En rad frågor som
              jag ställde när vi skulle gå igenom det här ärendet fanns det
              inga svar på. Med tanke på att detta är ett viktigt område fanns
              det anledning att faktiskt efterfråga det, och det är därför Brå
              ska få ett sådant här uppdrag.
            </seg>
            <seg n="3bae5630">
              Det försenar hanteringen och diskussionen kring de förslag som
              finns lite grann, men jag tror ändå att det ligger ett värde i
              att ha detta underlag på plats. Det är ju väldigt svårt att ta
              ytterligare steg eller göra något på löpande räkning, om jag får
              uttrycka mig så, utan att veta vad det är vi prioriterar och på
              vilket sätt.
            </seg>
            <seg n="bbe249f7">
              Min ambition har alltså varit att vi tar fram de svar som inte
              riktigt finns så att vi kan ta ett samlat grepp kring detta. I
              sammanhanget kommer vi också att arbeta med frågor om skadestånd
              och annat som inte heller riktigt fungerar för brottsoffren som
              det ser ut i dag.
            </seg>
            <seg n="af5cecec">
              Detta är skälen till att jag inte har några besked att ge i dag
              när det gäller den här utredningen. Men får vi svar från Brå i
              början av nästa år är det bara att räkna framåt ungefär vilken
              tid det tar.
            </seg>
            <seg n="f2d44cca">
              Det är alltid olyckligt med fördröjningar, men samtidigt är min
              erfarenhet så här långt att det är bättre att göra hemläxan innan
              man går till provet än efter. Vi får alltid en massa bekymmer
              när vi inte har alla fakta på bordet när vi fattar viktiga beslut,
              och det är viktigt med det stöd man ger i form av målsägandebiträden
              och annat. Den utredning vi har innehåller väldigt många viktiga
              faktorer och synpunkter i frågan, men det saknas som sagt en del,
              och det är det vi vill rätta till.
            </seg>
          </u>
          <note type="speaker" n="79348f19">
            Anf. 18 LENA OLSSON (v):
          </note>
          <u who="lena_olsson_bb92b4" xml:id="i-cf90fe62b27e79bf-1" n="9b77da72">
            <seg n="6874b729">
              Fru talman! Tack, ministern, för svaret! Det verkar som om saker
              och ting händer relativt snart på det här området, och det är
              bara att tacka och ta emot. Man kanske kan förvänta sig att det
              finns ett förslag till åtgärder för detta hösten 2009. Det finns
              många bra förslag i den här utredningen som skulle förstärka brottsoffrens
              ställning.
            </seg>
            <seg n="29d70e60">
              Jag är för närvarande nöjd med svaret och vill tacka så mycket!
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="e76314d5">
            9 § Svar på interpellation 2007/08:691 om situationen inom kriminalvården
          </note>
          <note type="speaker" n="bacc4b8e">
            Anf. 19 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-10" n="ed60242e">
            <seg n="66c0e4e7">
              Fru talman! Alice Åström har frågat mig om jag avser att ta initiativ
              till någon av de åtgärder som Kriminalvårdens generaldirektör
              Lars Nylén nyligen föreslagit i massmedia. Alice Åström har vidare
              frågat mig om jag avser att ta initiativ till andra åtgärder som
              på ett påtagligt sätt kan förändra bilden av platsbehovet inom
              kriminalvården.
            </seg>
            <seg n="9e7b0d69">
              Kriminalvården fick för några år sedan hantera ett ökande antal
              intagna på landets fängelser. Ökningen hade bland annat sin förklaring
              i den slopade halvtidsfrigivningen och hade med säkrare prognosinstrument
              kunnat förutses och därmed hanteras på ett annat sätt. De senaste
              åren har beläggningen minskat något. Den ligger nu på en nivå
              som Kriminalvården efter de senaste årens tillskott av anstaltsplatser
              kan hantera.
            </seg>
            <seg n="fa7e23a7">
              För att förebygga att liknande situationer uppstår i framtiden
              har regeringen gett rättsväsendets myndigheter i uppdrag att med
              stöd av Brottsförebyggande rådet samordna och utveckla prognosarbetet
              för att förbättra möjligheterna att bedöma rättsväsendets kapacitetsbehov.
            </seg>
            <seg n="4605b53f">
              Mindre variationer i fångpopulationens storlek och sammansättning
              kommer naturligtvis alltid att förekomma. De måste hanteras inom
              ramen för den befintliga strukturen genom en flexibel användning
              av befintliga enheter, inte genom kösystem.
            </seg>
            <seg n="477403cc">
              Regeringens utgångspunkt är därför att anstalterna i framtiden
              ska bestå av färre och större enheter som medger en flexibel användning
              i fråga om beläggning och säkerhet. Detta utgör också huvuddragen
              i regeringens uppdrag till Kriminalvården om den framtida platsutbyggnaden.
            </seg>
            <seg n="2a39662b">
              Att återinföra halvtidsfrigivning är inte aktuellt. En förbättrad
              och mer strukturerad övergång till livet i frihet är en mer verksam
              åtgärd än tidigarelagd villkorlig frigivning om man vill att fler
              dömda ska klara sig i samhället utan att återfalla i brott.
            </seg>
            <seg n="e8ab33a6">
              Regeringen införde förra året utökade möjligheter till utslussning
              för kriminalvårdens klienter. Tillsammans med åtgärder för att
              underlätta för dömda att få arbete efter avtjänat straff ges fängelsedömda
              möjligheter att redan innan tidpunkten för villkorlig frigivning
              påbörja en anställning.
            </seg>
            <seg n="6087e2ee">
              Regeringens satsning på fler poliser, vilken man också bör nämna,
              kan naturligtvis tillsammans med den pågående utredningen som
              syftar till att markera en skärpt syn på allvarligare våldsbrott
              leda till ett ökat beläggningstryck för kriminalvården. Det är
              därför angeläget att rättsväsendet kan grunda sina bedömningar
              på väl underbyggda prognoser om framtida kapacitetsbehov.
            </seg>
            <seg n="d90df050">
              Regeringen har vidare tillsatt en särskild utredare med uppgift
              att följa upp Kriminalvårdens arbete med att effektivisera resursutnyttjandet
              inom myndigheten.
            </seg>
            <seg n="b0dc0ede">
              Uppdraget att utveckla rättsväsendets myndigheters prognoser
              som jag inledningsvis nämnde kommer, tillsammans med resultatet
              av denna utredning, att ge underlag för regeringens fortsatta
              bedömning av behovet av ytterligare åtgärder.
            </seg>
          </u>
          <note type="speaker" n="60b340f2">
            Anf. 20 ALICE ÅSTRÖM (v):
          </note>
          <u who="alice_astrom_01eda6" xml:id="i-4e993419e8faf7cf-0" n="b541bfc1">
            <seg n="70c3d033">
              Fru talman! Jag får tacka justitieministern för svaret, men jag
              känner att detta egentligen inte ger något svar på hur man ska
              lösa problemen inom Kriminalvården.
            </seg>
            <seg n="ab5b9509">
              Justitieministern säger i sitt svar: De senaste åren har beläggningen
              minskat något. Den ligger nu på en nivå som Kriminalvården efter
              de senaste årens tillskott av anstaltsplatser kan hantera.
            </seg>
            <seg n="ce474c8b">
              Den åsikten delar uppenbarligen inte generaldirektören för Kriminalvården.
              I Kriminalvårdens budgetunderlag säger man att man kommer att
              behöva en ökning av anslaget med nästan ½ miljard 2009 för att
              kunna klara de behov som finns. År 2011 kommer man att behöva
              ungefär 1,7 miljarder mer än årets anslag. Att Kriminalvården
              kan hantera situationen nu stämmer alltså inte med vad man själv
              beskriver i sitt budgetunderlag.
            </seg>
            <seg n="0af90a68">
              Fru talman! Jag vet att justitieministern och jag inte delar
              synen på halvtidsfrigivning, och jag har full respekt för att
              man har olika politiska inriktningar på hur man ska möta problematiken.
              Däremot tycker jag inte att justitieministern ger något svar på
              hur man ska möta de problem Kriminalvården nu står inför.
            </seg>
            <seg n="abde9080">
              I veckan har en utredare som haft i uppdrag att titta över antalet
              öppna anstaltsplatser i norra Sverige presenterat sitt förslag.
              I detta förslag är man beredd att lägga ned Ljustadalens öppna
              anstalt som faktiskt är den enda kvinnoanstalten i norra Sverige.
              Detta skulle innebära väldiga problem för kvinnor som döms till
              fängelse. Att behöva åka ända från norra Sverige till Helsingfors
              eller till södra Sverige innebär att man inte kan ha en normaliseringsprincip
              eller relationer med sina barn och så vidare.
            </seg>
            <seg n="61e41bf7">
              Detta är ett sätt för Kriminalvården att försöka effektivisera.
              Kriminalvården har också signalerat att tre anstalter till hösten
              kommer att ha inlåsning en timme tidigare än vad man har i dag,
              vilket kommer att innebära att Sverige får en av Europas längsta
              inlåsningstider för våra dömda just för att man behöver effektivisera
              och spara pengar.
            </seg>
            <seg n="4b52e7ee">
              Vi vet redan att vi har problem med personaltätheten. De självmord
              vi har sett på våra häkten under den senaste tiden har rönt ganska
              stor uppmärksamhet. I till exempel Helsingfors säger personalen
              att man är två personer som jobbar på natten. Två personer har
              ansvaret för hundra inlåsta människor! Möjligheten att kunna arbeta
              med en bra säkerhet finns inte.
            </seg>
            <seg n="03ecbb92">
              Vi har alltså stora brister redan i dag för att man har effektiviserat
              när det gäller personal och anstaltsplatser. Kriminalvården bedömer
              själv att man har ett oerhört stort behov av ytterligare tillskott
              de närmaste åren.
            </seg>
            <seg n="0459630b">
              Jag har full respekt för att vi inte är överens om att ha halvtidsfrigivning
              eller genomföra den typen av politiska beslut. Men jag tycker
              ändå att justitieministern även i sitt svar skulle behöva signalera
              mer av hur man ser på det här från regeringens sida. Kommer man
              att vara beredd att skjuta till resurser? Kommer man att möta
              de problem som Kriminalvården har redan i dag? Och vad blir egentligen
              svaret till generaldirektören med de behov som han själv lyfte
              fram i medierna? Han säger att antingen måste man få stora resursförstärkningar
              eller så måste det fattas politiska beslut som lättar trycket
              på kriminalvården.
            </seg>
            <seg n="d806c9b6">
              Det är bra att man långsiktigt i en utredning ska titta över
              rättsväsendets samlade behov i framtiden. Men problemen är akuta
              och finns redan i dag.
            </seg>
          </u>
          <note type="speaker" n="4faaecd3">
            Anf. 21 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-11" n="ed60242e">
            <seg n="da384073">
              Fru talman! Vad jag försökte säga i svaret är att Kriminalvården
              kan hantera situationen som det ser ut just nu. Prognosen handlar
              faktiskt om framtiden. En stor del av prognoserna hanteras naturligtvis
              i den vanliga budgetprocessen.
            </seg>
            <seg n="9b0f90f5">
              Det viktiga är att vi har tillsatt en särskild utredare som följer
              upp och utvärderar effektiviseringsarbetet inom Kriminalvården.
              Det kommer en första delrapport i juni, vilket jag tycker är bra.
              Det är en del av sanningen, och jag tror att det var det Alice
              Åström var inne på. Effektivisering är en sak, men sedan har vi
              innehållet och verkligheten för de människor det handlar om också.
              Det är det andra stora bekymret vi har.
            </seg>
            <seg n="83fa690b">
              Hur ska vi lösa eventuella trängselproblem om vi ser sådana?
              Jag försökte antyda en del svar i det skriftliga underlaget. Det
              ena handlar om att vi gärna vill arbeta mer med tidigarelagd villkorlig
              frigivning och hitta olika lösningar när det gäller att komma
              tillbaka till samhället.
            </seg>
            <seg n="2a10e7c9">
              Jag är faktiskt lite stolt över de åtgärder som träder i kraft
              den 1 juli och som innebär att tidigare dömda för första gången
              kan få den hjälp som andra kan få med att slussas in på arbetsmarknaden.
              För en arbetsgivare innebär det 25 procent lägre anställningskostnad
              om man tar emot en person som kanske till och med har fått viss
              utbildning inom Kriminalvården. Det är ett första steg. Vi har
              också fört flera samtal där man från arbetsförmedling och kriminalvård
              ändå har satt sig ned för att diskutera reglerna. Jag tror att
              det är mycket av den typen av åtgärder vi måste arbeta med.
            </seg>
            <seg n="d44e5673">
              Det finns ett spektrum av olika åtgärder, och det vore förment
              att här i en kort interpellationsdebatt peka på det man kan göra.
              Men jag tror att det här är otroligt viktigt. Jag inbillar mig
              och tror nämligen men jag vågar inte säga att det är så att om
              vi utslussningen rätt minskar vi återfallen. Det får betydelsefulla
              effekter på lång sikt. Klienterna på våra anstalter är ofta sådana
              som återkommer gång efter gång. Om vi kan göra rätt både i anstalt
              och i samband med utslussningen får vi färre kunder i Kriminalvården,
              och det vore en nåd att stilla be om för många.
            </seg>
            <seg n="c5a622c7">
              Prognoserna har inte varit så träffsäkra. Kriminalvårdsstyrelsen
              har slagit larm mer än en gång, och sedan har verkligheten blivit
              en annan. Det har gjort att vi har känt behov av att analysera
              detta ganska noga för att se vad som händer. Det finns också beslut,
              inte minst på EU-nivå, som över tid kan få betydelse för beläggningen
              och trycket på Kriminalvården.
            </seg>
            <seg n="7334f0dc">
              Om jag ska sammanfatta kan jag säga att jag ser de brister i
              verksamhetens innehåll som Alice Åström tar upp. Där finns mycket
              mer att göra. Det handlar inte bara om att i volym svara upp mot
              prognosbehoven utan också om att fundera över hur man gör det
              på ett bra sätt. Jag har ändå viss tillförsikt om att vi sakta
              men säkert klarar detta. Det är i alla fall min bestämda ambition
              att vi både i budgetarbete och annat på olika sätt ska se till
              att vi har tillräckligt mycket kunskap för att sätta in rätt resurser
              och åtgärder för att bedriva kriminalvård av hög kvalitet.
            </seg>
          </u>
          <note type="speaker" n="00706393">
            Anf. 22 ALICE ÅSTRÖM (v):
          </note>
          <u who="alice_astrom_01eda6" xml:id="i-4e993419e8faf7cf-1" n="b541bfc1">
            <seg n="379482af">
              Fru talman! Jag ska börja med att vara positiv. Vi ser väldigt
              positivt på de förändringar som har skett vid utslussning för
              att underlätta för dömda att få arbete efter avtjänat straff.
              Det är en fråga som vi har lyft fram vid ett flertal tillfällen,
              och vi tycker att det är positivt att detta nu genomförs så att
              man får ett samarbete mellan Kriminalvården och Arbetsförmedlingen
              på det här strukturerade sättet.
            </seg>
            <seg n="fc724b2f">
              Vi tror också att det kan ha stor betydelse när det gäller återfall
              i brott. Om människor har möjligheter till arbete och till ett
              mer socialt liv som det här innebär minskar man givetvis återfallen
              i brott.
            </seg>
            <seg n="78c3b5d3">
              För att återgå till det som jag är kritisk till handlar inte
              det här bara om volymfrågan. När trycket på Kriminalvården är
              så pass stort handlar det också om personalens situation i dag.
              Vi vet att kontaktmannaskapet, som har stor betydelse för hur
              man kan bedriva behandlingsarbetet, egentligen har urholkats i
              takt med att trycket på Kriminalvården har ökat. Personalen har
              fler klienter att ta hand om. Det innebär att man inte kan fullfölja
              de goda ambitioner som finns i kontaktmannaskapet och i behandlingsplanerna.
              Vi måste fråga personalen i Kriminalvården som har höga ambitioner
              hur deras möjligheter är att fullfölja dem redan i dag.
            </seg>
            <seg n="6c63196d">
              Jag har själv tidigare suttit i Kriminalvårdsstyrelsens styrelse
              under nästan tio år. När man tittar på Kriminalvårdens prognoser
              och bedömningar vet jag därför att prognoserna tyvärr ofta till
              och med har slagit fel åt andra hållet. Man har haft för låga
              prognoser för hur anstaltsökningen och platsbehovet egentligen
              skulle vara. Det har också bidragit till att man inte har kunnat
              öka antalet platser inom Kriminalvården på det sätt som man hade
              behov av. Vi hamnade i en situation där vi snarare hade hårt tryck
              på dubbelbeläggning. Vi hade över 100 procents beläggningar. Där
              var prognoserna snarare i underkant, och det är också ett problem.
            </seg>
            <seg n="a1cfbd6e">
              När Kriminalvården nu signalerar de här oerhört stora behoven
              av resursförstärkningar är jag snarare orolig för att man även
              denna gång har tagit till i underkant och att vi snarare kommer
              att få en situation med en ökad dubbelbeläggning igen. Det är
              någonting som inte gynnar verksamheten och behandlingarna.
            </seg>
            <seg n="a9e51001">
              Jag blir bekymrad över den senaste tidens händelser, och jag
              är övertygad om att även justitieministern är det. Det handlar
              om självmorden på häktena. Vi har nu en situation där självmorden
              anmäls till åklagare och utreds. Det är givetvis viktigt eftersom
              det gäller att en person faktiskt har mist sitt liv. Men vi riskerar
              att få en personalsituation där människor väljer att säga: Nej,
              jag tänker inte jobba inom Kriminalvården. Jag tänker inte vara
              en av två personer som har ansvaret för 100 personer som är inlåsta
              och som är i kris om jag också i slutänden kan bli åtalad för
              att jag inte har klarat av att förhindra ett självmord!
            </seg>
            <seg n="364538bb">
              De här bristerna kvarstår. Det handlar inte bara om en volymökning
              och en platsökning utan också om personalens arbetssituation och
              möjligheten att bedriva ett bra behandlingsarbete.
            </seg>
            <seg n="71a8427f">
              Jag hoppas, fru talman, att justitieministern lyfter fram de
              här frågorna när ni har era förhandlingar inför budgeten och att
              man ser till att Kriminalvården får de resurser som den behöver.
              Jag är övertygad om att justitieministern har en ambition att
              ha en kriminalvård med ett bra innehåll. Men det kommer att kräva
              mer resurser. Den signalen skulle Kriminalvården så väl behöva
              i dag.
            </seg>
          </u>
          <note type="speaker" n="963f3ef6">
            Anf. 23 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-12" n="ed60242e">
            <seg n="663acbe5">
              Fru talman! Det här med prognoser och verklighet är naturligtvis
              besvärligt. Men om jag tittar på hur det ser ut just nu med häkten
              och anstalter är skillnaderna mellan önskad nivå för att bedriva
              bra verksamhet och den faktiska beläggningen ganska små. Om man
              lägger till de tillfälliga häktesplatserna ligger man till och
              med något under det man har sagt är acceptabel nivå. Däremot är
              det naturligtvis över nivån när det gäller ordinarie platser.
              Vad gäller anstalter är det en något högre nivå, men det handlar
              om grader 93 procent just nu.
            </seg>
            <seg n="34ad1ca4">
              Men vi måste se framåt. Regeringen har aviserat åtgärder som
              innebär att vi kan få ett ökat tryck.
            </seg>
            <seg n="dadf97f1">
              Då var frågan: Vad gör vi då? Ja, jag tror att vi måste arbeta
              mycket med personalen, med utbildning av personalen och olika
              åtgärder för att arbetet ska fungera. Jag tror också att det handlar
              om arbetsorganisation och mycket sådant, därför att det är ett
              väldigt ansvarsfullt och svårt arbete man bedriver ute på anstalterna.
              Jag har stor respekt för det.
            </seg>
            <seg n="a39d1926">
              Det som har trätt i kraft och som jag vill arbeta mer med är
              till exempel frigång. Det handlar om vårdvistelsemöjligheter.
              Det handlar om våra halvvägshus. De har inte så många platser,
              men jag vill gärna framhålla att vi ju inte fyller dem. Man kan
              fråga sig varför. Beror det på att informationen inte har gått
              ut, har vi fel intagna eller vad är skälet?
            </seg>
            <seg n="624fedc7">
              Vi jobbar rätt mycket med detta, därför att vi tycker att det
              är en väldigt god idé att man i öppnare former kan slussas ut
              till ett vanligt liv. Här ger vi oss inte även om det så att säga
              inte är kö till de platserna, utan vi kommer att fortsätta och
              vill gärna bygga ut den typen av verksamhet. Utökad frigång är
              också ett sådant alternativ som är väldigt bra.
            </seg>
            <seg n="96596648">
              Jag tror också att det höjer motivationen för olika behandlingsinsatser
              och annat för dem som är intagna att man ser att det finns en
              väg ut, att den kommer ganska snabbt och att den är strukturerad
              och organiserad. Vi vet att en del intagna som har haft en längre
              typ av anstaltsvistelse i det närmaste är skräckslagna inför att
              komma ut i vardagen därför att ingenting är ordnat, och man kanske
              inte ens vet hur man ska hantera sin verklighet. Det här måste
              vi jobba med som en del i behandlingen, och då är de här utslussningsaktiviteterna,
              rätt hanterade, oerhört betydelsefulla.
            </seg>
            <seg n="0c419cc3">
              Det är naturligtvis så att arbete med volymen av kriminalvård
              och innehållet inte är något som man kan göra endera eller någondera,
              utan vi måste arbeta på båda sätten. Vi försöker vidta kvalitativa
              åtgärder, även om vi ser att det finns många behov som bara handlar
              om att bygga fler platser. Vi måste också se till att de människor
              som finns på anstalt möts av en bra verksamhet. Vi har väldigt
              mycket att göra för att se till att deras dagar blir meningsfulla.
            </seg>
            <seg n="c84ab2d6">
              Ytterst handlar det om det är därför det är så svårt att vara
              personal också att människor som mår dåligt kanske är det därför
              de finns på anstalt många gånger mår ännu sämre, och det gör arbetssituationen
              ännu mer utmanande. Men jag tror att om man successivt arbetar
              med positiva åtgärder och verksamhetsförbättrande åtgärder så
              att man också förnyar och vidgar antalet anstaltsplatser kommer
              vi rätt.
            </seg>
            <seg n="23538b07">
              Det är därför, för att klara det, som vi är tvingade att se mycket
              på effektiviteten och på hur resurser används. När det gäller
              kriminalvården är det där vi har det kanske mest organiserade
              arbetet just nu för att få ordning och reda på siffror, prognoser
              och annat så att vi känner att alla är med på vagnen och att vi
              kan göra rätt saker.
            </seg>
          </u>
          <note type="speaker" n="75de0cfd">
            Anf. 24 ALICE ÅSTRÖM (v):
          </note>
          <u who="alice_astrom_01eda6" xml:id="i-4e993419e8faf7cf-2" n="b541bfc1">
            <seg n="4b48f10d">
              Fru talman! Väldigt många av de åtgärder som justitieministern
              pratar om håller jag med om, och jag tror att de kommer att vara
              väldigt betydelsefulla för framtiden, till exempel utslussningen
              och möjligheten att lite i taget ta steg ut.
            </seg>
            <seg n="4d03a708">
              Bristerna och problematiken när det gäller halvvägshusen, att
              man inte lyckas fylla de platserna, har vi ju haft tidigare också
              när man har varit på väldigt sluten anstalt och egentligen har
              möjlighet att flytta över till öppen anstalt, men folk vill inte
              göra det eftersom de inte klarar av att det är människor som hela
              tiden går ut därifrån medan de själva ska sitta kvar. Det här
              är snarare ett område där man borde ta efter den norska modellen
              nu, där man går mot mer och mer öppna anstaltsplatser snarare
              än mot slutna anstaltsplatser. Vi har ju gått åt andra hållet.
              Det är en diskussion som vi får fortsätta ta.
            </seg>
            <seg n="08c038ed">
              Däremot vill jag kommentera att man ligger på 93 procents beläggning
              på anstalterna i dag och att man säger att det här är hanterbart.
              När jag började i riksdagen det är rätt länge sedan, 1994, men
              inte så vansinnigt länge sedan hade man faktiskt tidigare som
              mål att ha en 80-procentig beläggning. Det var då man sade att
              man hade möjlighet att hantera behandling, att separera intagna
              med olika typer av problematik, att förflytta folk mellan anstalter
              om de stör ordningen och att se till att rätt person blir placerad
              på rätt anstalt utifrån det brott och det behandlingsbehov man
              har. Med 93 procents beläggning har man ingen möjlighet att kunna
              göra det här på anstalterna i dag, och det bidrar också till den
              svåra problematik som personalen sedan ska ha att hantera.
            </seg>
            <seg n="3d4f00fb">
              Fru talman! Jag får tacka justitieministern för svaret. Vi kommer
              att fortsätta diskutera innehåll och så vidare, och vi kommer
              inte alltid att ha samma åsikter, men jag hoppas verkligen att
              justitieministern ser till att Kriminalvården får de resurser
              som behövs.
            </seg>
          </u>
          <note type="speaker" n="e0d1b6c0">
            Anf. 25 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-13" n="ed60242e">
            <seg n="f924531e">
              Fru talman! Det är Kriminalvården som har bedömt att 90 procent
              är en acceptabel nivå. Jag kom också in i riksdagen 1994, så vi
              har långa perspektiv. Då pratade man om 80 procent. Det handlade
              naturligtvis om att man hade en småskalighet i strukturen på ett
              annat sätt, och då krävs det faktiskt att man ligger på en lägre
              nivå.
            </seg>
            <seg n="a154fc65">
              Jag vågar faktiskt påstå en sak, och det är att behandlingsverksamheten
              har blivit bättre. Det är möjligt att man hade mer tid, men jag
              vet inte om man använde den på rätt sätt för 15 år sedan. Men
              jag ser ändå väldigt positivt på den utveckling vi har haft med
              insatser för personer med missbruk, aggressivitet eller sexuella
              störningar vad gäller relationer till kvinnor, barn eller vad
              det nu kan vara.
            </seg>
            <seg n="762b0dba">
              Vi har förbättrat verksamheten substantiellt och faktiskt sakta
              men säkert byggt ut insatser på det området. Jag tycker också
              att vi sakta men säkert är på väg att återupprätta någon typ av
              arbetslinje där man faktiskt inte är inlåst när man inte går till
              psykologen eller äter, utan man faktiskt också har någon typ av
              sysselsättning som kan främja det liv man ska leva när man lämnar
              anstalten. Vi får nog alltså inte stirra oss blinda på det.
            </seg>
            <seg n="c5a343a4">
              Men det är klart att vi måste vara observanta på var vi ligger
              när det gäller beläggning. Vet man, vilket vi vet, att vi förmodligen
              under en period kommer att ha fler som döms till sluten anstalt
              bland annat, måste man fundera över hur man ska klara beläggningen.
              Det kan jag försäkra Alice Åström: Är det någon som begär mycket
              pengar till rättsväsendet så är det jag. Sedan återstår att se
              hur framgångsrik man är när vi kommer fram till budgetpropositionen.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="58626b02">
            10 § Svar på interpellationerna 2007/08:719, 720 och 793 om länsrätterna
            i Östersund, Luleå och Falun
          </note>
          <note type="speaker" n="958e0b22">
            Anf. 26 Justitieminister BEATRICE ASK (m):
          </note>
          <u who="unknown" xml:id="i-3456cd3e32056590-0" n="ed60242e">
            <seg n="a4e0fbec">
              Fru talman! Marie Nordén och Fredrik Lundh har frågat mig om
              jag avser att ta initiativ till att föreslå riksdagen att Domstolsverkets
              förslag om länsrätter fullföljs och vilka åtgärder jag i så fall
              avser att vidta för att upprätthålla rättstryggheten i alla delar
              av landet.
            </seg>
            <seg n="6bfa0951">
              Carin Runesson har frågat mig vilka åtgärder jag kommer att vidta
              för ett bibehållande av länsrätten i Falun, och därmed en viktig
              del av den statliga servicen i Dalarna.
            </seg>
            <seg n="eda97fab">
              Jag väljer att besvara interpellationerna i ett sammanhang.
            </seg>
            <seg n="1dc993bc">
              Domstolsorganisationen ska vara långsiktigt hållbar. Utgångspunkten
              för arbetet med att vidareutveckla organisationen är att länsrätterna
              ska ha en funktionell geografisk spridning i förhållande till
              medborgarna och andra intressenter samtidigt som organisationen
              skapar förutsättningar för specialisering, kompetensutveckling
              och en väl fungerande beredningsorganisation.
            </seg>
          </u>
          <note n="67e5a05a">
            Initiativet till utredningen av länsrättsorganisationen kom hösten
            2006, då lagmännen på länsrätterna, kammarrätternas presidenter
            och Regeringsrättens kanslichef träffades och diskuterade det
            framtida förvaltningsdömandet. Domstolsverket utarbetade, i samråd
            med representanter för domstolscheferna, en promemoria som överlämnades
            till Justitiedepartementet. Promemorian remitterades med ett positivt
            remissutfall.
          </note>
          <u who="unknown" xml:id="i-c528ec277f05b7dd-0" n="ed60242e">
            <seg n="0e472fec">
              Regeringen gav mot denna bakgrund Domstolsverket i uppdrag att
              fortsätta utreda länsrättsorganisationen och lämna förslag om
              antalet länsrätter och deras geografiska placering.
            </seg>
            <seg n="c3ac5efd">
              Jag besvarade för en kort tid sedan en interpellation av Jasenko
              Omanovic. Även den interpellationen ställdes mot bakgrund av Domstolsverkets
              utredning om länsrätterna. Som jag redogjorde för vid den interpellationsdebatten
              vill jag ta del av remissvaren och analysera de förslag som lämnats
              av utredningen innan jag tar ställning till hur förvaltningsdömandet
              bör organiseras i framtiden. Det är en självklarhet att vi i framtiden
              ska ha ett väl fungerande förvaltningsdömande. Detta ska naturligtvis
              gälla för hela Sverige.
            </seg>
            <seg n="dd27f075">
              Fru talman! Jag får väl tacka för svaret även om jag inte känner
              mig tryggare med det ministern sagt. Vi får inget besked. Visst,
              jag har respekt för att remissinstanserna ska få säga sitt, men
              i ärlighetens namn har vi sett tidigare förslag till beslut gå
              på remiss och sedan sett att regeringen tagit liten hänsyn till
              vad remissinstanserna tyckt. Utifrån det tycker jag att ministern
              kunde ge mer än en vink om att remissinstanserna ska få säga sitt
              och att regeringen därefter säger vad de tycker. Ministern kunde
              ha gett ett bättre och tydligare besked.
            </seg>
            <seg n="1cce543d">
              Länsrätten är den instans som framför allt hanterar människors,
              enskilda individers, möjlighet att överklaga och göra sin röst
              hörd när de i kontakt med myndigheter känner sig felbehandlade.
              I Östersund har vi kunnat se att antalet ärenden sedan 2006 ökat
              avsevärt, vilket lett till att de varit tvungna att anställa fler.
            </seg>
            <seg n="768f8b6b">
              Vi känner stor oro när vi ser att förslaget innebär en större
              centralisering och sämre tillgänglighet för den enskilde individen
              och att man därmed blir tvungen att ta avståndet i beaktande när
              man vill göra sin röst hörd. Det innebär naturligtvis en fara
              för rättssäkerheten eftersom tillgängligheten kommer att försämras.
            </seg>
            <seg n="4b9a6520">
              Många ärenden handlar om psykiatrin, att man känner sig felaktigt
              behandlad. Psykpatienter blir tvungna att resa långa sträckor.
              Jag anser att det är oacceptabelt. Den princip som dragits upp
              inför utredningen, att det ska vara 6 00010 000 ärenden, visst,
              det kan vara en riktlinje, men man måste också se på hur regionerna
              ser ut. Jag kan tycka att det är acceptabelt om det är fråga om
              tätbefolkade områden med korta avstånd. Jag hoppas dock få besked
              av ministern ifall hon tycker att det finns behov av regionala
              undantag.
            </seg>
            <seg n="9d261592">
              Detta måste även ses i perspektiv av den centralisering som funnits
              på regeringens agenda vad gäller de statliga myndigheterna och
              tillgängligheten till den statliga servicen ute i landet. Hur
              långt ska en medborgare, en enskild individ, ha till att kunna
              nå allt från Försäkringskassan och Arbetsförmedlingen till i det
              här fallet länsrätten? Här måste regeringen se till hela landet
              och sätta medborgaren i centrum. Om medborgaren ska vara i centrum,
              som ministern själv sade, och organisationen samtidigt ska vara
              långsiktigt hållbar tycker jag inte att man kan ställa sig bakom
              förslaget.
            </seg>
            <seg n="f426eb4f">
              Ska man i framtiden bli hänvisad till videokonferenser? Ska till
              exempel en psykiskt sjuk patient få sin röst hörd på det sättet?
              Är det acceptabelt? Tycker inte ministern att avståndet ska spela
              någon roll?
            </seg>
            <seg n="bf25b37e">
              Jag hoppas att vi i debatten kan få ett bättre svar från ministern,
              åtminstone en viljeyttring, om vad hon vill med den framtida organisationen
              för länsrätten.
            </seg>
          </u>
          <note n="c900b9b3">
            Uppdraget redovisades den 28 april, och länsrättsutredningen
            skickades nyligen ut på remiss.
          </note>
          <note n="9b7edac6">
            Då Fredrik Lundh, som framställt interpellation 2007/08:720,
            anmält att han var förhindrad att närvara vid sammanträdet medgav
            tredje vice talmannen att Leif Pettersson i stället fick delta
            i överläggningen.
          </note>
          <note n="cd848b99">
            Anf. 27 MARIE NORDÉN (s):
          </note>
          <note type="speaker" n="f36eac68">
            Anf. 28 LEIF PETTERSSON (s):
          </note>
          <u who="leif_pettersson_4a04f8" xml:id="i-f1bca1c3e69f7314-0" n="38f6858a">
            <seg n="d3938d55">
              Fru talman! Jag vill börja med att tacka justitieministern för
              svaret på interpellationen. På grund av utlandsresa har Fredrik
              Lundh inte möjlighet att ta emot svaret, utan vi har kommit överens
              om att jag ska träda in i hans ställe.
            </seg>
            <seg n="da14c5fd">
              När jag läser svaret måste jag säga att jag blir besviken. Justitieministern
              ger i svaret inte medborgarna i den nordligaste delen av landet
              stort hopp. Förklaringarna till att det blir så kan vara två.
              Den ena möjligheten är att landets regering faktiskt inte känner
              till de förhållanden som människor i glesbygd lever under. Den
              andra möjligheten är att inte alla fakta är kända. Då utgår jag
              naturligtvis från att regeringen, liksom jag, anser att rättssäkerheten
              gäller lika för alla i alla delar av landet, och därmed utgår
              jag också från att det är den andra av de två möjligheterna jag
              nämnde som gäller.
            </seg>
            <seg n="861a37ed">
              Enligt min mening måste regeringen avvisa förslaget om att slå
              samman länsrätterna i Norrbotten och Västerbotten till den föreslagna
              förvaltningsdomstolen i Umeå. Till grund för mitt ställningsstagande
              ligger framför allt att rättssäkerheten måste gälla lika för alla
              var man än bor i landet.
            </seg>
            <seg n="77d2cdad">
              Den föreslagna domstolen skulle utgöra första instans i förvaltningsärenden
              för invånarna på mer än en tredjedel av landets yta. Avstånden
              mellan den plats där domstolen är belägen och de mest avlägsna
              delarna av dess arbetsområde blir därmed orimligt stora. Som exempel
              kan nämnas att det från centrala Kiruna till Umeå är ca 600 kilometer.
              Om den som målet berör dessutom råkar bo utanför tätorten Kiruna
              kan avståndet i extremfallet öka med ytterligare 200 kilometer.
              Jag utgår då från att det ska vara möjligt att nyttja sin rätt
              som berörd medborgare att personligen få inställa sig i domstolen
              när lagen så medger.
            </seg>
            <seg n="3a57c445">
              Det måste också vara praktiskt möjligt att som enskild medborgare
              kunna gå igenom sin egen akt i domstolen innan ett mål avgörs
              där ingen muntlig förhandling äger rum. Om den enskilde medborgaren
              upplever det som i praktiken omöjligt eller så besvärligt att
              han eller hon avstår från sin rättighet att inställa sig till
              muntlig förhandling eller från att ta del av sin egen akt är rättssäkerheten
              hotad.
            </seg>
            <seg n="e5acd099">
              För mig är det viktigt att vi inte av missriktad spariver skapar
              fler fall där människor känner sig orättvist och godtyckligt behandlade.
              Det går säkert att med statistik och teoretiska beräkningar visa
              att den föreslagna förändringen är motiverad, men ur den enskilde
              medborgarens perspektiv blir detta helt orimligt.
            </seg>
            <seg n="81cb7956">
              Slutligen vill jag göra en jämförelse som visar att regeringen
              snarast borde avvisa förslaget om att slå samman länsrätterna
              i Norrbotten och Västerbotten till en ny förvaltningsrätt i Umeå.
              Det jag vill jämföra med är regeringens eget beslut när det gäller
              tingsrätterna. I sitt beslut sade regeringen följande: Regeringen
              gör bedömningen att den i rapporten föreslagna lösningen skulle
              leda till alltför stora avstånd inom domsagorna och finner att
              tillgängligheten för invånarna skulle försämras i sådan utsträckning
              att det inte väger upp de verksamhetsmässiga skälen för en sammanläggning.
            </seg>
            <seg n="2abef997">
              Fru talman! Precis så är det även i det här fallet. Jag avslutar
              därför med att fråga justitieministern om hon här och nu kan ställa
              sig bakom regeringens tidigare ställningstagande och därmed lämna
              samma besked när det gäller länsrätterna i Norrbotten och Västerbotten.
            </seg>
          </u>
          <note type="speaker" n="6c800c60">
            Anf. 29 CARIN RUNESON (s):
          </note>
          <u who="carin_runeson_88dc3d" xml:id="i-1cf0d1c73bc6b930-0" n="3acdfaef">
            <seg n="b491ca7c">
              Fru talman! Jag tackar justitieministern för svaret.
            </seg>
            <seg n="058d1553">
              Jag tycker, liksom övriga interpellanter och många andra, att
              länsrätten har en oerhört viktig funktion. Det är där allmänheten
              kan överklaga exempelvis beslut som fattats av Försäkringskassan,
              Skatteverket, Migrationsverket och kommunernas socialtjänst. Naturligtvis
              vill vi ha länsrätten kvar i Dalarna. Vi tycker att det är viktigt
              med närheten till service, ett bra samspel mellan den statliga
              servicen, länsstyrelsen, kommunerna och landstinget. Jag vill
              verkligen betona vikten av att man funderar över de remissvar
              som så småningom kommer in.
            </seg>
            <seg n="49a24dce">
              Det förslag som finns att ta ställning till, och som jag hoppas
              och förutsätter att justitieministern tar sig en rejäl funderare
              över, innebär för Dalarnas del inte enbart att länsrätten i Falun
              går i graven. Förslaget innebär också att Dalarna kommer att delas
              på mitten i två delar. Man har alltså dragit en juridisk gräns
              mellan Falun och Borlänge. Medborgarna i Falun och kommunerna
              norrut i länet ska alltså till Sundsvall med sina mål och i Borlänge
              och övriga kommuner till Uppsala.
            </seg>
            <seg n="0f6f4a69">
              Detta går helt stick i stäv med och försvårar vårt arbete i Dalarna.
              Vi vill utveckla länet ytterligare i alla upptänkliga sammanhang.
              Självklart underminerar den delning av Dalarna som det här handlar
              om den dalastrategi vi har och som har ett bra mål och syfte.
            </seg>
            <seg n="3c3fbd3a">
              Dalarna är ett stort län även om det geografiskt inte är lika
              stort som Norrbotten och Västerbotten. Det består av sammanlagt
              15 kommuner.
            </seg>
            <seg n="81686779">
              Det är ganska olika karaktär på kommunerna. Det har naturligtvis
              inte, om man ser historiskt, alltid varit helt enkelt för de 15
              kommunerna att samarbeta. Men de senaste åren har vi verkligen
              tagit ett rejält kliv framåt när det gäller samarbete, väldigt
              mycket beroende på Region Dalarna och det arbete som bedrivs där.
              Samtliga 15 kommuner och landstinget finns representerade där.
            </seg>
            <seg n="44ab3b2c">
              FalunBorlänge är ett väldigt viktigt och naturligt nav för oss
              i länet. Därför anser jag att det är väldigt olyckligt om man
              får den här gränsen mellan Falun och Borlänge. Det handlar så
              mycket om samarbete, dels mellan dessa två stora kommuner, dels
              med övriga kommuner i länet. Det här påverkar också den kommunala
              servicen. Man har samverkan socialförvaltningar emellan och så
              vidare. Delningen är ytterligare ett bekymmer. Inte enbart det
              faktum att länsrätten i Faluns vara eller icke vara diskuteras
              och står på spel, utan också delningen tycker jag är något att
              verkligen fundera över.
            </seg>
          </u>
          <note type="speaker" n="38bfe6b6">
            Anf. 30 LENA OLSSON (v):
          </note>
          <u who="lena_olsson_bb92b4" xml:id="i-cf90fe62b27e79bf-2" n="9b77da72">
            <seg n="d1773f46">
              Fru talman! Jag vill rikta ett tack till interpellanterna, som
              har tagit upp frågan. Precis som det sägs här är länsrättens funktion
              väldigt viktig ur medborgarperspektiv och som service i kommuner
              och landsting.
            </seg>
            <seg n="db50b716">
              Jag tycker också som mina meddebattörer här att ministern bör
              fundera rejält på vad det här förslaget kommer att innebära och
              vilka regionala konsekvenser det kommer att få. Det är inte främmande
              för någon här inne i kammaren att tillhöra ett län med oerhört
              långa avstånd, långa sträckor som man ska åka för att nå en försäkringskassa,
              nu också kanske en länsrätt.
            </seg>
            <seg n="aa6bd145">
              Den uppdelning som föreslås för Carin Runesons och mitt hemlän
              är smått idiotisk. Syftet måste ändå vara att det ska finnas så
              många ärenden i den här länsrätten att den har full och fast befogenhet
              att finnas kvar, den med flera andra.
            </seg>
            <seg n="115d8685">
              Men jag vill väga in en sak som inte har framkommit. Det gäller
              den statliga servicen i helhet i landet, inklusive länsrätterna.
              Man drar in en massa statlig service och tror att marknaden ska
              uppfylla någon profetia med att fixa jobb etcetera. Man tar bort
              försäkringskassa och arbetsförmedling. Nu är det länsrätternas
              tur.
            </seg>
            <seg n="92373910">
              Det måste finnas en underliggande faktor. Vi har en utredare
              från Ansvarskommittén som är ute och proklamerar för dessa regionbildningar.
              Man vill inte sätta ned foten. Här finns en dubbelagenda. Man
              ska centralisera och möblera om bland de statliga myndigheterna.
              Sedan kommer det kanske ett förslag om regionbildning som går
              stick i stäv med det här. Samarbetet kommer inte att fungera ett
              dugg. Det skulle jag gärna vilja ha svar på.
            </seg>
            <seg n="8423d7f9">
              Om vi nu ska ha dessa regioner det förs tyvärr ingen debatt om
              det, kan jag passa på att säga är det väl ändå så att de här förslagen
              i så fall borde komma efteråt om regionbildningen ska bli bra.
              Jag skulle gärna vilja höra en åsikt, ett tyck från ministern
              om man sitter och väger in det här i de beslut som man tar för
              den statliga servicen. I så fall borde man också ha det tänket
              när man sedan lägger fram förslag.
            </seg>
          </u>
          <note type="speaker" n="77e42c13">
            Anf. 31 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-b8a7a236fd456c44-0" n="e7759b1d">
            <seg n="29b7ee5a">
              Fru talman! Det är väldigt viktigt att det finns tillgänglighet
              och rättssäkerhet i rättsväsendet. Därför är det ganska naturligt
              att man ser över sättet att arbeta på gång efter annan. Tingsrätterna
              har fått sin översyn. Det finns anledning att titta på länsrätterna.
              Man ska vara medveten om att länsrätterna har väldigt många och
              svåra ärenden. Det krävs alltså både tillgänglighet och rättssäkerhet.
            </seg>
            <seg n="edbb31f8">
              Låt mig säga som min kollega från Boden. Jag själv, och även
              interpellanten, är från Luleå. Jag själv som riksdagsledamot anser
              att länsrätten i Luleå håller hög kvalitet och är rätt placerad
              där den finns. Men naturligtvis måste processen arbetas vidare
              på.
            </seg>
            <seg n="301224ca">
              Men jag vill definitivt påminna Leif Pettersson och andra om
              att den här regeringen, den här majoriteten känner till hela landet.
              Det gäller inte minst med tanke på det Leif Pettersson nämnde
              om tingsrätterna. För den domstolsorganisationen tillsattes en
              utredning av den tidigare regeringen som hade ganska klara åsikter
              redan från början, innan utredningsuppdraget kom, om vad som skulle
              hända med tingsrätten. Den här regeringen ändrade utredningens
              utgångspunkter och såg till att det fanns en tillgänglighet för
              norra Sverige. Det borde man komma ihåg och applådera, även från
              oppositionens sida. Jag tror att det är det Leif Pettersson egentligen
              gör gentemot ministern i sitt inlägg. Man ska alltså inte skjuta
              från höften.
            </seg>
            <seg n="d7caf402">
              Det är riktigt och viktigt att man avvaktar remissvaren. Jag
              tror att de säkerligen kommer att innehålla en mängd olika synpunkter
              som vi alla måste bearbeta, inte minst vad gäller den organisatoriska
              indelningen av landet. Sedan kommer vi säkert som företrädare
              för olika delar av landet att ha olika uppfattningar.
            </seg>
            <seg n="2b1398bd">
              Men det som är viktigt är det som Lena Olsson nu tar upp och
              som man som länspolitiker i de olika länen nu måste fundera lite
              närmare på, speciellt om man är norrbottning. Det gäller regionfrågan.
            </seg>
            <seg n="874a92d2">
              Nu blir det en översyn och en utredning. Allmänt och rent vanemässigt
              föreslår utredaren vad gäller norra Sverige att länsrätten ska
              placeras i Umeå, för där placerar staten all annan verksamhet,
              utan att göra någon annan reflexion, detta mitt i en brinnande
              regiondebatt. För mig som norrbottning är det oerhört svårt att
              förstå. Både riksdagsledamöter och lokala företrädare kan automatiskt
              springa på frågan om en regionindelning när man redan nu ser de
              faktiska konsekvenserna av det. Jag känner mig orolig för den
              delen, eftersom jag ser att statliga uppdrag alltid markerar åt
              ett och samma håll: placering i samma stad. Det anser jag vara
              fel.
            </seg>
          </u>
          <note type="speaker" n="9ffac9bf">
            Anf. 32 Justitieminister BEATRICE ASK (m):
          </note>
          <u who="unknown" xml:id="i-3456cd3e32056590-1" n="ed60242e">
            <seg n="0f3da867">
              Fru talman! Först vill jag bara kommentera det som har sagts
              från något håll i varje fall. Man får bestämma sig. Antingen ska
              man lyssna på synpunkter som kan komma in i remissarbetet, och
              då ska inte ministern nu stå och tala om hur det ska bli, eller
              också ska man strunta i vad folk tycker och köra över folk. Vi
              har i tidigare hantering av organisationsfrågor valt att lyssna
              först och bestämma oss sedan. Jag tycker att det är en rätt bra
              ordning.
            </seg>
            <seg n="fa5bf1f5">
              Det var det som var skälet till att vi fick göra rätt mycket
              eget arbete när det gäller tingsrättsorganisationen. Den utredning
              som tillsattes av den socialdemokratiska regeringen hade uppenbarligen
              inte förstått mycket av hur Norrland fungerar. Det kan jag försäkra
              er om att den här justitieministern gör.
            </seg>
            <seg n="05edc36a">
              Men låt mig lägga lite lök på laxen och bidra till problematiseringen
              av frågan. Det är någonting som försvinner i diskussionen. Det
              finns många värdefulla synpunkter här.
            </seg>
            <seg n="3b4c78c0">
              Förvaltningsmålen har väldigt stor betydelse för enskilda, näringsliv,
              myndigheter och organisationer. Länsrätterna dömer i dag i ungefär
              500 olika måltyper, väldigt komplicerade ärenden. Vi har i dag
              23 länsrätter. Den största har över 400 anställda, den minsta
              mellan 10 och 15 personer, som ska kunna döma i 500 olika komplicerade
              måltyper.
            </seg>
            <seg n="96646cde">
              En viktig medborgaraspekt som man måste ha med i sammanhanget
              är att vi ska tillförsäkra medborgare, oavsett var de bor, kvalitet
              i rättsskipningen. Vi ska inte ha A- och B-domstolar.
            </seg>
            <seg n="9d226eff">
              Initiativet till översynen som är gjord och den utredning vi
              nu diskuterar kommer från domstolarna själva. Man uppfattar sig
              ha ett antal stora bekymmer i den verklighet man arbetar med.
            </seg>
            <seg n="e87b5c1a">
              Det handlar om långa väntetider och långa utredningstider i vissa
              ärenden. Vi i Sverige har till och med blivit dömda för att vissa
              mål tar för lång tid. Det är oerhört stor sårbarhet vid utbildning,
              semestrar, föräldraledighet och så vidare där en liten organisation
              är oerhört skör.
            </seg>
            <seg n="edbc1cb8">
              På några håll har man stora svårigheter att rekrytera kvalificerad
              personal. På andra ställen är organisationen så liten att domare
              ägnar sig väldigt mycket åt administration och den typen av arbete
              eftersom det inte finns tillräckligt med utrymme för att skapa
              administrativa resurser och biträde.
            </seg>
            <seg n="5f285485">
              Det är synpunkter som man naturligtvis kan lägga vid sidan. Men
              jag tror att också de ska vara med när vi diskuterar kvalitet
              i länsrättsorganisationen. Vi måste hitta lösningar som gör att
              vi löser ut några av de bekymmer som man från länsrätter och andra
              har framfört till Domstolsverket och Justitiedepartementet.
            </seg>
            <seg n="7d71d6c7">
              När det gäller tillgängligheten är det viktigt att medborgarna
              kan komma i kontakt med domstolen och kan få det stöd som behövs.
              Det finns också skäl till att vi behöver ha statlig verksamhet
              väl spritt över landet. Låt mig bara påpeka att det inte är så
              vanligt med muntlig förhandling i länsrätterna. Det har ökat lite
              grann, men det är marginellt. Det ligger i dag runt 15 procent.
              Det skriftliga förfarandet är huvudregel som det ser ut i dag.
            </seg>
            <seg n="0a62b142">
              Det finns ett antal aspekter som handlar om varje medborgares
              rätt till hög kvalitet i rättskipningen. Möjligheten att tillhandahålla
              det är någonting som vi ska ta med oss i det beredningsarbete
              och den diskussion som säkert kommer att pågå under ett antal
              månader framöver.
            </seg>
          </u>
          <note n="ed3bbea7">
            Anf. 33 MARIE NORDÉN (s):
          </note>
          <u who="unknown" xml:id="i-c528ec277f05b7dd-1" n="ed60242e">
            <seg n="e4492de4">
              Fru talman! Var ska jag börja någonstans? Jag tycker att regeringen
              borde bestämma sig för vilken linje man ska ha när det gäller
              förslag till beslut och hur man ska förhålla sig till remissinstanserna.
              Jag hoppas att regeringen verkligen lyssnar på dem som det berör
              när man ser över förslaget och funderar på var man ska ställa
              sig och hur man ska förhålla sig till den framtida organisationen.
            </seg>
            <seg n="dbb8930e">
              Oron ute i glesbygden blir allt större. De känner tydligt och
              med all rätt att servicen försämras. De ser att det sker en stadig
              centralisering som också är väldigt målmedveten från regeringen
              när det gäller att centralisera de statliga myndigheterna. Den
              politik som man nu driver har drabbat glesbygdens invånare på
              ett sätt som vi inte kan acceptera.
            </seg>
            <seg n="9b083a4a">
              Det borde inte heller någon som kommer från den delen av landet
              som drabbas kunna acceptera. Vi delar samma landskap, ministern
              och jag, från vår uppväxt i Härjedalen. Där vet vi att det kommer
              att få ganska stora konsekvenser för invånarna där och för hela
              länet i Jämtland.
            </seg>
            <seg n="063a5d00">
              Det är 28 mil för en invånare i Åre och ännu längre om man bor
              i Gäddede. Det är närmare 30 mil från Östersund, och sedan lägger
              vi på 18 mil. Det sades här: Vi känner hela landet. Jag vet inte
              om det var Hammarbergh som sade så. Det känns inte som att ni
              känner hela landet. Det känns i varje fall inte som att man har
              omtanke om hela landet och invånarna i hela landet.
            </seg>
            <seg n="eca865f5">
              Jag förstår att man ska väga specialistkompetens mot den enskildes
              rätt att få en bra behandling och tillgängligheten. Det är ett
              pussel som inte är så lätt att lösa. Något som görs i dag och
              som skulle kunna göras i ännu större utsträckning är att man ser
              till att kompetensen kommer till den domstol som ska döma fallet
              om man inte har kompetensen.
            </seg>
            <seg n="b11494c6">
              Det stämmer naturligtvis som ministern säger att det är många
              förhandlingar där man som enskild individ inte själv närvarar.
              Som jag tog upp i mitt tidigare anförande ökar antalet fall där
              patienter vid psykiatrisk vård har rätt att komma till domstolen.
              Är man psykiskt sjuk ska man inte behöva flyttas runt över landet.
              Det måste finnas en gräns för hur långt man ska ha för att få
              sin tid i länsrätten.
            </seg>
            <seg n="a09b2e07">
              Även om det inte handlar om rättssäkerhet och själva organisationsförändringen
              som sådan hänger det ihop med de kvalificerade jobben ute i landet.
              Jag var väldigt stolt över att vi i vår tidigare regering fattade
              beslut om att det ska finnas statliga jobb ute i hela landet.
              Vi gjorde väldigt tuffa förändringar. Det var svåra och jobbiga
              beslut. Men de gjordes med sikte på att se till att den statliga
              närvaron och de statliga jobben inte som av en naturlag ska vara
              placerade i stora centralorter eller i Helsingfors.
            </seg>
            <seg n="d91e3f4b">
              Vi flyttade ut jobben. Det gjorde vi för att vi tror att det
              finns en viktig motor i att de statliga jobben finns i hela landet.
              Den här regeringen går i helt motsatt riktning. Jag hoppas ändå
              att ministern lyssnar på remissinstanserna och att man bestämmer
              sig för att linjen är att man lyssnar och att man inte som tidigare
              bestämt sig för att centralisering ska ske oavsett vad remissinstanser
              och berörda säger.
            </seg>
          </u>
          <note type="speaker" n="402f1f83">
            Anf. 34 LEIF PETTERSSON (s):
          </note>
          <u who="leif_pettersson_4a04f8" xml:id="i-f1bca1c3e69f7314-1" n="38f6858a">
            <seg n="73d93fda">
              Fru talman! Det är några talare som har belyst den allmänna utveckling
              i landet som vi upplever just nu. I varje fall jag upplever en
              iver av aldrig tidigare skådat slag att centralisera verksamhet.
            </seg>
            <seg n="30a8f769">
              Under förespeglingen att det skulle bli rationellare och därmed
              bättre läggs det ena förslaget efter det andra fram i den riktningen.
              För mig framstår de flesta som dåligt underbyggda och med det
              gemensamma att de ingår i samma trend. Den politik som den nuvarande
              moderatledda högerregeringen bedriver motverkar på intet sätt
              denna utveckling. I stället underlättar man och påskyndar utvecklingen.
              På näringslivets område är detta särskilt tydligt.
            </seg>
            <seg n="decdec44">
              Jag tror att regeringen har fel. Jag tror att de företag och
              myndigheter som följer trenden har fel och är alltför kortsiktiga
              i sina bedömningar. Vi ska ha ett bra land, ett bra Sverige. Det
              ska vara ett bra land att leva i såväl i glesbygd som i storstad.
              Det gäller i allra högsta grad även trygghet och rättssäkerhet.
            </seg>
            <seg n="fd8affb5">
              När vi nu debatterar länsrätternas framtid menar jag att det
              finns en relevant jämförelse. För inte alltför lång tid sedan
              ändrade vi här i riksdagen förfarandet när det gäller överklaganden
              i utvisningsärenden. Det är nu ett domstolsförfarande som gäller.
              För vår del i de nordligaste delarna av Sverige är det i Umeå
              som domstolsförhandlingarna äger rum. Där har den berörde en rättighet
              att närvara för att framföra sin sak.
            </seg>
            <seg n="2307fbf5">
              Jag känner till ett flertal fall där de berörda på grund av avstånd
              avstått från sin rätt att närvara. I efterhand har det i ett antal
              av dessa fall blivit offentlig debatt om domstolen verkligen hade
              alla fakta på bordet och om den utvisningshotade verkligen fick
              möjlighet att framföra hela sin sak på ett relevant sätt och så
              vidare.
            </seg>
            <seg n="dfa88988">
              I ett svar på en skriftlig fråga från mig har migrationsminister
              Billström svarat att domstolsförfarandet ska utvärderas. Det är
              bra. Då kanske vi får en möjlighet att ändra på den ordning som
              gäller i dag och att närheten till de berörda i de här fallen
              kan bli bättre.
            </seg>
            <seg n="df00d01c">
              Som jag sade i mitt tidigare inlägg är främsta argumentet mot
              den föreslagna sammanslagningen hotet mot rättssäkerheten. Men
              det finns fler förhållanden som måste tas med när frågan avgörs.
              Låt mig därför också helt kort få belysa två andra aspekter.
            </seg>
            <seg n="b67cb4de">
              Den första är personalrekryteringen. Finns det någon som tror
              att det blir lättare att rekrytera personal som i sin arbetsbeskrivning
              har med formuleringar om att arbetsområdet utgör mer än en tredjedel
              av landets yta? Domstolen lägger även en del av sina förhandlingar
              ute i länen.
            </seg>
            <seg n="103a23d0">
              Personalen som ska rekryteras ser bilden framför sig med långa
              bilfärder, kanske i sol men lika gärna i snörök och mörker. Visst
              blir det kanske redan i dag långa bilresor i tjänsten för länsrättens
              personal i vår del av landet. Men att på detta sätt utöka resandet
              är inte försvarbart från några utgångspunkter och allra minst
              ur arbetsmiljösynpunkt.
            </seg>
            <seg n="055ac9f7">
              Den andra aspekten som jag tycker ska finnas med när frågan diskuteras
              är behovet av att det finns kompetens inom området förvaltningsrätt
              i hela landet. Förvaltningsrätt låter rätt trist. Men i den här
              debatten har vi fått klart för oss, och det har vi väl haft sedan
              tidigare, vad de här målen egentligen handlar om.
            </seg>
            <seg n="3a02e919">
              I många fall är det samhällets svagaste som berörs när de mål
              som domstolen handlägger tas upp. Kompetensen inom området måste
              vara spridd så att likhet inför lagen upprätthålls.
            </seg>
            <seg n="b314a37d">
              Fru talman! Jag vill än en gång hänvisa till regeringens beslut
              när det gäller tingsrätterna. Låt samma bevekelsegrunder gälla
              denna gång. Avvisa förslaget om att slå samman länsrätterna i
              Norrbotten och Västerbotten. Jag uppmanar justitieminister Ask
              att snarast komma med detta besked.
            </seg>
          </u>
          <note type="speaker" n="e5d3d59a">
            Anf. 35 CARIN RUNESON (s):
          </note>
          <u who="carin_runeson_88dc3d" xml:id="i-1cf0d1c73bc6b930-1" n="3acdfaef">
            <seg n="e985f93b">
              Fru talman! Ju mer man funderar över den här frågan och ju mer
              man lyssnar på olika synpunkter och åsikter desto fler frågor
              kommer man själv att tänka på. Jag hoppas verkligen att justitieministern
              förstår att vi inte står här och debatterar och protesterar för
              protestens skull utan för att vi har många sakliga skäl för vår
              oro och våra argument.
            </seg>
            <seg n="05894071">
              Krister Hammarbergh nämnde tillgänglighet som något väldigt viktigt.
              Det tycker jag också.
            </seg>
            <seg n="f44d37a1">
              När vi nu har länsrätten i Falun kan vi prata om hyggligt bra
              tillgänglighet. Men från Falun till Sundsvall är det 32 mil. Från
              Borlänge till Uppsala är det 18 mil. Ska man åka från Ludvika,
              eller från min hemkommun Smedjebacken, får man lägga till ytterligare
              femtio mil för att ta sig till Uppsala.
            </seg>
            <seg n="4d8ea3c7">
              Även om många av de här målen avgörs utan att man behöver inställa
              sig måste socialtjänsten ändå vara på plats av och till. Det är
              klart att kommunerna kommer att få ökade kostnader för att man
              ska ta sig till Sundsvall respektive Uppsala. Det är också ett
              bekymmer.
            </seg>
            <seg n="87a0ac9c">
              Det finns ytterligare ett skäl till stark oro från min sida.
              Det är de mål som gäller psykiskt sjuka. Vid sidan av storstäderna
              är vi ett av de län i Sverige som har flest mål när det gäller
              psykiskt sjuka personer. Det är bland annat LPT-mål, lagen om
              psykisk tvångsvård. Det beror på att vi har Säters sjukhus i Dalarna.
              Där finns många av Sveriges farligaste brottslingar.
            </seg>
            <seg n="2903f92c">
              Som det är i dag åker länsrätten till Säter och har förhandlingarna
              på plats. Man har alltså målen i Säter, och man har bara några
              mil att resa.
            </seg>
            <seg n="7d331d73">
              Ska man åka till Uppsala är det betydligt längre. Jag tror inte
              att det är något bra alternativ.
            </seg>
            <seg n="a41ef018">
              Vad är det då som står till buds? Jo, man ska klara av målen
              via en videokonferens. Då kan man verkligen ifrågasätta rättssäkerheten.
              När det gäller de här personerna är det väldigt viktigt att länsrätten
              finns på plats för att lyssna in och se kroppsspråket. Det handlar
              inte bara om ja och nej. Det handlar inte bara om att läsa in
              en massa ord på papper och sedan bestämma sig för om en person
              ska få frigång eller inte eller om en person är klar för utskrivning.
              Det är oerhört grannlaga ärenden. Jag tror att det vore väldigt
              farligt om de här målen avgjordes via en videokonferens.
            </seg>
            <seg n="7506c9ca">
              Det handlar om att en person som inte är mogen för frigång eller
              för att skrivas ut inte ska ut i samhället. Det kan också vara
              åt andra hållet. Beroende på att länsrätten inte finns på plats
              kanske man säger nej till en frigivning eller en frigång där det
              borde ha varit ja. Det finns alltså problem åt båda håll i det
              här sammanhanget.
            </seg>
            <seg n="fff7a25c">
              Det är därför väldigt viktigt att länsrätten kan åka till Säters
              sjukhus, i det här fallet, och att inte avståndet blir ett hinder.
              Det tycker jag att det blir om man ska åka 2030 mil.
            </seg>
          </u>
          <note type="speaker" n="cbc26881">
            Anf. 36 LENA OLSSON (v):
          </note>
          <u who="lena_olsson_bb92b4" xml:id="i-cf90fe62b27e79bf-3" n="9b77da72">
            <seg n="3587a8ae">
              Fru talman! Det har sagts många kloka ord. Jag kan instämma i
              det mesta som Carin Runeson tar upp när det gäller mitt län. Jag
              hoppas att ministern svarar på frågan om Ansvarsutredningen och
              vad som håller på att hända där. Det kommer att ha väldigt stor
              betydelse.
            </seg>
            <seg n="fa851464">
              Regionfrågan ska beslutas efter valet 2010. Det är en het potatis
              som ingen vill ta tag i. Det största regeringspartiet har inte
              något klargörande besked. Jag tycker att det är väldigt viktigt
              att man inte drar in en massa statlig service innan man har besvarat
              frågan om man ska ha det eller inte.
            </seg>
            <seg n="03b713e3">
              Att rättssäkerheten ska vara garanterad är också väldigt viktigt.
              Det är det grundläggande i en demokrati.
            </seg>
            <seg n="260c2994">
              Krister tar upp frågan om tillgänglighet. Där kommer vi in på
              frågan om avstånd. Man kan också ta in en viss mobilitet i resonemanget.
              Mobila ting har vi pratat om när det gäller polisen till exempel.
            </seg>
            <seg n="11f4b69d">
              Jag bor på landsbygden. Statlig service försvinner, och jag får
              långa avstånd. Man drar in offentliga kommunikationer. Jag måste
              åka bil och är osäker på om jag kan tanka i nästa by. Det blir
              problem.
            </seg>
            <seg n="69abe316">
              Jag vill ha ett klargörande i regionfrågan. Hur ska vi som bor
              på landsbygden ska bära oss åt? Jag har inget svar på det, trots
              att vi är uppfinningsrika.
            </seg>
          </u>
          <note type="speaker" n="1139a353">
            Anf. 37 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-b8a7a236fd456c44-1" n="e7759b1d">
            <seg n="7d902add">
              Fru talman! Det gäller att komma ihåg att vi diskuterar en utredning
              som ska remissbesvaras och sedan politiskt behandlas. Jag måste
              samtidigt säga att det från föregående talare kommer upp ett antal
              praktiska problem som vi måste hantera.
            </seg>
            <seg n="e8509ec1">
              Vi kan räkna mil. Jag kan ta Norrbotten som exempel. Om man väljer
              den här organisatoriska lösningen innebär det att länsrätten skulle
              ligga längst söderut inom sitt område. Då blir avståndet 60 mil
              från Kiruna.
            </seg>
            <seg n="c671e98c">
              Jag tycker att det är bra att oppositionen nämner ord som den
              här regeringen och majoriteten står för: rättssäkerhet och tillgänglighet.
              Det tycker jag är ett fall framåt. Jag tycker att det är bra.
            </seg>
            <seg n="8bda816d">
              Jag tycker att det är bra att ni väljer oppositionsrollen för
              att föra den här diskussionen.
            </seg>
            <seg n="b2b5200f">
              Jag frågar mig om exempelvis Leif Pettersson skulle ha stöd för
              det här i sitt parti när man sitter i regeringsställning. Historien
              pekar inte på det. De ord han säger är en sak, men vad var resultatet
              med den tidigare regeringen?
            </seg>
            <seg n="bc5f3a64">
              Leif Petterssons regering lade ned tingsrätterna så att de minskade
              från 96 till 53 under åren 19992007. Hur förbättrades tillgängligheten
              då? 90 domartjänster försvann.
            </seg>
            <seg n="977a70fc">
              Det är naturligtvis bra att Leif Pettersson nu strävar efter
              en politik som den här regeringen står för till skillnad från
              den tidigare regeringen som han representerade.
            </seg>
            <seg n="3f797add">
              Bland annat Haparanda, Lycksele och Skellefteå i norra Sverige
              har nu kvar sina tingsrätter tack vare den politiska behandling
              som den här majoriteten står för. Det förtjänar att upprepas ett
              antal gånger så att man inte blir fånge i sin egen retorik.
            </seg>
            <seg n="b8363c24">
              Slutligen, fru talman, vill jag uppmana Leif Pettersson att ta
              en ordentlig diskussion med sina partikamrater när det gäller
              regionindelning innan Norrbotten har all sin verksamhet i Umeå.
            </seg>
          </u>
          <note type="speaker" n="43e36e18">
            Anf. 38 Justitieminister BEATRICE ASK (m):
          </note>
          <u who="unknown" xml:id="i-3456cd3e32056590-2" n="ed60242e">
            <seg n="22f2bb82">
              Fru talman! Jag ska börja med det som jag glömde i mitt förra
              inlägg.
            </seg>
            <seg n="451295cf">
              Lena Olsson tog upp länsrätterna kontra regionfrågan. Det är
              klart att det finns samband och sammanhang i det. Man önskar att
              man kunde göra saker i rätt ordning. Vi är inte framme med något
              förslag ännu, utan vi jobbar med det som är. Det kan naturligtvis
              ha betydelse. Det är också en pusselbit som man behöver fundera
              över.
            </seg>
            <seg n="9a5de53d">
              Men vi kan inte säga att vi struntar i att arbeta med länsrättsfrågan
              i avvaktan på att alla andra pusselbitar faller på plats. Om man
              tror att man ska kunna stoppa världen för att reda ut det hela
              från början igen tror jag att man hamnar väldigt snett.
            </seg>
            <seg n="b05c93f8">
              Sedan är det som Carin Runeson tar upp viktigt. Jag tycker att
              Carin tar upp flera viktiga saker. Det finns många detaljer i
              de här förslagen som man kan fundera över. Utan att ha någon synpunkt
              vill jag säga att jag tycker också att det verkar konstigt att
              dra en gräns mellan Falun och Borlänge. Det finns många sådana
              skönhetsfel. Ni som har läst utredningen har också sett att perspektivet
              är väldigt mycket utifrån länsrättens arbetsförutsättningar och
              att de andra aspekterna inte finns med. Det är det som naturligtvis
              måste tillföras i remiss- och beredningsarbetet.
            </seg>
            <seg n="8bc7d89a">
              Det var också väldigt bra att Carin Runeson rättade till det
              som Marie Nordén tog upp, för när det gäller psykiskt sjuka och
              ärenden som rör dem hålls förhandlingarna på sjukhuset. Så har
              det varit och så måste det naturligtvis vara. Vi kan ju inte förflytta
              väldigt sjuka människor långa sträckor, och det har vi inte gjort
              förut heller. Det är rättens personal, advokater och andra som
              får förflytta sig. Det blir åtminstone färre som behöver förflytta
              sig. Detta är naturligtvis också aspekter som vi måste ta med.
            </seg>
            <seg n="b9755aed">
              Jag tycker att det är oerhört viktigt, framför allt i ärenden
              som rör människors liv i någon mening, att försöka hitta lösningar
              som ger en möjlighet till närhet. Jag har svårt att tänka mig
              att man kan ersätta den typen av förhandlingar i många av de ärendena
              med videokonferens. Dock vill jag säga att videokonferens är ett
              fantastiskt bra verktyg som går att använda också i de här sammanhangen
              och något som vi ska bygga ut. Man har arbetat på det sättet att
              verktyget ger intryck, men det blir aldrig samma sak som att möta
              en person öga mot öga. Jag tror att vi kan vara helt överens om
              det och att det är något som vi måste fundera över.
            </seg>
            <seg n="ce07d21b">
              En annan viktig aspekt som Carin tog upp är att kommunerna kan
              få ökade kostnader eftersom mycket rör kommunerna. Jag är helt
              säker på att kommunerna kommer att berätta om det i sina remissvar.
              Det är en kö av kommuner och andra som vill träffa mig. Jag träffar
              folk redan den här veckan, och jag kan lova att de inte kommer
              att glömma bort det här.
            </seg>
            <seg n="96323877">
              Jag vill landa på det som jag inledningsvis sade i mitt svar,
              att man inte både kan hävda att regeringen ska bestämma sig och
              tala om hur det ska bli och säga att vi ska lyssna. Vi kan inte
              göra det samtidigt.
            </seg>
            <seg n="3f7f6595">
              För mig är det självklart att en fråga av den här typen måste
              hanteras på ett sådant sätt att vi låter alla berörda ta fram
              de olika aspekter som inte är belysta i utredningen men också
              vad de tycker om förslagen. Jag tror att vi kommer att få arbeta
              med det här under ganska lång tid, för det är en komplicerad situation.
            </seg>
            <seg n="72817843">
              Jag är väl medveten om att det är ett önskemål från länsrätterna
              att vi ska göra något åt en del av de problem som de upplever
              i sitt viktiga uppdrag.
            </seg>
          </u>
          <note n="4fdd9a60">
            Anf. 39 MARIE NORDÉN (s):
          </note>
          <u who="unknown" xml:id="i-c528ec277f05b7dd-2" n="ed60242e">
            <seg n="8fd4de30">
              Herr talman! Jag får tacka ministern för debatten, även om vi
              inte har fått några besked. Det kanske var lite för hoppfullt.
              Jag hade önskat att vi skulle få en viljeriktning. Vi får väl
              läsa och lyssna mellan raderna på vad ministern säger, så kan
              vi kanske få en aning.
            </seg>
            <seg n="64f6586a">
              Det är klart att vi och flera med oss undrar vad en hållbar organisation
              innebär och hur viktig medborgarens närhet till länsrätterna är
              för regeringen och för ministern.
            </seg>
            <seg n="db73752d">
              När det gäller de psykiskt sjuka har jag lyssnat på personalen
              på länsrätten som har uttryckt oro över hur de ska hantera de
              här fallen när de inte finns kvar i Östersund. Hur långt ska vi
              förvänta oss att personalen ska åka? Hur långt ska den psykiskt
              sjuka åka? Ska vi nöja oss med videokonferenser? Det är egentligen
              inte mina ord, utan det är personalens ord.
            </seg>
            <seg n="277e3fe6">
              Jag undrar om vi, precis som Leif Pettersson beskrev det så bra,
              i efterhand ska få veta att ytterligare migrationsärenden har
              blivit feldömda på grund av att man inte har haft de berörda närvarande,
              därför att de inte har orkat eller klarat av att resa så långt.
              Det är ju också människor som lever under väldigt stark psykisk
              press. Ska vi nöja oss med det?
            </seg>
            <seg n="53d2fe39">
              Vi kommer antagligen inte att få några svar från ministern i
              den här frågan. Ministern uttrycker det så fint när hon säger:
              Vi måste lyssna på remissinstanserna innan vi säger vårt. Ja,
              jag hoppas verkligen att man, till skillnad från i tidigare ärenden,
              faktiskt lyssnar. Vi har alldeles för många exempel på hur man
              har drivit igenom beslut väldigt snabbt, kanske för snabbt, utan
              att egentligen ha tittat på konsekvenserna. Oavsett vad remissinstanserna
              har tyckt och tänkt har man bestämt sig.
            </seg>
            <seg n="21178573">
              Jag lyssnar på vad ministern säger, att i det här fallet kommer
              remissinstansernas meningar och tyckanden att väga tungt.
            </seg>
          </u>
          <note type="speaker" n="e8c1ecba">
            Anf. 40 LEIF PETTERSSON (s):
          </note>
          <u who="leif_pettersson_4a04f8" xml:id="i-f1bca1c3e69f7314-2" n="38f6858a">
            <seg n="d9275145">
              Herr talman! Jag vill också tacka justitieministern för debatten.
            </seg>
            <seg n="5cd52a27">
              Jag vill bara göra några avslutande kommentarer och reflexioner.
            </seg>
            <seg n="220d426d">
              Visst är det så att de flesta fall inte avgörs vid muntlig förhandling.
              Men i de två länsrätter som berörs i mitt fall, Norrbotten och
              Västerbotten, var det trots allt 835 fall under förra året som
              avgjordes vid muntlig förhandling. Visserligen hölls 540 av dem
              på olika sjukinrättningar. Men det innebär ändå att reseavståndet
              för personalen kommer att öka på ett dramatiskt sätt om man slår
              samman länsrätterna enligt det förslag som nu finns.
            </seg>
            <seg n="79f7f290">
              Utredningen har framfört två andra alternativ. Det ena är videokonferens,
              som har berörts i ett antal inlägg här, och jag vill bara instämma
              i dem. Jag anser inte att videokonferens är ett rättssäkert sätt
              att behandla de sköraste människorna i samhället. Det kanske kan
              vara tillämpligt i andra sammanhang, men vid muntlig förhandling
              är det definitivt inte ett alternativ.
            </seg>
            <seg n="5447d25b">
              Det andra alternativet som har förts fram är att tingsrättdomare
              skulle kunna sköta målen. Det är på samma sätt där. Det är domare
              som inte har utbildning för de berörda målen. Det tycker jag också
              är något som måste avvisas med rättssäkerheten som grund.
            </seg>
            <seg n="3b4e3360">
              Slutligen, Krister Hammarbergh, var hela den socialdemokratiska
              riksdagsgruppen enig med den nuvarande regeringen när det gällde
              förslaget om tingsrätterna. Dåliga utredningsförslag ska avvisas,
              även om de kommer från en socialdemokratisk regering. Det gäller
              även i det här fallet.
            </seg>
          </u>
          <note type="speaker" n="b1c52b52">
            Anf. 41 CARIN RUNESON (s):
          </note>
          <u who="carin_runeson_88dc3d" xml:id="i-1cf0d1c73bc6b930-2" n="3acdfaef">
            <seg n="d2801fa6">
              Herr talman! Vi är många i Dalarna som är bekymrade över förslaget
              till ny förvaltningsrättsorganisation och det faktum att länsrätten
              i Falun hotas av nedläggning. Drygt 30 personer blir dessutom
              utan jobb.
            </seg>
            <seg n="3fc01791">
              Kvaliteten är viktig, ja. Men det handlar också om tillgänglighet
              och rimliga avstånd, och jag tycker inte att 3035 mil till en
              länsrätt är rimligt. Vi behöver vår tingsrätt i Falun både för
              servicen i stort och för den enskildes säkerhet.
            </seg>
            <seg n="e8f38b3b">
              Avslutningsvis vill jag tacka justitieministern för den här debatten.
              Jag vill också säga att jag tycker att det är positivt att ministern
              har samma uppfattning som jag själv om bland annat psykiatripatienterna
              och det viktiga när det gäller deras mål, likaså om socialtjänstens
              vardagsbekymmer, får man väl kalla det, när man måste åka till
              länsrätten med någon av kommuninvånarna.
            </seg>
            <seg n="25513939">
              Jag hoppas och till och med förutsätter att justitieministerns
              uppfattning i de här frågorna också kommer att ge avtryck i regeringens
              förslag till ny förvaltningsrättsorganisation så småningom.
            </seg>
          </u>
          <note type="speaker" n="3cb81d5d">
            Anf. 42 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-14" n="ed60242e">
            <seg n="980a8867">
              Herr talman! Som sades tidigare är det väldigt många intressanta
              synpunkter som har kommit fram i den här debatten. Jag utgår från
              att mycket av det som har sagts här kommer att återkomma i olika
              remissvar. Det blir ett arbete att bereda de olika förslagen.
              Det är ju inte så att alla synpunkter riktigt stämmer överens
              med varandra, och det är svårt att dra gränser. En sådan synpunkt
              kan vara när man kan använda videokonferens och när man inte kan.
              En annan synpunkt kan vara hur man drar gränser. Vem tillhör vilken
              domstol? Hur långt kan man egentligen resa, och vilka är det som
              reser? Det finns också anledning att säga att det finns mycket
              fakta att lyfta fram.
            </seg>
            <seg n="f612aa43">
              Jag tycker också att det finns skäl att gå igenom den verklighet
              som länsrätterna har. Jag nämnde tidigare att man i dag hanterar
              500 olika måltyper. Det är mycket komplicerade mål, en del otroligt
              viktiga frågor för enskilda medborgare, inte minst de allra mest
              utsatta. Det säger sig självt att väldigt små organisationer,
              även om de ligger nära, kan ha svårt att hantera kvalitet i den
              typen av organisation. Det är inte tvärsäkert att personalen får
              den kompetensutveckling och den möjlighet till avlastning som
              kan behövas ibland. Tyvärr är erfarenheten att när enheterna är
              väldigt små finns inte det administrativa stöd som man skulle
              kunna få annars. Det gör att kompetens används till fel saker.
              Det är ganska vanligt. Samtidigt är närvaro och närhet otroligt
              viktiga. Vi har mycket att väga samman.
            </seg>
            <seg n="9c2c0da1">
              Jag tycker att det är viktigt att också säga att även om vi landar
              på att förändra organisationen är avsikten inte att minska antalet
              domartjänster eller den typen av uppgifter. Det är inte det som
              det handlar om, utan det är att skapa en stabilare och bättre
              fungerande organisation. Men ytterst handlar det om att ha ett
              medborgarperspektiv. Det är ändå det som den här regeringen tar
              fram i hela vårt arbete kring rättsväsendet.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="e7dc9ef3">
            11 § Svar på interpellation 2007/08:753 om försäljning av hyresfastigheter
            via dotterdotterbolag
          </note>
          <note type="speaker" n="38fe3b3d">
            Anf. 43 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-15" n="ed60242e">
            <seg n="cc56bd36">
              Herr talman! Egon Frid har frågat statsrådet Mats Odell om han
              avser att vidta åtgärder för att förhindra spekulation med hyresfastigheter
              och för att förhindra undandragande av skattemedel vid försäljning
              av hyresfastigheter genom dotterdotterbolag.
            </seg>
            <seg n="e4b37d0a">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="ccf60049">
              Lagen om förvärv av hyresfastighet med mera, förvärvslagen, har
              till syfte att hålla olämpliga fastighetsägare borta från hyresmarknaden
              och att förhindra spekulation i hyresfastigheter.
            </seg>
            <seg n="e51e9ec9">
              Lagens princip är att förvärv av hyresfastigheter kräver tillstånd
              av hyresnämnd. Från den regeln görs vissa undantag. Förvärvstillstånd
              krävs till exempel inte vid en överlåtelse av en fastighet från
              en kommun till ett aktiebolag som ägs av kommunen. Anledningen
              till det undantaget är att det inte har ansetts nödvändigt att
              införa ett mer omfattande kontrollsystem än vad hänsynen till
              de boende kräver. När en kommun säljer en hyresfastighet har lagstiftaren
              utgått från att de boendes intressen har beaktats av kommunen
              och att förvärvaren av fastigheten har till syfte att förvalta
              den på ett sätt som är godtagbart för hyresgästerna.
            </seg>
            <seg n="a74c3f74">
              I de fall där förvärvet av hyresfastigheten kräver tillstånd
              följer av lagen att förvärvstillstånd ska vägras bland annat om
              förvärvaren inte gör sannolikt att syftet med förvärvet är att
              långsiktigt förvalta fastigheten på ett för de boende godtagbart
              sätt. Tanken bakom det kravet är att hindra att hyresfastigheter
              ofta byter ägare, till nackdel för hyresgästerna. I vissa fall
              kan förvärvstillstånd dock lämnas även om något långsiktigt förvaltningssyfte
              inte finns. Det kan till exempel bli aktuellt om förvärvet har
              skett för att förvärvaren ska rusta upp fastigheten och sedan
              sälja den vidare.
            </seg>
            <seg n="f80ad5a5">
              Avsaknaden av ett långsiktigt förvaltningssyfte innebär således
              inte att förvärvstillstånd per automatik ska vägras. I rättspraxis
              ser man i stället i varje enskilt fall till omständigheterna och
              syftet med förvärvet.
            </seg>
            <seg n="9817969e">
              Under de senaste åren har lagen kritiserats för att vara omständlig
              och tidskrävande. Det har också kommit fram att den inte på ett
              effektivt sätt tycks ha förhindrat personer som är mindre lämpliga
              som innehavare av hyresfastigheter från att förvärva och förvalta
              sådana fastigheter. Regeringen gav därför i juni 2007 en utredare
              i uppdrag att undersöka bland annat hur förvärvslagen tillämpas
              och utifrån det ta ställning till om bestämmelserna i lagen är
              lämpligt utformade eller om lagen bör upphävas. Uppdraget ska
              redovisas senast den 1 september 2008.
            </seg>
            <seg n="b2e2d984">
              Eftersom den lag som Egon Frid tar upp är föremål för en genomgripande
              översyn är jag inte beredd att nu överväga några ytterligare åtgärder
              på området. Jag vill först se vad utredningen kommer fram till.
            </seg>
            <seg n="54cae581">
              Frågan om de skattemässiga konsekvenserna vid försäljning av
              hyresfastigheter via dotter- och dotterdotterbolag tillhör inte
              mitt ansvarsområde utan finansministerns. Han besvarade för en
              tid sedan en liknande interpellation, nämligen interpellation
              2007/08:69 om skattekonsekvenser av kommuners försäljning av fastigheter.
            </seg>
            <seg n="fbf5f2f5">
              I det svaret framhöll han bland annat att den skattereform som
              innebar att kapitalvinstbeskattningen avskaffades på näringsbetingande
              andelar, vanligen aktier i dotterbolag, var nödvändig för att
              förhindra omfattande skatteplanering hos företagen. Skatteplaneringen
              orsakade stora skattebortfall. Reformen medförde att det i vissa
              fall blev fördelaktigt att vid försäljning av fastigheter lägga
              dessa i dotterbolag, så kallad förpackning. Såväl utredningen
              som föregick reformen som dåvarande regeringen bedömde att det
              var mycket svårt att hitta en hållbar lösning på förpackningsproblematiken.
              Några särskilda regler för att motverka förpackningar föreslogs
              därför aldrig. Reformen genomfördes av den tidigare regeringen
              och antogs av en i princip enig riksdag. Jag får hänvisa till
              finansministerns svar i den delen.
            </seg>
          </u>
          <note type="speaker" n="e2ce00b3">
            Anf. 44 EGON FRID (v):
          </note>
          <u who="egon_frid_c86215" xml:id="i-55e497102734d05b-0" n="1da3206e">
            <seg n="94845aa4">
              Herr talman! Tack, ministern, för svaret! Lagen om förvärv av
              hyresfastighet, den så kallade förvärvslagen, har till syfte att
              förhindra spekulation i hyresfastigheter och hålla olämpliga fastighetsägare
              borta från hyresmarknaden. Den har blivit än mer aktuell då den
              politiska ambitionen att sälja ut allmännyttan tyvärr har slagit
              rot.
            </seg>
            <seg n="7797e030">
              Förvärvslagen är och har varit en viktig del av den sociala bostadspolitiken.
              Om förvärv av fastighet ska godkännas ska syftet med förvärvet
              vara långsiktig förvaltning. Vi ser nu exempel i kommuner där
              försök görs för att kringgå förvärvslagen genom bildande av dotterdotterbolag,
              detta som en del i en transaktionskedja, så kallade transportköp.
            </seg>
            <seg n="810e8b83">
              Kravet på att förvärv ska vara långsiktig förvaltning är centralt.
              Långsiktig förvaltning av hyreslägenheter är naturligtvis ett
              skäl för kommunerna att behålla allmännyttan som ger en god social
              bostadspolitik i kommunerna.
            </seg>
            <seg n="fca442af">
              I slutet av april framkom det genom ytterligare en dom i hyresnämnden
              att det är förbjudet att sälja hyresfastigheter via dotterbolag
              utan långsiktigt förvaltningssyfte. Enligt hyresnämndens beslut
              den 23 april 2008 omfattar kravet på ett långsiktigt förvaltningssyfte
              även förvärvare som ingår i en transaktionskedja. Detta har också
              fastslagits av Svea hovrätt i liknande fall. Hyresnämnden påpekar
              i beslutet att även om andra kommuner tillämpar eller accepterar
              detta ändrar inte det bedömningen.
            </seg>
            <seg n="1486c067">
              Förvärvslagen har uppenbarligen en viktig funktion men är inte
              tillräcklig för att förhindra spekulation med bostadsföretag.
              Syftet med min interpellation är att belysa behovet av att förhindra
              spekulation med hyresfastigheter.
            </seg>
            <seg n="6c15ccae">
              Nu svarar ministern att en översyn av förvärvslagen sker och
              att den ska redovisas den 1 september 2008. Här flaggar ministern
              för att förvärvslagen kan komma att upphävas. Är det inte risk
              för att ännu ett verktyg för att förhindra spekulation och utförsäljning
              av hyresfastigheter i kommunerna då försvinner? Vi har en akut
              situation nu som ministern och regeringen behöver ta ansvar för.
              Rättsläget är klart. Transportköp är olagligt. Utslagen i hyresnämnden
              är klara. Ändå fortsätter kommuner att obstruera mot domstolarnas
              utslag. Detta måste väl vara en fråga för justitieministern att
              agera i. Frågan är om ministern avser att från regeringens sida
              markera mot kommuner som bryter mot lagen och bildar dotter- och
              dotterdotterbolag i syfte att genomföra transportköp av hyresfastigheter.
            </seg>
          </u>
          <note type="speaker" n="c8cc0629">
            Anf. 45 LARS TYSKLIND (fp):
          </note>
          <u who="lars_tysklind_faac13" xml:id="i-524aad4710384e51-0" n="9659f261">
            <seg n="30eb1355">
              Herr talman! Jag börjar förstå varför Egon Frid från Vänsterpartiet
              har ställt interpellationen till Mats Odell. I grunden upptäcker
              jag att det ju handlar om att man vill förhindra ombildning av
              hyresrätter till bostadsrätter. Det är det som är den stora ideologiska
              vattendelaren egentligen. Att man i det här fallet börjar diskutera
              förvärvslagen är en sak, man har tidigare diskuterat tillståndsprövningen
              enligt lagen om allmännyttiga bostadsbolag också. Mönstret går
              igen, herr talman.
            </seg>
            <seg n="a6614d1e">
              Jag tycker att det är väldigt bra att vi ser över förvärvslagen.
              Naturligtvis ska den uppfylla sitt syfte och vara funktionell
              om vi ska ha den. Annars tycker jag faktiskt att den bör upphävas.
              Det är liksom ingen mening att ha en lag som det går att vidta
              åtgärder för att kringgå. Då uppfyller man ändå inte syftet med
              lagen. Jag utgår från att man i översynen kommer att tangera problematiken
              med kringgåendet i samband med försäljning.
            </seg>
            <seg n="f0eea80e">
              Om det nu blir en bostadspolitisk fråga snarare än skattepolitisk
              är det här med skattepolitik ändå viktig. I det svar som Anders
              Borg gav på frågan i höstas var det helt tydligt att uppfattningen
              var att det inte går att skapa bra särskilda regler på det här
              området. Den uppfattningen delades även av Företagsskatteutredningen.
              Både den förra och den nuvarande regeringen ser att det finns
              en viss problematik men att det inte finns en bra lösning. Det
              skapas nya problem.
            </seg>
            <seg n="c8554278">
              Vi har diskuterat omvandling av hyresrätter till bostadsrätter
              många gånger i kammaren under förra och nuvarande mandatperioden.
              Där tycker vi olika beroende på vilken utgångspunkt man har, om
              det är de enskilda personernas önskemål man utgår från eller om
              man har något slags allmänpolitisk ideologisk syn. Från Folkpartiet
              vill vi vara verkligen tydliga med att det är de enskilda bostadskonsumenternas
              synpunkt som gäller. Har de viljan att omvandla ska vi inte ha
              en lagstiftning som verkar i motsatt riktning. Sedan ska i lagstiftningen
              olika aspekter på området avvägas. Det finns de som vill välja
              att bo i hyresrätt. Det är också viktigt att slå fast att hyresrätten
              är en viktig och central upplåtelseform i Sverige, och den ska
              så förbli.
            </seg>
            <seg n="52c50ccb">
              Den kritik om Egon Frid framför handlar om hur kommunerna agerar.
              Naturligtvis har det förekommit att kommunerna använder olika
              metoder. Det finns trots allt en politisk möjlighet för kommunerna
              att ta ställning till hur man säljer. Man har gjort olika på olika
              ställen. Vissa kommuner har tagit ställning för att sälja inom
              det vanliga regelverket, andra via dotterdotterbolag.
            </seg>
            <seg n="4a7518cc">
              Det centrala är ändå att den här möjligheten finns och att förvärvslagen
              och andra inte hindrar en sådan process. Ska vi ha en förvärvslag
              ska den vara funktionell så att man förhindrar att oseriösa fastighetsägare
              tar över fastigheter och inte förvaltar dem på rätt sätt.
            </seg>
          </u>
          <note type="speaker" n="26d8c563">
            Anf. 46 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-16" n="ed60242e">
            <seg n="8869942a">
              Herr talman! Egon Frid vill ha något besked eller någon synpunkt
              på frågan om justitieministern är beredd att agera mot kommuner
              som bildar dotterdotterbolag. Jag tror att vi måste reda ut det
              här.
            </seg>
            <seg n="eb29f41d">
              Syftet med förvärvslagen är att skydda hyresgästerna. Det finns
              därför regler för hur man kan stoppa förvärv. Om kommunerna ägnar
              sig åt skatteplanering är det förmodligen inte så viktigt i vilket
              kommunalt bolag man är hyresgäst hos. Frågan om det är lämpligt
              att kommunen skatteplanerar är en fråga för finansministern. Där
              har vi kunnat konstatera, vilket jag tog upp i mitt interpellationssvar,
              att varken den förra eller den nuvarande regeringen har hittat
              någon riktigt bra lösning på den förpackningsproblematik som finns.
              Det är ett bekymmer.
            </seg>
            <seg n="4200ab00">
              Det viktiga beskedet utifrån den interpellation som är framställd
              är att vi gör en översyn av förvärvslagen. Då får man titta på
              i vilken funktion den fungerar. Vi är inte helt nöjda med hur
              den kan användas. Då får vi ta fram underlag för att föra en diskussion.
              Men när det gäller de mer skatteinriktade delarna av diskussionerna
              ber jag att få hänvisa till finansministern.
            </seg>
          </u>
          <note type="speaker" n="e58f9baa">
            Anf. 47 EGON FRID (v):
          </note>
          <u who="egon_frid_c86215" xml:id="i-55e497102734d05b-1" n="1da3206e">
            <seg n="d1721e81">
              Herr talman! Naturligtvis är detta en justitiepolitisk, juridisk
              och skattepolitisk diskussion och naturligtvis också en bostadspolitisk
              fråga. Vi är överens om att förvärvslagen är till för att skydda
              hyresgästerna från oseriösa uppköpare. Vi från Vänsterpartiet
              menar att samhället, riksdag, regering och kommunerna också har
              ett ansvar för att slå vakt om den sociala bostadspolitiken. Där
              är vi övertygade om att det gör man allra bäst i ett kommunalt
              ägt bostadsföretag och att utförsäljningspolitiken, ombildningspolitiken
              och försäljningen av kommunala och allmännyttiga bostäder är negativt
              för hyresgästerna.
            </seg>
            <seg n="3eef089e">
              Därför menar vi att all den lagstiftning som vi har skapat för
              att slå vakt om och ha en social bostadspolitik är till gagn för
              hyresgästerna. Därför är det relevant att hävda att respekten
              för förvärvslagen är en central fråga i den sociala bostadspolitiken.
              Det är ändå relevant för justitieminister Beatrice Ask att bevaka
              hur kommunerna följer utslagen från hyresnämnderna, och i det
              här fallet även Svea hovrätt, med tanke på hur man ska använda
              förvärvslagen.
            </seg>
            <seg n="32e60b88">
              Trots allt finns det kommuner som obstruerar mot utslagen och
              försöker kringgå förvärvslagen genom bildande av dotter- och dotterdotterbolag
              och vill genomföra transportköp både i syfte att kringgå lagstiftningen
              för att sälja ut sin allmännytta och i syfte att dra fördel av
              den skatteplaneringsmöjlighet som finns.
            </seg>
            <seg n="9002b9c9">
              Det är helt klart att spekulation kring hyresfastigheter och
              bildande av dotter- och dotterdotterbolag leder till och är en
              del i undandragande av skattemedel. Här hänvisar ministern till
              att frågan om de skattemässiga konsekvenserna vid försäljning
              av hyresfastigheter till dotter- och dotterdotterbolag inte tillhör
              ministerns ansvarsområde utan finansministerns. Här vill jag framhålla
              att det finns ett behov att ha ett bredare perspektiv vid besvarandet
              av interpellationer. Till exempel ställdes interpellationen till
              kommun-, bostads- och finansmarknadsminister Mats Odell. Jag tycker
              att han borde ha ett intresse att diskutera konsekvenserna av
              bostadspolitiken för kommuner som ibland spekulerar i kortsiktiga
              intressen och som dessutom medvetet planerat deltar i undandragandet
              av kommunala skattemedel som ju ska vara grunden i vår välfärd
              och grunden i en social bostadspolitik. En så omfattande skatteplanering
              har skett att det utgjorde skälet till att avskaffa kapitalvinstbeskattningen.
              Detta kan inte vara rimligt.
            </seg>
            <seg n="dc987d88">
              Ministern hänvisar i svaret till att kommunerna inte behöver
              förvärvstillstånd som kontroll för att minska utförsäljningen
              eller skydda hyresgästen. Man menar att det kommunala självstyret
              är en garant för att hyresgästernas intressen följs. Men i den
              takt som utförsäljningen sker och ombildningen sker kan man inte
              säga att hyresgästernas intressen är tillräckligt tillgodosedda.
              Därför tycker vi att det är rimligt att kommunerna åtminstone
              följer den lagstiftning som vi har.
            </seg>
          </u>
          <note type="speaker" n="868cbf37">
            Anf. 48 LARS TYSKLIND (fp):
          </note>
          <u who="lars_tysklind_faac13" xml:id="i-524aad4710384e51-1" n="9659f261">
            <seg n="0c27266c">
              Herr talman! Vi diskuterar två frågor samtidigt. Jag vet inte
              om Egon Frid blandar ihop frågorna, men naturligtvis finns det
              ett samband.
            </seg>
            <seg n="7eb4e3c7">
              Men låt oss först ta frågan om förvärvslagen. Om man kräver att
              vi ska ha respekt för förvärvslagen och hur den fungerar och kräver
              att den uppfyller syftet måste den verkligen göra det så att resultatet
              inte blir, såsom vi sett många gånger i dag, att det går att kringgå
              den. Den har inte kunnat förhindra att oseriösa fastighetsägare
              har tagit över fastigheter och förvaltar dem illa.
            </seg>
            <seg n="ca95be3d">
              I skatteplaneringsfrågan kan man, om vi vill filosofera över
              den, säga att det ändå krävs kommunala politiska beslut. Då kan
              vi kanske ha en moralisk aspekt på frågan om man tycker att man
              vill att kommunen blir skatteplanerande och framstår som sådan.
              Där har man på olika ställen gjort olika ställningstaganden. Omvandlingen
              av hyresrätter till bostadsrätter är faktiskt många gånger en
              väldigt positiv företeelse när människor får mer makt över sin
              vardag. Att blanda ihop det här tycker jag är direkt felaktigt.
            </seg>
            <seg n="42735dee">
              Det togs upp två kommuner i interpellationen jag tror att det
              var Upplands Väsby och någon till. Men även en kommun som Sundbyberg
              tog ett sådant beslut häromdagen. Då reserverade sig bland annat
              Folkpartiet mot sättet att sälja, medan Vänsterpartiet reserverade
              sig mot att man skulle sälja över huvud taget. Det är klart att
              man där ser den stora ideologiska skillnaden i den här frågan.
            </seg>
          </u>
          <note type="speaker" n="547e9261">
            Anf. 49 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-17" n="ed60242e">
            <seg n="cfb64425">
              Herr talman! Jag håller med Egon Frid om att det är bra om kommunerna
              följer lagarna. Det är närmast så att jag utgår från att det är
              på det sättet. Det är faktiskt ett minimikrav att kommunerna följer
              lagarna.
            </seg>
            <seg n="2792c448">
              Sedan är väl vår samstämmighet inte lika övertygande. När Egon
              Frid talar om att värna social bostadspolitik målar han på något
              sätt upp bilden av att fastigheter bäst förvaltas av kommunala
              bolag. Det är inte den uppfattning som alliansregeringen har.
            </seg>
            <seg n="08722e11">
              Jag är inte övertygad om att det är den mest lyckade av lösningar.
              Vi tror tvärtom att mångfald när det gäller boendeformer och när
              det gäller sätt att förvalta fastigheter har olika värden.
            </seg>
            <seg n="6566db6e">
              Däremot är det min bestämda uppfattning att det finns skäl att
              se till att på olika sätt stoppa oseriösa fastighetsägare. Tyvärr
              stöter vi på en och annan sådan i verkligheten, och där har vi
              i dag den förvärvslag som gäller.
            </seg>
            <seg n="02ab2540">
              Det krävs att den som ska förvärva en fastighet visar att man
              kan förvalta den här fastigheten. Om man inte kan förvalta den
              blir det inget tillstånd. Det är viktigt att man gör sannolikt
              att syftet är att man ska förvalta fastigheten och hålla den i
              ett sådant skick att den motsvarar vad boende har rätt att ställa
              krav på.
            </seg>
            <seg n="292f44b8">
              Man gör en prövning av om förvärvaren kommer att följa god sed
              i hyresförhållanden. Man tittar också på om det här är en person
              eller en förvaltare som tidigare har gjort sig skyldig till brott
              eller som inte har fullgjort sina ålägganden enligt lag. Det görs
              något slags lämplighetsprövning.
            </seg>
            <seg n="ced7ca29">
              Erfarenheterna visar att detta inte fungerar fullt ut. Vi är
              inte helt nöjda. Därför görs det en översyn av det här. Det är
              för mig det viktigaste. Det är möjligen för att jag inte är finansministern.
              Men det är viktigt att vi faktiskt har regler, så att människor
              inte utsätts för hyresvärdar som över huvud taget inte sköter
              fastigheterna. Det tycker jag är det viktiga.
            </seg>
            <seg n="2bc1c019">
              Sedan finns det andra bekymmer med ekonomiska spekulationer och
              sådant, men det får faktiskt finansministern sköta. Det är oftast
              ett mindre problem för de boende. Men det är klart att syftet
              med att förvärva fastigheter för bostadsändamål enligt lagstiftningen
              ska vara just att man vill arbeta med fastigheterna som bostadsfastigheter.
              Det finns en del undantag, som jag nämnde inledningsvis. Man kan
              tillåta ett kortare förvärv till exempel om det är ett bolag som
              gör en ordentlig upprustning eller något annat. Men då gör man
              också en lämplighetsprövning.
            </seg>
            <seg n="c2daf527">
              Jag tycker ändå att det finns hyfsat goda ambitioner i de regelverk
              som finns. Vi är inte nöjda i alla avseenden. Vi tror på mångfalden.
              Därför görs det nu en utvärdering av hur det fungerar i realiteten.
              Utifrån det kan vi kanske rätta till ett och annat misstag och
              se till att vi får en bättre fungerande bostadsmarknad. Där måste
              vi väl i vart fall kunna vara rätt överens.
            </seg>
          </u>
          <note type="speaker" n="45dfa2f3">
            Anf. 50 EGON FRID (v):
          </note>
          <u who="egon_frid_c86215" xml:id="i-55e497102734d05b-2" n="1da3206e">
            <seg n="4b817714">
              Herr talman! Jag vill bara nämna för Lars att jag inte har nämnt
              en enda kommun i interpellationen vid namn. Frågan tas upp rent
              principiellt.
            </seg>
            <seg n="14a6e240">
              Det är i alla fall uppenbart att förvärvslagen har en viktig
              funktion. Förvärvslagen har till syfte att värna hyresgästernas
              intressen. Enligt förvärvslagen och de prövningar av förvärvslagen
              som har skett i hyresnämnder och även i Svea hovrätt är det inte
              tillåtet att göra transportköp för att kringgå förvärvslagen.
            </seg>
            <seg n="0ad759d1">
              Här menar vi från Vänsterpartiet att justitieministern måste
              ha ett ansvar att än tydligare markera mot kommunerna att de inte
              ska obstruera mot lagstiftningen för att sälja kommunala hyresfastigheter,
              kommunala hyresföretag.
            </seg>
            <seg n="006f5837">
              Sedan har vi naturligtvis inte en samsyn i bostadspolitiken.
              Från Vänsterpartiet är vi oerhört måna om att värna allmännyttan.
              Den är av största vikt för en social bostadspolitik. En del av
              den viktiga roll som den nationella bostadspolitiken måste ha
              handlar naturligtvis om att värna och stärka och utveckla allmännyttans
              ställning.
            </seg>
            <seg n="606edeae">
              Mot detta har vi sett en regeringspolitik som stöder ombildningar,
              utförsäljningar och privatisering av hyresbeståndet. Vi menar
              att det här missgynnar hyresgästerna, främst eftersom vi inte
              kan ha en hyreslagstiftning som ger rimliga hyror enligt den självkostnadsprincip
              som vi behöver. Därför finns detta i ett sammanhang som vi måste
              värna om för att ha en bra social bostadspolitik.
            </seg>
          </u>
          <note type="speaker" n="4d51bfd3">
            Anf. 51 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-18" n="ed60242e">
            <seg n="12d04b7a">
              Herr talman! Jag hade tänkt avstå från det här inlägget, eftersom
              jag tycker att jag har gett de svar som finns. Men jag kunde inte
              låta bli när jag fick höra att det skulle föras en bostadspolitik
              som missgynnar hyresgästerna därför att man ägnar sig åt ombildning
              och försäljningar. Det är precis tvärtom.
            </seg>
            <seg n="d09559dd">
              Jag har själv varit hyresgäst under väldigt många år. Det var
              inte någon kommunal ombildning, men man fick så småningom möjlighet
              att köpa lägenheten. Jag kan säga att det är ett lyft för varenda
              hyresgäst i den kåken. Jag har mött många hyresgäster som har
              varit tacksamma över att få ta ansvar på ett annat sätt eller
              som har varit glada därför att de har fått en annan hyresvärd.
              Det är nämligen inte så att det var det perfekta läget förut.
              Det finns många kommunala bolag och andra förvaltare som har misskött
              bostäder.
            </seg>
            <seg n="7d8eb6c7">
              Det vi är osams om eller det vi diskuterar och kommer att behöva
              diskutera gäller mixen och variationen av boendeformer och var
              vi behöver ha regelverk för att säkra tryggheten för till exempel
              hyresgästerna men även för bostadsrättsinnehavarna. Vi måste nämligen
              ha spelregler också på den här marknaden.
            </seg>
            <seg n="ad5acda9">
              I den här diskussionen har jag varit inne på att vi på olika
              sätt naturligtvis måste se till att vi säkrar att vi inte får
              helt oseriösa spelare som ägnar sig åt att spela med folks bostäder
              hur som helst.
            </seg>
            <seg n="ecba30e8">
              Jag menar att vi har sådana regler, men de kanske inte fungerar
              fullt ut. Det är därför som vi ser över dem. Däremot ska vi naturligtvis
              bejaka förändringar och ombildningar av olika slag och se hur
              de ser ut.
            </seg>
            <seg n="14da3ceb">
              Sedan är det i sak på det sättet att justitieministern inte har
              något tillsynsansvar över kommunerna. Jag har stor respekt för
              våra kommunala politiker och utgår från att de gör sitt yttersta
              för att se till att de på olika sätt bidrar till en bra bostadsmarknad
              för de medborgare som bor i respektive kommun. Då tror jag att
              man kan komma fram till lite olika slutsatser. Men jag har visst
              förtroende för att de klarar av att hantera det här. Och det som
              rör den skattemässiga planeringen får, som sagt, finansministern
              svara för.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="d444c96d">
            12 § Svar på interpellation 2007/08:774 om minskade resurser
            till polisen i Helsingforss län
          </note>
          <note type="speaker" n="115c7bb3">
            Anf. 52 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-19" n="ed60242e">
            <seg n="58a56957">
              Herr talman! Bosse Ringholm har frågat mig vilka åtgärder jag
              kommer att vidta för att minskningen av civilanställda inom Polismyndigheten
              i Helsingforss län inte längre ska fortsätta. Han har också frågat
              mig vilka åtgärder jag avser att vidta för att förhindra att polisens
              resurser för att bekämpa brott i Helsingforss län minskar.
            </seg>
            <seg n="f07f1b27">
              Under 2007 och 2008 har polisen tillförts en sammanlagd varaktig
              anslagsökning om ca 1,3 miljarder kronor. Det är den största enskilda
              satsningen någonsin på polisen. Denna resursförstärkning möjliggör
              en kraftig ökning av antalet poliser, med målet att det 2010 ska
              finnas 20 000 poliser. Bakgrunden till regeringens satsning är
              det uppenbara behovet av att öka den polisiära närvaron.
            </seg>
            <seg n="64298f61">
              Regeringen har delegerat ansvaret för att fördela anslaget mellan
              polismyndigheterna till Rikspolisstyrelsen. Polismyndigheterna
              beslutar i frågor som rör den lokala verksamheten. Det är den
              ordning vi har i Sverige med myndigheter som agerar självständigt
              inom de ramar som regering och riksdag satt upp.
            </seg>
            <seg n="9d36b236">
              Antalet civilanställda har under de senaste åren ökat mycket
              vid Polismyndigheten i Helsingforss län. Att antalet nu har minskat
              något påverkar inte nämnvärt utvecklingen sett i ett längre perspektiv.
              Jag har därför inte för avsikt att vidta några åtgärder.
            </seg>
          </u>
          <note type="speaker" n="5a50b6cd">
            Anf. 53 BOSSE RINGHOLM (s):
          </note>
          <u who="bosse_ringholm_4e5a25" xml:id="i-1fc9f3a94c9d8f14-0" n="76aec8af" next="i-c6a456a217bcf2c6-0">
            <seg n="9d4cb6f8">
              Herr talman! Jag har ställt två frågor till justitieministern.
              Den första frågan handlar om vilka åtgärder som hon avser att
              vidta för att bemöta den minskning av antalet civilanställda inom
              Polismyndigheten i Helsingforss län som är ett faktum. I det svar
              som jag fick alldeles nyss av justitieministern säger hon att
              hon inte tänker göra någonting. Det är inte särskilt handlingskraftigt
              från en justitieminister. Man upptäcker att det finns ett problem
              det är färre civilanställda men justitieministern tänker ingenting
              göra.
            </seg>
            <seg n="8c1966a4">
              Det är ändå ett litet fall framåt för Beatrice Ask när hon säger
              att hon är medveten om att det blir färre civilanställda. Hon
              säger att det i ett längre perspektiv inte har så stor betydelse.
              Jag tycker att det är ett ganska nonchalant uttalande av en justitieminister
              som ska ha ansvaret för att bekämpa brott att säga att hon vet
              om att resurserna minskar men att hon inte bryr sig. Det är justitieministerns
              svar.
            </seg>
            <seg n="2cfc868b">
              Hon säger dessutom att med tanke på de senaste årens kraftiga
              ökning av antalet civilanställda gör det inte så mycket att antalet
              nu minskar lite grann.
            </seg>
            <seg n="235e3370">
              Ja, Beatrice Ask, antalet civilanställda har ökat kraftigt under
              senare år under de socialdemokratiska regeringsåren. Justitieministern
              lyckades inte stoppa denna ökning 2007. Men 2008 har hon uppenbarligen
              lyckats, och hon är inte ett dugg bekymrad över att det nu är
              färre som kan bekämpa brott.
            </seg>
            <seg n="262f3166">
              Min andra fråga var: Vilka åtgärder kommer justitieministern
              att vidta för att förhindra att polisens resurser att bekämpa
              brott i Helsingforss län minskar? Då tänker jag inte bara på de
              civilanställda utan på hela polismyndigheten. Då är svaret detsamma,
              det vill säga att justitieministern inte tänker vidta någon form
              av åtgärder.
            </seg>
            <seg n="4007f830">
              Då undrar jag: Vet justitieministern vad som egentligen händer
              i Polismyndigheten i Helsingforss län? Följer hon med, och har
              hon någon kunskap om vad som händer? Hon kunde i varje fall läsa
              exempelvis Svenska Dagbladet, en tidning ganska närstående Beatrice
              Ask och Moderata samlingspartiet. Där fanns det en artikel för
              ett tag sedan där det talades om att det nu blir färre ekopoliser,
              alltså poliser som bekämpar ekonomisk brottslighet, efter nedskärningar.
              En kriminalinspektör säger följande:
            </seg>
            <seg n="91930bb0">
              Detta är första gången på tio år som provanställningar inte övergått
              i fasta förordnanden. Samtidigt växer den ekonomiska brottsligheten
              och arbetsuppgifterna för poliserna blir fler, till exempel att
              vi nu tar DNA-prover.
            </seg>
            <seg n="0b954aa3">
              Vet Beatrice Ask vad som händer i polismyndigheten? Vet Beatrice
              Ask att polisens resurser minskas i Helsingforss län för just
              den ekonomiska brottsbekämpningen? Jag är inte säker på att hon
              vet någonting eftersom det längst ned i artikeln också står:
            </seg>
            <seg n="bde73fbe">
              Justitieminister Beatrice Ask gick i går inte att nå för en kommentar.
            </seg>
            <seg n="e147b4fb">
              Hon gjorde sig oanträffbar. Hon ville inte veta verkligheten.
              Hon ville i varje fall inte kommentera den elakartade verklighet
              som hon har ansvaret för, där hon medvetet ser till att det blir
              färre poliser som bekämpar brottsligheten och ser till att det
              blir färre civilanställda som kan bekämpa brottsligheten.
            </seg>
            <seg n="bc4e6398">
              Beatrice Ask säger att det är så många fler nya poliser som har
              kommit ut. Dessa nya poliser är utbildade under lång tid, och
              det är väldigt bra att det kommer ut nya poliser. Men de får inte
              ägna sig åt polisarbete. De får i stället ägna sig åt datorarbete
              och annat administrativt arbete som den civilanställda personalen
              kunde ha gjort om den hade funnits kvar i den omfattning som hade
              behövts. Men justitieministern blundar för verkligheten, eller
              vet inte om verkligheten och vill inte kommentera verkligheten.
              Jag tycker att det är ganska beklämmande att justitieministern
              inte tar ansvar för den region i landet som har en allvarlig brottsutveckling
              Helsingforss län utan där minskar polisens civila resurser, och
              där avskedas personer som ägnar sig åt ekonomisk brottslighet.
              Det är en ganska passiv, för att inte säga ganska trött, justitieminister
              som vi har framför oss.
            </seg>
          </u>
          <note n="3f173c37">
            Anf. 54 GUNNAR ANDRÉN (fp):
          </note>
          <u who="bosse_ringholm_4e5a25" xml:id="i-c6a456a217bcf2c6-0" n="76aec8af" prev="i-1fc9f3a94c9d8f14-0">
            <seg n="a785b3b3">
              Herr talman! Jag tackar Bosse Ringholm för att han har skrivit
              en interpellation om polisens verksamhet i Helsingfors. Det är
              väldigt bra. Jag tackar också statsrådet för svaret. Det är också
              mycket bra av olika anledningar.
            </seg>
            <seg n="2d0f4c01">
              Hur har polisverksamheten i Helsingforss län utvecklats? Det
              är det absolut viktigaste. Enligt min mening har det skett ett
              riktigt skifte när det gäller motivationen hos Helsingforsspolisen
              i och med utnämningen av Carin Götblad till länspolismästare i
              Helsingforss län som gjordes under förutvarande statsrådet Bosse
              Ringholms tid. Det har blivit en helt annan stämning. Det är inte
              en fråga bara om resurser, utan det är en fråga om vad poliserna
              gör och hur motiverade de är. Jag menar att det är väldigt tydligt
              i Helsingforss län att dagens poliser är mycket mer motiverade
              än de var tidigare. Det tycker jag är det allra viktigaste. Man
              ser poliser ute på gatorna mycket mer. Det är möjligt att det
              finns färre civilanställda. Det är möjligt att Bosse Ringholm
              har rätt i fråga om det. Men när det gäller brottsutvecklingen
              är det absolut färre brott som planeras därför att man vet att
              polisen är mycket aktivare i dag och mycket mer motiverad. Det
              är det allra viktigaste som har hänt. Tack, Bosse Ringholm, för
              att ni utnämnde Carin Götblad till länspolismästare i Helsingfors.
              Det var väldigt bra, för det har gjort att det har blivit väldigt
              mycket mer polisverksamhet inom polisen.
            </seg>
            <seg n="3aefdf49">
              Sedan är det en annan sak som man också borde diskutera, men
              det gör inte Bosse Ringholm, nämligen att brottsligheten i Helsingforss
              län, och möjligen också i Göteborg, ser väldigt annorlunda ut
              än i stora delar av landet. Vi har otroligt många stora idrottsarrangemang.
              Vi har också väldigt många andra stora arrangemang som tar poliser
              i anspråk. Det gäller olika internationella konferenser. Vi hade
              nyligen en om Irak som tog många poliser i anspråk.
            </seg>
            <seg n="bbfcd333">
              Det är möjligt att man kan citera någon enstaka polis som har
              uttalat sig i Svenska Dagbladet och som inte tycker att det har
              blivit bättre. Jag är helt övertygad om någonting annat, nämligen
              att om man jämför med situationen för flera år sedan, då Bosse
              Ringholm var statsråd, är det ett klart mer positivt förhållande
              till poliser i Helsingforss län i dag, bland annat därför att
              nedgången av antalet poliser har minskat. Antalet är på väg upp.
            </seg>
            <seg n="3c37630f">
              Jag tycker att den svartmålning som jag ser i den här interpellationen
              är det mest bekymmersamma över huvud taget. Vi ska i stället vända
              på detta och säga: Det har hänt mycket positivt inom polisen i
              Helsingfors. Det är säkert jättebra med mer resurser. Men det
              är ännu viktigare hur man jobbar. Och tack Bosse Ringholm för
              att ni utnämnde Carin Götblad som har fått massor av poliser att
              jobba mer effektivt än de gjorde tidigare.
            </seg>
          </u>
          <note type="speaker" n="d401160c">
            Anf. 55 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-20" n="ed60242e">
            <seg n="a7e28fd5">
              Herr talman! Vad ska man säga om alla personkarakteristika som
              Bosse Ringholm slungar ur sig? Jag kan ingenting, jag är trött,
              jag är okunnig och allt vad det nu kan vara. Möjligen är jag inte
              lika elak som du är.
            </seg>
            <seg n="2134bb8b">
              Jag har i nio år varit ordförande för polisnämnden i Helsingforss
              city. Om det är någon myndighet som jag faktiskt har ganska goda
              kontakter med och rätt mycket kunskap om så är det Helsingforssmyndigheten.
            </seg>
            <seg n="e27e916e">
              När det gäller ökningen av antalet civilanställda inom polisen
              kom två tredjedelar av ökningen definitivt inte under någon socialdemokratisk
              regeringsperiod utan under år 2007.
            </seg>
            <seg n="b6f48778">
              I Helsingfors har vi i dag lite drygt 1 550 civilanställda. Det
              som har hänt under innevarande år är att det har skett en minskning
              med totalt 15 personer. Den typen av variation kan man ha över
              tid. Det planeras inte heller några stora uppsägningar av civilanställd
              personal i Helsingforssmyndigheten eller i myndigheterna i övrigt.
            </seg>
            <seg n="38df423f">
              Jag tycker ändå att man ska vara korrekt och säga det. När den
              regering som jag är en del av satsar så stort på att öka antalet
              poliser ligger det i sakens natur att man också behöver andra
              typer av medarbetare. Det är självklart.
            </seg>
            <seg n="14380e82">
              När det gäller Ekobrottsmyndigheten och det uttalande som Bosse
              Ringholm tydligen hade läst i Svenska Dagbladet vet jag inte om
              Bosse Ringholm hade satt sig in i frågan lite djupare än så.
            </seg>
            <seg n="aa27ad9b">
              Bakgrunden är att varje myndighetschef har ett ansvar att hålla
              budget under innevarande år. Samtidigt pågår det inom Ekobrottsmyndigheten
              en del förändringar som handlar om verksamhetens inriktning därför
              att man också har ett uppdrag att bli vassare än vad man har varit
              tidigare därför att jag sade nej till en nedläggning av Ekobrottsmyndigheten,
              vilket var ett förslag från en utredning som togs fram under den
              socialdemokratiska perioden.
            </seg>
            <seg n="a23b2284">
              Detta har lett till att man utvecklade arbetet och att man under
              en tid valde att inte återbesätta vissa anställningar och gjorde
              en del förändringar. Att ta det till intäkt för att man på något
              sätt skulle undergräva ekobrottsbekämpningen är att ta i så att
              det blir direkt osant.
            </seg>
            <seg n="3bbac220">
              Jag tycker att ekobrottsbekämpningen är en viktig och väsentlig
              del. Den är faktiskt en av de viktiga pusselbitarna i det organiserade
              arbete som vi har satt fart på för att bekämpa organiserad grov
              brottslighet. Där går ekobrottsbekämpning och annan brottsbekämpning
              hand i hand, och där samverkar man bättre över myndighetsgränser.
              Där åstadkommer vi förhoppningsvis bra mycket mer än vad den förra
              regeringen gjorde, och där är ekobrottsbekämpningen en aktiv del.
            </seg>
            <seg n="a7bb8289">
              Vi har också här i riksdagen satt på plats en tuffare attityd
              för att kunna förverka medel som kommer från kriminalitet. Det
              här är något som Helsingforsspolisen och andra polismyndigheter
              har efterfrågat eftersom det är vinsten som driver mycket av den
              grova kriminaliteten.
            </seg>
            <seg n="8d1c00ca">
              Jag känner alltså inte igen gnällandet från Bosse Ringholm. Jag
              vet inte i vilken utsträckning han är ute och tar del av polisverksamheten
              eller är ute och ser vad som faktiskt händer.
            </seg>
            <seg n="51887307">
              Det är fantastiskt, som framhållits från annat håll här i dag,
              att Helsingforssmyndigheten snart har öppnat 15 nya poliskontor.
              Äntligen får vi närpoliser på plats i verkligheten ute i förorter
              som under en lång tid varit utlämnade åt andra krafter.
            </seg>
            <seg n="f1ad744a">
              Att svartmåla Helsingforssmyndigheten så som Bosse Ringholm gör
              sig skyldig till är, tycker jag, väldigt illa.
            </seg>
          </u>
          <note type="speaker" n="a02ba6b3">
            Anf. 56 BOSSE RINGHOLM (s):
          </note>
          <u who="bosse_ringholm_4e5a25" xml:id="i-1fc9f3a94c9d8f14-1" n="76aec8af" next="i-c6a456a217bcf2c6-1">
            <seg n="a7676f98">
              Herr talman! Justitieministern säger att jag svartmålar Polismyndigheten
              i Helsingforss län. Justitieministern far med osanning. Jag har
              påpekat att Polismyndigheten i Helsingforss län har fått ett sparbeting
              på 50 miljoner kronor. Vem har skickat ut det sparbetinget? Justitieministern
              och hennes regering är de som har tvingat Helsingforsspolisen
              att spara 50 miljoner kronor. Det är väl inte jag som svartmålar
              polismyndigheten.
            </seg>
            <seg n="d2f6c4a9">
              Jag är orolig för att Polismyndigheten i Helsingforss län i dag
              ska behöva spara 50 miljoner kronor när de i stället skulle behöva
              mer resurser till poliser, civilanställda, ekobrottsbekämpning
              och mycket annat. Jag är alltså orolig för situationen beträffande
              Polismyndigheten i Helsingforss län.
            </seg>
            <seg n="7dd04915">
              Justitieministern skär ned på resurserna och ger dem ett sparbeting
              på 50 miljoner kronor och säger att det är jag som svartmålar
              polisen. Nej, som justitieminister ska man hålla sig till sanningen
              om man ska ha någon framgång som justitieminister!
            </seg>
            <seg n="d3358c99">
              Sanningen är att nu minskar antalet civilanställda. Det erkänner
              till och med Beatrice Ask. Sanningen är, Beatrice Ask, att tolv
              personer har fått lämna Ekobrottsmyndigheten. Ändå säger Beatrice
              Ask: Jag har räddat Ekobrottsmyndigheten. Ja, men till vilket
              pris? Om tolv personer har tvingats lämna sina uppgifter fem av
              dessa i Helsingforssområdet ökar väl inte möjligheterna att bekämpa
              den ekonomiska brottsligheten i landet och ännu mindre i Helsingforssområdet?
            </seg>
            <seg n="2bdc2329">
              Är det någon som bedriver en verksamhet som skadar polisens arbete
              i Helsingforssregionen är det justitieministern med sina sparplaner
              de 50 miljonerna och justitieministern som stillatigande ser på
              när det blir färre civilanställda och ekobrottspoliser sägs upp.
            </seg>
            <seg n="58d0e399">
              När jag hövligt frågar justitieministern om hon tänker vidta
              någon form av åtgärder för att bekämpa brottsligheten i Helsingforss
              län och för att ge polisen större resurser svarar hon bara nonchalant:
              Det spelar väl inte så stor roll om de får lite färre anställda
              i år. Det var ju fler för några år sedan.
            </seg>
            <seg n="3cfcdb97">
              Jag tycker att justitieministern är både oengagerad och ointresserad
              uppenbarligen också lite trött om hon inte ens erkänner problemet
              och ännu mindre vill göra något åt problemet. Dessutom är det
              anmärkningsvärt att man låter det gå ut över de civilanställda.
              Merparten av de civilanställda inom polisen är kvinnor. 70 procent
              av de civilanställda är kvinnor. Det är de som får lämna sina
              jobb. Det är där minskningen sker.
            </seg>
            <seg n="014264e8">
              Men varför skulle en regering som regeringen Reinfeldt, som i
              övrigt inte har några jämställdhetsambitioner, göra något undantag
              på det här området och ha en jämställdhetsambition? Bland de civilanställda
              är det mest kvinnor som drabbas. För detta har Beatrice Ask naturligtvis
              ett ansvar.
            </seg>
            <seg n="91dcf1f6">
              Det är säkerligen rätt att, som Gunnar Andrén säger, många poliser
              är oerhört motiverade för sitt arbete. Men det är lite tråkigt
              att i statistiken se, justitieministern, att sjukfrånvaron under
              året till och med har ökat i Helsingforss län. Om det hänger ihop
              med den tuffare situationen, med sparbeting och annat kan man
              naturligtvis diskutera och fundera på.
            </seg>
            <seg n="5dea166a">
              Faktum är i varje fall att det är en ökad sjukfrånvaro. Det är
              ett anmärkningsvärt brott med tanke på att sjukfrånvaron i övrigt
              minskar på arbetsplatserna i landet.
            </seg>
            <seg n="fb1e55d3">
              Nej, jag är besviken på justitieministern som inte vill inse
              att polisen i Helsingfors har stora bekymmer och har ett stort
              sparbeting. Som ordförande där i nio år borde hon om någon vara
              angelägen att göra något åt detta. Men hon verkar dra sig tillbaka
              och säga: Ja, det där får väl ske. Jag bryr mig inte om vad som
              händer med polisen i Helsingfors. De får klara sina besparingar
              på egen hand.
            </seg>
            <seg n="77c4df19">
              Jag tycker att detta är tröttsamt.
            </seg>
          </u>
          <note n="e038423c">
            Anf. 57 GUNNAR ANDRÉN (fp):
          </note>
          <u who="bosse_ringholm_4e5a25" xml:id="i-c6a456a217bcf2c6-1" n="76aec8af" prev="i-1fc9f3a94c9d8f14-1">
            <seg n="e0e09a45">
              Herr talman! Man kan undra om Bosse Ringholm över huvud taget
              har läst sin egen interpellation. Det framgår ju väldigt tydligt
              att om det är någon som svartmålar den nuvarande utvecklingen
              av polisen är det Bosse Ringholm. Det är tvärtom så, som Beatrice
              Ask här säger, att det har öppnats väldigt många nya polisstationer
              här, och många andra åtgärder har vidtagits.
            </seg>
            <seg n="a08e1522">
              Jag förstår att den gamle finansministern är bekymrad över pengar
              fram och tillbaka och så vidare. Men viktigast är någonting annat,
              nämligen vad man får ut av de pengar som man har. I den bemärkelsen
              tycker jag att Bosse Ringholm som är en pigg och kry ungdom i
              stället skulle vara glad över att vi numera har en så effektiv
              poliskår. Under tidigare år var det ju bara fråga om nedskärningar.
              Det har varit väldigt tråkigt att behöva diskutera de här sakerna
              med den tidigare justitieministern. Väldigt mycket sker som är
              positivt.
            </seg>
            <seg n="6ae352d3">
              Vad vi i Helsingforss län behöver diskutera är någonting annat,
              nämligen vad polisen inte ska göra för att kunna ägna sig åt ännu
              viktigare saker. Det är en väldigt viktig fråga. Då kommer man
              in på sådant som om de ska vara passmyndighet, hur mycket som
              ska satsas på bevakning av idrottsarrangemang jag säger inte att
              de inte ska göra det och hur mycket som ska satsas på att bevaka
              offentliga och andra arrangemang. Det finns en massa frågor som
              måste diskuteras. Det är otroligt viktigt att polisen gör rätt
              saker.
            </seg>
            <seg n="c80a160a">
              En annan sak som kan diskuteras är om det är rimligt att vi ska
              ha så mycket polisresurser till att bevaka passkontrollen på Arlanda.
              Det kan verkligen diskuteras om det är rimligt. Det är inte många
              andra polisdistrikt som måste avsätta så stora resurser eftersom
              de inte har internationella flygplatser av samma dimension.
            </seg>
            <seg n="6d5f72d6">
              Var glad, Bosse Ringholm! Nu är det på rätt väg. Ni har också
              del i detta genom en del goda åtgärder på slutet. Sluta svartmåla
              vad polisen i Helsingforss län gör!
            </seg>
          </u>
          <note type="speaker" n="12ae060b">
            Anf. 58 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-21" n="ed60242e">
            <seg n="20bc971d">
              Herr talman! Jag får kanske påminna om vad interpellationen handlar
              om. Den handlar om två frågor som jag skulle besvara. Den ena
              frågan är om jag tänker vidta åtgärder för att stoppa minskningen
              av antalet civilanställda i Helsingforss läns polismyndighet.
              Den andra frågan är om jag tänker vidta åtgärder för att förhindra
              att polisens resurser i Helsingforss län minskar.
            </seg>
            <seg n="0a93536b">
              När det gäller antalet civilanställda i Helsingfors och generellt
              är det så att vi under flera år, framför allt under åren 2006
              och 2007, har sett en kraftig ökning. Min siffra för minskningen
              är 15 Bosse Ringholm hade en annan siffra under innevarande år.
              Det kan vara olyckligt. Å andra sidan ska man kanske se det i
              perspektivet av 1 500 anställda. En förändring med 15 behöver
              då inte vara så allvarligt, även om det för den enskilde kanske
              kan vara bekymmersamt. En verksamhet med 1 500 anställda kan ibland
              förändras. Det kan påverka det hela.
            </seg>
            <seg n="6796ee29">
              Visst är det många kvinnor som arbetar som civilanställda. Framöver
              kommer vi att se många fler personer med annan bakgrund än den
              polisiära inom polismyndigheterna.
            </seg>
            <seg n="0aad1b59">
              Bland de civila funktioner som har ökat mest inom polismyndigheterna
              i dag hittar vi utredare, analytiker och övriga akademiker. Det
              är KC-operatörer, PKC-operatörer och arrestvakter. Det är en bred
              karta av olika kompetenser som tillförs polisen, vilket är oerhört
              betydelsefullt. Det är klart att det är viktigt.
            </seg>
            <seg n="2fded2f6">
              Att jag som minister skulle gå in i en polismyndighet och rätta
              till mindre förändringar låter sig inte göras, för det vore en
              typ av styrning som jag inte har rätt att genomföra.
            </seg>
            <seg n="ccefd9ec">
              Däremot handlar det naturligtvis om att hantera budgeten för
              polisverksamheten, och där har vi de senaste två åren tillfört
              mer resurser än vad Socialdemokraterna gjorde under hela den förra
              mandatperioden. Det är möjligt att det upplevs som en besparing
              av Bosse Ringholm, men det är i så fall en väldigt konstig matematik.
            </seg>
            <seg n="8173e367">
              Det finns naturligtvis bekymmer att hantera, men det finns också
              anledning att säga att om det nu skulle vara på det sättet vilket
              det uppenbarligen är, men det är inte jag som har skickat ut krav
              att Helsingforsspolisen har fått ett besparingsbeting på 50 miljoner
              kronor ska det ställas i relation till att det handlar om en budget
              som omsätter 3,9 miljarder kronor, vilket är bra mycket mer. Det
              är på marginalen fruktansvärt mycket pengar det inser även jag
              men man måste sätta saker i relation till varandra.
            </seg>
            <seg n="741d1fcb">
              Vi har en ordning där regering och riksdag fastställer ramarna
              för myndigheterna, och sedan är det i det här fallet Rikspolisstyrelsen
              som fördelar resurserna. Där får man ta en diskussion med Rikspolisstyrelsen
              i viktiga frågor. Även Socialdemokraterna har en representant
              i styrelsen på Rikspolisstyrelsen och kan därmed få lite mer information
              i detaljfrågorna.
            </seg>
            <seg n="5ec214c7">
              När det gäller sjukfrånvaron vet inte jag vilka siffror Bosse
              Ringholm lyfter fram här i debatten, men jag förstod att de skulle
              ha ökat dramatiskt. Den sjukfrånvaro som jag kan titta på när
              det gäller statistiken de senaste åren har minskat både för män
              och för kvinnor inom polisen. Det är väldigt glädjande, därför
              att vi vill ju att så många som möjligt i personalen ska vara
              närvarande och delta i arbetet.
            </seg>
            <seg n="4bd31c32">
              I Helsingforss län bedriver man också ett mycket aktivt arbete
              framför allt för att förhindra långtidssjukskrivningar. Jag kommer
              ihåg rätt många diskussioner i de frågorna, och vi gjorde en hel
              del lyckade satsningar inom City polisområde. Jag vet att man
              inom övriga delar av länsverksamheten har samma inriktning.
            </seg>
            <seg n="3f045f71">
              Det förvånar mig om det skulle ha skett dramatiska ökningar av
              sjukfrånvaron helt plötsligt, men jag ska naturligtvis ta reda
              på om Bosse Ringholm eventuellt har rätt i den frågan.
            </seg>
          </u>
          <note type="speaker" n="52bd9f1e">
            Anf. 59 BOSSE RINGHOLM (s):
          </note>
          <u who="bosse_ringholm_4e5a25" xml:id="i-60fa5f0871795813-0" n="76aec8af">
            <seg n="63d03217">
              Fru talman! Justitieministern börjar med att läsa upp mina två
              frågor på nytt. Det hade varit bättre om justitieministern hade
              försökt svara på frågorna.
            </seg>
            <seg n="87e7620c">
              Jag har bett justitieministern svara på frågan vilka åtgärder
              hon tänker vidta för att motverka minskningen av antalet civilanställda.
              Hon har inget svar hennes svar är att det inte behöver göras någonting.
            </seg>
            <seg n="95ab6fb4">
              Jag har frågat vilka åtgärder justitieministern i övrigt ska
              vidta för att öka möjligheterna att bekämpa brott i Helsingforss
              län. Hon har inget svar.
            </seg>
            <seg n="9a198a9f">
              Har man inget svar är det väl bättre att upprepa interpellationens
              två frågor, men det är inte mycket till debatt om vi som riksdagsledamöter
              ska interpellera och ställa frågor och få som svar att våra frågor
              blir upplästa en gång till. Det är ju svaren vi efterfrågar, Beatrice
              Ask.
            </seg>
            <seg n="82a3ebfb">
              Regeringen har väl ändå angett en budgetram för polisen, Rikspolisstyrelsen,
              och regeringen har möjlighet att säga att den inte ska gå ut särskilt
              över Helsingforssområdet på det sättet. Det är inte jag som sparar,
              utan det är justitieministern som sparar 50 miljoner kronor på
              Helsingforsspolisen. Det är inte jag som hittar på. Det är Helsingforsspolisen
              själv som säger att de har ett besparingsbeting på 50 miljoner
              kronor i år.
            </seg>
            <seg n="8eda51bb">
              Beatrice Ask har tvingat Helsingforsspolisen till det. Nu försöker
              hon skylla ifrån sig på Rikspolisstyrelsen. Ja, det är klart att
              justitieministrar som inte vill ta ansvar alltid kan skylla på
              någon annan. Jag tycker att det är ganska lågt att börja skylla
              på Rikspolisstyrelsen.
            </seg>
            <seg n="6675c044">
              Dessutom är det så, Beatrice Ask, att jag inte har talat om någon
              dramatisk ökning av sjukfrånvaron. Jag har konstaterat att Helsingforsspolisen
              förra året hade en sjukfrånvaro på 3,5 procent och att de i april
              i år hade en sjukfrånvaro på 3,9 procent. Det är Helsingforsspolisens
              egna siffror. Det är en ökning, och det är ett trendbrott. Det
              är annorlunda, eftersom sjukfrånvaron i övrigt går ned på svenska
              arbetsplatser. Det kanske är ett bekymmer för Helsingforsspolisen
              för att de har fått mindre resurser och därmed har fått besparingsbeting.
            </seg>
          </u>
          <note type="speaker" n="1f6e49c2">
            Anf. 60 Justitieminister BEATRICE ASK (m):
          </note>
          <u who="unknown" xml:id="i-d8e754dee7249a43-22" n="ed60242e">
            <seg n="d63330d0">
              Fru talman! Nej, jag skyller inte på Rikspolisstyrelsen. Jag
              försökte förklara hur budgetarbetet går till visavi myndigheterna
              från Justitiedepartementet, och jag försökte förklara att det
              är en process där det finns olika delmoment. Det kanske var svårt
              att hänga med i det.
            </seg>
            <seg n="c759ed33">
              Det besparingskrav som har ställts på Helsingforssmyndigheten
              har ställts inte från departementet direkt utan från Rikspolisstyrelsen.
              Jag tycker att det är ärligt och hederligt, även av Bosse Ringholm,
              att erkänna att 50 miljoner kronor av 3,9 miljarder kronor inte
              är en våldsamt stor andel.
            </seg>
            <seg n="87cb5236">
              Samtidigt tillhör polisverksamheten den typ av verksamheter som
              är otroligt personalintensiva, och därför är det väldigt få anslag
              som man kan påverka i arbetet med sin budget utan att det påverkar
              personalsammansättning eller personalnivå. Det gör att det är
              särskilt bekymmersamt.
            </seg>
            <seg n="50b6ce57">
              Det är en myt och en smutskastning av Helsingforssmyndigheten
              och polisverksamheten när Bosse Ringholm hela tiden pratar om
              minskade resurser, i en situation där regeringen under de senaste
              två åren faktiskt har tillfört rättsväsendet en varaktig nivåhöjning
              med 1,3 miljarder kronor. Vi har satsat mer på detta område än
              vad din förra regering lyckades med under en hel mandatperiod.
              Att då prata om minskade resurser och måla upp det som om det
              inte fanns några pengar är naturligtvis olyckligt.
            </seg>
            <seg n="aa7b5acb">
              Det är alltid en diskussion man måste föra om förändringar uppåt
              eller nedåt, ovanpå eller i form av besparingar på ett anslag.
              Samtidigt tycker jag att det är viktigt att tala med myndigheter
              om att det inte bara handlar om vad vi ska göra på marginalen
              utan också om hur vi använder de resurser som finns totalt sett.
              Men det kanske är en lite väl komplicerad diskussion för detta
              forum.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="ff7cdfc8">
            13 § Svar på interpellation 2007/08:566 om tidsplan för ändrad
            trafikförsäkring
          </note>
          <note type="speaker" n="32893868">
            Anf. 61 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-23" n="ed60242e">
            <seg n="96fc436d">
              Fru talman! Carina Moberg har frågat mig dels vilken tidsplan
              jag har för den planerade förändringen av trafikförsäkringen och
              om det kommer ett konkret förslag före valet 2010, dels hur jag
              ser på målet att trafikrelaterade kostnader för sjukpenning, sjukersättning
              och aktivitetsersättning ska betalas av trafikförsäkringssystemet.
            </seg>
            <seg n="236a7362">
              Enligt direktiven till utredningen om en överföring av vissa
              socialförsäkringsutgifter till trafikförsäkringen ska utredaren
              bland annat göra en konsekvensanalys med utgångspunkt i hur reformen
              kan påverka trafik och trafikflöden, val av transportmedel, människors
              mobilitet, yrkestrafik etcetera. Utredaren ska också mot bakgrund
              av de regler och administrativa rutiner som föreslås, utifrån
              en helhetssyn, redovisa de ekonomiska och administrativa konsekvenser
              som långsiktigt uppstår för de berörda och samhället. Utredaren
              ska även genomföra sina analyser ur ett jämställdhetsperspektiv.
            </seg>
            <seg n="ebabd1ba">
              Uppdraget skulle enligt de ursprungliga direktiven redovisas
              senast den 30 april 2008. Utredaren har begärt förlängd utredningstid
              bland annat av det skälet att det tog lång tid att bemanna utredningssekretariatet
              och att uppdraget kräver att en stor regelmassa ska analyseras
              innan förslag till en ny rättslig reglering kan utarbetas. Regeringen
              har nu i enlighet med utredarens begäran förlängt utredningstiden
              till den 15 juni 2009.
            </seg>
            <seg n="3307e94a">
              Det grundläggande syftet med att förändra dagens trafikförsäkring
              är att minska riskerna för och effekterna av trafikskador.
            </seg>
            <seg n="7974d6f3">
              Samhällets kostnader för trafikskadade personers sjukpenning
              och sjukersättning har ökat de senaste tio åren. Det har lett
              till ökade kostnader för skattebetalarna men också för den privata
              trafikförsäkringen. Denna negativa trend måste brytas. En sådan
              reform bedöms på sikt kunna ge stora mänskliga och samhällsekonomiska
              vinster i form av ökad trafiksäkerhet, förbättrad rehabilitering
              och minskade skadekostnader.
            </seg>
            <seg n="c7ad84c1">
              Frågan om huruvida trafikförsäkringen ska överta ansvaret för
              vissa delar av sjukförsäkringssystemet måste dock först utredas.
              Regeringen har därför tillsatt den utredning som nu ska utreda
              förutsättningarna för en sådan överföring. Utredningens förslag
              ska därefter remissbehandlas. Beroende bland annat på de synpunkter
              som kommer in i samband med denna remissbehandling kommer regeringen
              att slutligen ta ställning till förslaget.
            </seg>
          </u>
          <note n="5faae155">
            Då Carina Moberg, som framställt interpellationen, anmält att
            hon var förhindrad att närvara vid sammanträdet medgav tredje
            vice talmannen att Johan Löfstrand i stället fick delta i överläggningen.
          </note>
          <note type="speaker" n="c1497ae3">
            Anf. 62 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-5e4694a1f6cdbd5b-0" n="820e857d">
            <seg n="4472e4a8">
              Fru talman! Jag vill börja med att tacka statsrådet för det svar
              vi har fått på interpellationen som Carina Moberg har ställt och
              som vi ska debattera här i dag. Carina Moberg hade tyvärr inte
              möjlighet att närvara här i dag, så jag har tagit debatten i hennes
              ställe.
            </seg>
            <seg n="57285efc">
              Carina Moberg har frågat statsrådet hur hon kommer att ställa
              sig till det förslag som utredaren nu arbetar med och framför
              allt om det kommer ett konkret förslag innan valet 2010. Jag kan
              efter att ha hört statsrådet konstatera att det svaret uteblev.
            </seg>
            <seg n="4413eee6">
              Utredaren har fått förlängd tid. Det är skönt att ha fått ett
              sådant förtydligande. Men vi vet fortfarande inte om det kommer
              något konkret förslag innan valet.
            </seg>
            <seg n="3e64d900">
              Den andra frågan som ställdes var hur statsrådet ser på att trafikrelaterade
              kostnader för sjukpenning, sjukersättning och aktivitetsersättning
              ska betalas av trafikförsäkringssystemet. Där har jag inte heller
              fått något tydligt svar.
            </seg>
            <seg n="a60fd162">
              Statsrådet säger att frågan om huruvida trafikförsäkringen ska
              överta ansvaret för vissa delar av sjukförsäkringssystemet måste
              utredas, och det måste utredas ytterligare. I svaret säger hon
              också att det i dagsläget inte går att konkretisera vad som ska
              finnas med och vad som inte ska finnas med. Frågan måste sedan
              remissbehandlas. Efter det ska regeringen ta ställning.
            </seg>
            <seg n="9986061f">
              Det innebär att regeringen inte har bestämt sig. Hur kan det
              då vara så att regeringen redan för ett antal år sedan införde
              en extra skatt som skulle vara ett komplement till det system
              som skulle ha införts och nu kanske kommer att införas? Det är
              en skatt som gör att alla bilägare i Sverige i dag får en höjning
              med ungefär 700 kronor. Försäkringskollektivet beräknas få en
              ökad kostnad på över 3 ½ miljard kronor om året.
            </seg>
            <seg n="ceeda313">
              Regeringen kommer fram till nästa val att kunna plocka av försäkringskollektivet
              över 10 miljarder kronor i extra skatt utan att ens veta vilket
              förslag man ska införa. Har inte saker och ting skett i en lite
              felaktig ordning här om det först och främst inte finns ett förslag,
              och sedan kanske det inte finns ett datum för när förslaget ska
              införas? Man har redan infört en skatt som ska betala för det
              förslag som ska införas som man inte vet vad det innebär.
            </seg>
            <seg n="dca29ec0">
              Har vi inte gjort saker i omvänd ordning? Borde man inte avskaffa
              skatten, betala tillbaka de pengar som försäkringskollektivet
              nu har betalat under ett antal år och sedan bestämma sig för om
              det här är en bra idé eller inte?
            </seg>
          </u>
          <note type="speaker" n="48f6e338">
            Anf. 63 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-24" n="ed60242e">
            <seg n="965953c2">
              Fru talman! Regeringen har för vana att utreda, sedan remissbehandla
              och sedan ta ställning till ett konkret förslag. Men självklart
              är ambitionen med en utredning och med de direktiv som skrivs
              att det ska bli en förändring av trafikförsäkringen. Att forcera
              mot utredarens vilja tycker jag skulle vara anmärkningsvärt. Men
              självklart står behovet kvar att överföra sjukpenning och rehabilitering
              på en privat försäkring som ändå är obligatorisk.
            </seg>
            <seg n="d1c4fe0c">
              Vi är övertygade om att trafiksäkerheten kommer att öka, att
              vi får en förbättrad rehabilitering och att skadekostnaden går
              ned. Vi ser sådana exempel bland annat i Finland som har haft
              det här systemet sedan 1950. Nu tycker de att det är så väldigt
              bra att man 2005 har gått över till att också ta kostnaden för
              sjukvård.
            </seg>
            <seg n="516be7dd">
              Jag vill påminna om att när det gäller satsningar på rehabilitering
              har denna regering i budgeten för i år satsat 3,4 miljarder kronor
              på just rehabilitering.
            </seg>
          </u>
          <note type="speaker" n="b5bf693b">
            Anf. 64 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-5e4694a1f6cdbd5b-1" n="820e857d">
            <seg n="a2a78882">
              Fru talman! Jag fick återigen inte svar på min fråga om pengarna
              ska betalas tillbaka. Ska de användas till något annat?
            </seg>
            <seg n="4b7840f5">
              Regeringen talar sig i många lägen varm för företagande, miljö
              och den fria marknaden. Det har visat sig att den här skatten
              på senare tid får ett antal effekter som man kanske inte är så
              sugen på, förutom att det blir en fördyrad premie för enskilda
              konsumenter. Varje bilägare får faktiskt betala 700 kronor mer
              om året. Det är den ena delen. Den andra delen är att den också
              påverkar vissa sektorer i samhället.
            </seg>
            <seg n="80580c0c">
              Ett exempel är bussföretagen och bussresearrangörerna. Den nya
              skatten slår hårt mot den näringen som är en ganska viktig näring
              i Sverige. Man räknar med att varje buss beskattas med ungefär
              8 000 kronor mer om året. Hela bussbranschen har fått en ökad
              kostnad på över 100 miljoner. Bussåkandet är faktiskt en samhällsnyttig
              och miljönyttig sektor.
            </seg>
            <seg n="db3838c9">
              Varför ska regeringen genomföra förslag som i realiteten ännu
              inte har någon koppling till att de förbättrar trafiksäkerheten?
              Varför har man gjort så och på så sätt straffat ett antal näringar
              som till exempel bussbranschen? Varför har man gjort detta?
            </seg>
            <seg n="827dc1aa">
              Svaret tror jag är att man behövde dra in pengar. Man behövde
              dra in pengar till statskassan. Därför var det här en reform som
              man kunde genomföra nu och säga att någon gång i framtiden kommer
              vi att få bättre trafiksäkerhet. Men vi har än så länge inte sett
              något förslag.
            </seg>
            <seg n="b50f4330">
              Är det här ett förslag och en skatt som används bara för att
              finansiera ett antal andra skattesänkningar som borttagandet av
              förmögenhetsskatten eller sänkt inkomstskatt för dem med högst
              inkomster? I så fall är det en oerhört orättvis skatt. Det är
              en skatt som är generell för alla bilägare och som på så sätt
              har hjälpt till att man har kunnat sänka skatten för dem som har
              det absolut bäst i Sverige i dag.
            </seg>
            <seg n="b0d153f8">
              Är det vad som var syftet med skatten? I så fall förstår jag
              varför man fortfarande står här i talarstolen och säger att självklart
              är det viktigt och bra att det kommer ett förslag. Men vi har
              fortfarande inte sett något konkret.
            </seg>
            <seg n="46eb2d9f">
              Så min fråga är: Kommer man att betala tillbaka de pengar och
              den extraskatt som har delats ut under de senaste åren?
            </seg>
            <seg n="0f794674">
              Den andra delen i frågan som jag tänkte beröra rör riskbedömningen.
              Det nya förslaget som nu utarbetas och som statsrådet har sagt
              kommer att innebära att sjukersättning och rehabilitering kommer
              att läggas in i det nya trafikförsäkringssystemet, kommer det
              också att innebära att riskbedömningen kommer att förändras?
            </seg>
            <seg n="47faa86e">
              Och tror statsrådet att det här kommer att innebära att vissa
              grupper kommer att ha det svårare att få trafikförsäkringar eller
              kommer att få oerhört dyra premier?
            </seg>
            <seg n="92be26d2">
              I dag är det ju så att till exempel unga grabbar har en högre
              trafikförsäkring på grund av att de är mer riskbenägna. Det är
              helt okej, för dagens trafikförsäkring bygger på ett slutet system.
              Om man kör bil och beter sig illa får man en högre premie, och
              vi har en marknad som styr detta. Jag tycker att det är helt klart
              bra och en del i hur ett försäkringssystem ska fungera.
            </seg>
            <seg n="a637e1ef">
              Men i det nya systemet kommer en mycket bredare del att ingå.
              Det kommer att ingå sjukersättning, rehabilitering och mycket
              annat. Tror inte statsrådet att riskbedömningen kommer att bli
              annorlunda till exempel om en kvinna som har haft problem med
              axlar och nacke ska köpa en trafikförsäkring? Kommer inte försäkringsbolaget
              då att göra en annan riskbedömning? Om hon skulle råka ut för
              en skada kommer de komplikationer som hon har haft tidigare att
              påverka rehabilitering och återgången till arbetslivet.
            </seg>
          </u>
          <note type="speaker" n="aa1baf7a">
            Anf. 65 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-25" n="ed60242e">
            <seg n="32d2d7ba">
              Fru talman! Den kvinnan eller de som har drabbats av whiplashskador
              skulle säkert ha varit behjälpta av att ha fått bra hjälp med
              trafiksäkerheten, bra forskning kring stolar, nackskydd och så
              vidare, som jag vet att många trafikförsäkringsbolag lägger ned
              mycket tid och kraft på. Det är precis det som händer. Genom att
              föra över och koppla ihop trafiksäkerheten med personskador som
              är kopplade till detta kan vi få ett mycket bättre och snabbare
              omhändertagande.
            </seg>
            <seg n="fa57dd32">
              Whiplashkommissionen konstaterar i sin slutrapport från 2005
              att mer än 30 000 personer anmäler nackbesvär efter trafikolyckor.
              Det är en mycket olycklig utveckling vi ser där antalet skadade
              i trafiken har ökat markant under de senaste åren. Jag finner
              det inte orimligt att säga att trafiken och trafikskador får stå
              för en större andel av kostnaderna som skattebetalarna och också
              försäkringsbolagen har för de skador som uppstår.
            </seg>
            <seg n="f2038b71">
              När det gäller dessa kvinnor har deras bilar blivit omhändertagna
              mycket snabbt och kommit på hjul igen. Men personerna som har
              en whiplashskada har fått stå i kö i sjukvården och har inte blivit
              hjälpta. De 30 000 med whiplashskador 2005 hade säkert tyckt att
              det hade varit bra att få god hjälp i tid, men de har inte fått
              så god hjälp som deras bilar har fått. Det är därför regeringen
              satsar 3,4 miljarder kronor, inte minst på smärtor i rörelseapparaten
              och speciellt när det gäller kvinnor.
            </seg>
          </u>
          <note type="speaker" n="f399e413">
            Anf. 66 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-5e4694a1f6cdbd5b-2" n="820e857d">
            <seg n="52d4df9a">
              Fru talman! Det blev inga svar på de frågor som interpellanten
              ställer. Vi vet inte om det kommer en utredning. Vi vet däremot
              att skattebetalarna och de bilägare som finns kommer att få fortsätta
              att betala 700 kronor mer i en skatt som inte har något annat
              syfte än att finansiera borttagandet av förmögenhetsskatten och
              ett antal andra orättvisa skattesänkningar.
            </seg>
            <seg n="48c4dad6">
              Låt mig återgå till en annan viktig fråga. Det kan mycket väl
              bli så att regeringen kommer med ett förslag i juli 2010. Anser
              statsrådet att en privatisering av trafikförsäkringssystemet inte
              skulle innebära att vi kommer att få problem med riskbedömningen?
            </seg>
            <seg n="75fdb973">
              Tror inte statsrådet att det kommer att finnas vissa individer
              som på grund av arbetsskador eller andra skador kommer att få
              en mycket hög premie för att de privata försäkringsbolagen inte
              vill ta risken att dessa personer skulle råka ut för en olycka
              och att olyckan skulle innebära att den förslitningsskada eller
              annan tidigare skada som personerna hade skulle förvärras och
              att försäkringsbolagen då skulle tvingas att betala hela rehabiliteringen
              för att skadan inte har belysts tillräckligt noga tidigare?
            </seg>
            <seg n="4b0c950c">
              Tror inte du inte att detta kommer att ske med ett sådant system?
              Tror inte du att de privata aktörerna kommer att göra allt som
              står i deras makt för att hålla dessa personer utanför försäkringssystemet?
              De vill ju tjäna pengar. De är privata aktörer som vill tjäna
              pengar. De vill inte ha ett antal människor som kan innebära en
              hög risk och därmed en hög kostnad i sina försäkringssystem. Tror
              inte statsrådet att detta är ett möjligt scenario?
            </seg>
          </u>
          <note type="speaker" n="2526f4f3">
            Anf. 67 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-26" n="ed60242e">
            <seg n="b4af2b49">
              Fru talman! Där fick vi äntligen höra från Johan Löfstrand vad
              meningen med interpellationen var, nämligen att misskreditera
              de privata trafikförsäkringsbolagen. Han tror att bolagen kommer
              att sortera bort. Han nickar.
            </seg>
            <seg n="23137c3e">
              Jag har inte den uppfattningen. Vi kan titta på alla whiplashskadade
              kvinnor som inte har fått hjälp i den offentliga sektorn. Jag
              vet att det är de privata försäkringsbolagens absoluta uppfattning
              att ge hjälp och stöd i tid, vilket många av de kvinnor som i
              dag går med svåra smärtor och skador inte har fått.
            </seg>
            <seg n="21ac7250">
              Var finns kritiken mot den uteblivna hjälpen till dessa kvinnor
              som nu går förtidspensionerade? Ni skickade ut 140 personer i
              förtidspension om dagen i tio år med 64 procent i ersättning,
              utan rehabilitering och utan arbetsmarknadspolitiska åtgärder
              för att det var ett sakligt skäl till uppsägning. Där finns många
              av dessa kvinnor.
            </seg>
            <seg n="aa09657a">
              Det är självklart regeringens uppfattning att vi ska ha ett bra
              system, men gott trafikvett ska också löna sig. Där är vi helt
              överens, Johan Löfstrand.
            </seg>
            <seg n="d7d2fe3f">
              Kommer utredningen, frågade Johan Löfstrand. Den är redan på
              gång, så det var nog en felsägning. Syftet med den och skattepengarna
              var naturligtvis att ersätta för de gamla skador som redan har
              uppkommit. Annars skulle det ha blivit orättvist. Nya försäkringsbolag
              kunde starta den dag den nya försäkringen tog vid och få en guldgruva.
              Vi ville inte att det skulle uppkomma, utan vi ville ersätta också
              de gamla bolagen och ge dem en kompensation för de åtaganden de
              har på grund av gamla skador så att de skulle kunna ge också gamla
              skadade den rehabilitering de inte fått förut.
            </seg>
            <seg n="73a50616">
              Den 15 juni 2009 kommer utredningen. Den ska remissbehandlas.
              Det är denna regerings uppfattning att vi inte föregår en utredning.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="45d89ada">
            14 § Svar på interpellation 2007/08:664 om Försäkringskassans
            nya organisation
          </note>
          <note type="speaker" n="6675d276">
            Anf. 68 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-27" n="ed60242e">
            <seg n="6ebf77eb">
              Fru talman! Jasenko Omanovic har frågat mig om jag avser att
              vidta åtgärder så att Försäkringskassan även i framtiden kan erbjuda
              kvalificerade tjänster till svenska folket i hela landet.
            </seg>
            <seg n="cd1764fa">
              Det är oerhört viktigt att Försäkringskassans verksamhet fungerar
              väl och att medborgarna känner sig trygga i att de får rätt ersättning
              i rätt tid. Regeringens ambition är att stärka rättssäkerheten
              och servicen.
            </seg>
            <seg n="c0da1e3c">
              Precis som Jasenko Omanovic påpekar genomför Försäkringskassan
              en omorganisation som påverkar hela myndigheten. Syftet är att
              servicen till medborgarna ska bli bättre. Handläggningstider ska
              kortas och kvaliteten i handläggningen ska öka.
            </seg>
            <seg n="0e7b2231">
              När det gäller kontoren runt om i landet pågår omfattande förändringar.
              Dessa förändringar görs bland annat i syfte att de som har särskilda
              behov ska få väl förberedda personliga möten på myndighetens lokalkontor
              eller på annan plats om den försäkrade önskar. Det är ett sätt
              att även i framtiden kunna erbjuda medborgarna kvalificerade tjänster
              i hela landet. Strävan är att kunna erbjuda den för kunden bästa
              kanalen i varje situation samtidigt som verksamheten är effektiv.
              Detta sker i hög grad i samverkan med till exempel Skatteverket
              och Arbetsförmedlingen.
            </seg>
            <seg n="5f8e3540">
              Jag följer arbetet nära och vill betona att Försäkringskassan
              även i framtiden kommer att vara tillgänglig i hela landet.
            </seg>
          </u>
          <note type="speaker" n="cc861016">
            Anf. 69 JASENKO OMANOVIC (s):
          </note>
          <u who="unknown" xml:id="i-d8e754dee7249a43-28" n="ed60242e">
            <seg n="99630df5">
              Fru talman! Jag tackar ministern för svaret. Jag kan inte låta
              bli att upprepa en del saker i svaret. Här sägs att det är oerhört
              viktigt att Försäkringskassans verksamhet fungerar väl och att
              medborgarna känner sig trygga, att syftet med omorganisationen
              är att servicen till medborgarna ska bli bättre och att man ska
              få väl förberedda personliga möten på myndighetens lokalkontor
              med mera.
            </seg>
            <seg n="33a6f23c">
              För mig känns det som att ministern, trots att hon i den avslutande
              meningen säger att hon följer arbetet nära, står väldigt långt
              från verkligheten.
            </seg>
            <seg n="86e97dc9">
              Jag har varit på ST-kongress och hört hur försäkringskassepersonal
              upplever situationen. Jag kan säga, fru talman, att den verklighet
              som de upplever är en helt annan än den i ministerns svar. Man
              kan lyfta fram flera saker. Svaret avviker så från verkligheten
              att jag inte vet var jag ska börja.
            </seg>
            <seg n="26e9f06a">
              Om man börjar med hur Försäkringskassan organiseras har man sagt:
              Okej, vi öppnar fler kontor. Det är några få kontor fler än tidigare.
              Däremot har man kortare öppettider på dessa kontor. Där det tidigare
              har varit öppet fem dagar i veckan är det nu öppet max två dagar.
              Man bygger stora nationella centrum, men det finns faktiskt ingen
              geografisk spridning eller, på politiskt språk, något regionalpolitiskt
              perspektiv på detta. Det finns absolut inget sådant perspektiv.
              Vad gör man? Jo, jobb på dessa nationella centrum som innebär
              högre kvalificerade arbetsuppgifter lägger man söder om Dalälven.
              Norr om Dalälven, i Skellefteå, Luleå, Östersund, Sundsvall, lägger
              man arbetsuppgifter som kanske på sikt, om fem sex år, går att
              rationalisera bort med hjälp av Internet. Det är en aspekt man
              kan ta in i debatten.
            </seg>
            <seg n="6108dd69">
              I Försäkringskassans egna papper står en och en halv A 4-sida
              om huvudsakliga arbetsuppgifter och ansvar för personliga handläggare
              vid sjukskrivning. Inte med ett enda ord nämns arbetsgivare och
              den kontakt som man som handläggare ska ha med arbetsgivaren.
              Detta existerar inte alls. Då är frågan: Är det så att om man
              blir sjuk så behöver man inte längre kontakt med sin arbetsgivare?
              Behöver inte längre myndigheten vara i kontakt med den arbetsplats
              som den sjukskrivne ska rehabiliteras tillbaka till?
            </seg>
          </u>
          <note type="speaker" n="7bb5ea4a">
            Anf. 70 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-29" n="ed60242e">
            <seg n="d237339a">
              Fru talman! Jag blir lite beklämd när jag hör om Jasenko Omanovics
              bristande förtroende för Försäkringskassans ledning och styrelse.
              Det är ändå i denna riksdag man har beslutat om omorganisationen
              av Försäkringskassan till en självständig myndighet med en styrelse
              med fullt eget ansvar, och där har inte minst Jasenko Omanovics
              eget parti varit drivande.
            </seg>
            <seg n="1c40dfd5">
              Nu hör jag Jasenko Omanovic säga att han inte har förtroende
              för Försäkringskassans omorganisation och därmed inte heller för
              dess ledning. Interpellanten vet mycket väl att organisationen
              av verksamheten är en sak för styrelsen, dess ordförande och ledning.
              Eller menar Jasenko Omanovic att jag ska ringa till Försäkringskassan
              i morgon och ta tag i deras verksamhet och omorganisationen av
              deras verksamhet? Är det vad Jasenko Omanovic vill att jag ska
              göra och därmed frångå riksdagens beslut om att Försäkringskassan
              är en egen självständig myndighet?
            </seg>
            <seg n="861fe7ff">
              Jag beklagar att Jasenko Omanovic inte har förtroende för Försäkringskassans
              styrelse och dess ledning.
            </seg>
          </u>
          <note type="speaker" n="bd8c17b0">
            Anf. 71 JASENKO OMANOVIC (s):
          </note>
          <u who="unknown" xml:id="i-d8e754dee7249a43-30" n="ed60242e">
            <seg n="8d150222">
              Fru talman! Det lät på statsrådet som om Försäkringskassan är
              ett fristående bolag och inte har någonting med samhället och
              politiken att göra. De får, tydligen, i styrelsen ge sig själva
              order om vad de ska uppnå, hur de ska jobba och allting. Det finns
              tydligen ingen som kan ge några riktlinjer, utan de ska själva
              hitta på saker och ting, om de vill sälja möbler eller vad som
              helst. Det lät faktiskt så.
            </seg>
            <seg n="eecf7f78">
              Jag har inte med ett enda ord nämnt att jag saknar förtroende
              för ledningen eller Försäkringskassan, utan det är just ministerns
              politik som gör dem tvungna att vidta åtgärder och fatta beslut
              som en statlig myndighet aldrig skulle behöva göra.
            </seg>
            <seg n="5573025a">
              Ett exempel på det fick jag höra på ST-kongressen. Försäkringskassan
              har faktiskt varit tvungen att tejpa igen och stänga brevlådor
              en statlig myndighet som har varit tvungna att tejpa igen brevlådor
              för att få bort onödiga besök! Det är skrämmande, ja, det är mer
              än skrämmande att en statlig myndighet fått tejpa igen brevlådor
              för att få bort onödiga besök eller onödiga medborgare måste man
              kanske säga.
            </seg>
            <seg n="2caaad68">
              Jag blev väldigt upprörd när jag hörde detta, så jag hoppas att
              statsrådet tar itu med det. Jag hoppas också att statsrådet ger
              både Försäkringskassans styrelse och dess ledning de möjligheter
              som behövs för att kunna göra ett bra jobb. Personalen känner
              sig pressad i en arbetsmiljö som inte är bra, och det är faktiskt
              så, när jag nu nämner ST-kongressen, att man vid kongressen redovisade
              hur tjänstemännen mår på sina arbetsplatser. Försäkringskassan
              med sina 14 000 anställda är en del av detta. Det är förödande
              hur statstjänstemän mår i dag, och de ska ge hjälp och vara ett
              stöd för dem som är allra svagast i samhället, folk som är sjukskrivna
              och har liten ork när det gäller att ta itu med sin egen situation.
              Då ska en statstjänsteman som är så pressad på sin arbetsplats
              ge stöd.
            </seg>
            <seg n="6790a0cc">
              Det är där ministern faktiskt har möjlighet att gå in och hjälpa
              Försäkringskassans styrelse och ledning med mer resurser som innebär
              ett lugnare tempo, och med färre ogenomtänkta beslut. I morgon
              kommer vi att fatta ett helt ogenomtänkt beslut här i kammaren.
              Många har protesterat, inte minst Svenskt Näringsliv och fackföreningsrörelsen
              alla har protesterat mot detta beslut som kommer i morgon från
              regeringen. Då blir det inte bättre på Försäkringskassorna runt
              om i landet. Ministern kan inte svära sig fri genom att säga att
              det är en fristående styrelse när man lägger på en börda på Försäkringskassan
              som inte går att klara av!
            </seg>
          </u>
          <note type="speaker" n="ddcfcd8c">
            Anf. 72 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-31" n="ed60242e">
            <seg n="d2a3a6ac">
              Fru talman! Jag tar det som Jasenko Omanovic säger om att tejpa
              igen brevlådor på stort allvar. Jag kommer att gå till botten
              med detta och ber att få reda på var detta var någonstans. Detta
              är verkligen en sak för Försäkringskassans ledning att ta itu
              med, och jag hoppas att det redan är rapporterat så att det liksom
              inte kommer bakvägen. Detta kommer jag att ta itu med, och jag
              kommer att fråga Försäkringskassans generaldirektör hur denna
              historia har gått till, så att det inte ånyo är en skröna som,
              märker jag, förekommer för att oroa väldigt många människor i
              denna debatt.
            </seg>
            <seg n="e72f3ef8">
              Jag lovar att styra våra myndigheter med riktlinjer och med uppdrag
              på ett självklart sätt, och vi följer upp dem. Detta görs redan.
              När det gäller organisationsförändringen säger vi: Öka kvaliteten!
              Öka tillgängligheten! Ha ett bra bemötande! Ha kortare handläggningstider!
              Sedan är det upp till Försäkringskassan att åtgärda detta, och
              jag har förtroende för att Försäkringskassan och dess personal
              också kommer att göra det. Men att gå in och styra i detaljer
              tror jag varken att Jasenko Omanovic eller jag skulle vara bra
              på. Jasenko Omanovic skakar på huvudet. Detta gör att vi lämnar
              över till exempel till Försäkringskassans generaldirektör och
              dess styrelse att åtgärda det vi säger att vi vill.
            </seg>
            <seg n="e221b33b">
              Jag har förtroende för att Försäkringskassan sköter detta arbete,
              och jag hoppas att det går bra. Den politik jag kan bidra med
              är att ge mer resurser, och när jag tittar på de resurser och
              den budgetplan som Socialdemokraterna lade fram 2006, 2007 och
              2008 ser jag att denna regering ger mer resurser och mer pengar
              än vad Socialdemokraterna hade planerat i sin budget.
            </seg>
            <seg n="69253ff5">
              Dessutom gav vi för att ge ytterligare stimulans och resursförstärkning
              i omorganisationen 700 miljoner kronor extra för innevarande år
              utöver budgeten.
            </seg>
            <seg n="0e3f60c9">
              När det gäller antalet anställda låg redan på mitt bord under
              Jasenko Omanovics förra regerings ledning när jag tillträdde ett
              brev från Försäkringskassan där man talade om hur man ville förändra
              personalbemanningen. Det var ju ni som i er budget skar ned på
              pengarna i förhållande till vår budget. Ni gav inte några 700
              miljoner extra. Dessutom förklarade ni att nu var man inne i förändringsprocess
              2, vilket är detta. Jag har inte hört ett ord om att ni vill gå
              ifrån det beslut ni har fattat.
            </seg>
            <seg n="deff099f">
              Avslutningsvis, fru talman, ska jag läsa högt ur Jasenko Omanovics
              fråga. Han skriver att en del av landet löper risk att så småningom
              få en B-representation av Försäkringskassan. Menar Jasenko Omanovic
              att det finns personal som tillhör något slags B-kollektiv på
              Försäkringskassan? Jag anser för min del att Försäkringskassans
              personal är kvalificerad, välutbildad och mycket professionell.
              Jag har inte upplevt att det finns någon B-representation av Försäkringskassan
              ute i landet.
            </seg>
          </u>
          <note type="speaker" n="25a1215a">
            Anf. 73 JASENKO OMANOVIC (s):
          </note>
          <u who="unknown" xml:id="i-d8e754dee7249a43-32" n="ed60242e">
            <seg n="f18d9c6e">
              Fru talman! Jag ska bara kort säga att vi också hade de där 700
              miljonerna i budgeten. Det är inte resurser det är fråga om, utan
              det är fråga om vilken arbetsbörda man lägger på försäkringskassepersonalen
              med de politiska beslut man fattar. Det är där problemet ligger.
            </seg>
            <seg n="4fb378e6">
              Man fattar beslut efter beslut. Man ska nu tvinga försäkringskassepersonalen
              att för hand registrera tillfällig föräldrapenning. Det är att
              gå 2025 år tillbaka i tiden. Det är den politiken som socialförsäkringsministern
              för, och det är den politiken som den borgerliga regeringen för.
            </seg>
            <seg n="5ac3d12f">
              När det gäller försäkringskassepersonalens A- och B-lag syftade
              jag inte på själva personalen, utan på den organisation man gör
              och vilka möjligheter den ger för personalen att utvecklas. Det
              är det som är problemet.
            </seg>
            <seg n="480fe92a">
              Regeringen vill inte se att hela landet borde kunna vara med
              på lika villkor. När man gör en omorganisation kunde man ha haft
              ett nationellt centrum för Försäkringskassan i Sundsvall där det
              krävs lite större kunskaper i att hantera ärenden än för den som
              hamnar någonstans söderöver eller i Luleå eller något annat nationellt
              centrum.
            </seg>
            <seg n="8f4d2828">
              Jag tycker att det är alldeles för mycket retorik i debatten
              och alldeles för få svar från ministern till försäkringskassepersonalen.
              Man borde faktiskt komma med lite mer konkreta förslag. Hur ska
              man underlätta för personalen?
            </seg>
          </u>
          <note type="speaker" n="17dc7a9f">
            Anf. 74 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-33" n="ed60242e">
            <seg n="a6fcb28a">
              Fru talman! Jag kan bara konstatera att interpellanten nu säger
              att det inte är resurser det är fråga om. Jag antecknade vad han
              sade. I den tidigare frågan handlade det om att ge mer resurser.
              Vi ger 700 miljoner kronor extra i år utöver det som fanns i budgeten.
              Vi ger mer än vad Socialdemokraterna gav i sin långsiktiga budget.
              Det tycker jag är viktigt.
            </seg>
            <seg n="b137325e">
              Personalen är sjuk och mår dåligt över alla beslut som har fattats,
              sägs det här. Problemet är att det inte har fattats några beslut.
              Jag önskar att vi hade kunnat gå fortare fram, men det är den
              socialdemokratiska sjukförsäkringsmodellen som vi tyvärr ännu
              så länge måste arbeta med. Jag kan förstå att det är jobbigt för
              kassans personal.
            </seg>
            <seg n="a4b6bb02">
              Slutligen säger Jasenko Omanovic så här jag kan bara läsa innantill
              om Sundsvall: Sundsvall får dessutom ett av kassans nationella
              centrum, och i Sundsvall ökar antalet anställda från dagens 120
              till 200.
            </seg>
            <seg n="da1a1ed4">
              Jag tycker att det är svar nog.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="80e1bbb6">
            15 § Svar på interpellation 2007/08:683 om anställnings- och
            inkomsttryggheten för sjuka
          </note>
          <note type="speaker" n="e319a87d">
            Anf. 75 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-34" n="ed60242e">
            <seg n="fd1f8d66">
              Fru talman! Eva-Lena Jansson har frågat mig om jag avser att
              vidta några åtgärder för att säkerställa att den enskildes anställningstrygghet
              inte urholkas av den nya sjukförsäkringen. Vidare frågar hon om
              jag avser att vidta åtgärder för att kompensera kommunerna för
              ökade kostnader för försörjningsstöd till sjuka.
            </seg>
            <seg n="dbba4958">
              Låt mig inledningsvis konstatera att när alliansregeringen tillträdde
              hade 554 000 personer sjuk- eller aktivitetsersättning. Detta
              var resultatet av en utveckling som hade pågått kontinuerligt
              sedan 1970-talet. Särskilt många pensionerades bort under de första
              åren under 2000-talet detta som en följd av att en alltför passiv
              sjukskrivningsprocess hade tillåtits och att de långa sjukfallen
              därigenom blivit både rekordlånga och rekordmånga.
            </seg>
            <seg n="323c7001">
              Riksrevisionen gör i sin rapport, Tas sjukskrivnas arbetsförmåga
              till vara? (RiR 2007:19), bedömningen att i 80 procent av de fall
              som övergår från sjukpenning till sjuk- och aktivitetsersättning
              saknas en komplett utredning av möjligheterna till arbetsanpassning
              eller omplacering på den försäkrades arbetsplats. Detta innebär
              att i dessa sjukfall har någon egentlig prövning av arbetsgivarens
              rehabiliteringsmöjligheter inte gjorts, och om den försäkrade
              beviljas sjukersättning tills vidare kommer anställningen i dessa
              fall att upphöra. Det är således den passiva sjukskrivningsprocessen
              som har urholkat anställningsskyddet.
            </seg>
            <seg n="c47065e0">
              Regeringen vill bryta utvecklingen av ökande utanförskap genom
              en aktivare sjukskrivningsprocess. Genom en sådan process blir
              också de olika aktörernas ansvar tydligare. Människor ska inte
              beviljas sjukersättning utan att deras möjligheter till arbete
              har prövats.
            </seg>
            <seg n="f313597b">
              Regeringen föreslår inga förändringar som minskar arbetsgivarens
              rehabiliteringsansvar eller anställningstryggheten för den enskilde.
              I stället förstärks den enskildes ställning genom en lagstadgad
              rätt att pröva annat arbete med bibehållen anställning.
            </seg>
            <seg n="9d5b6fe7">
              Jag delar inte Eva-Lena Janssons farhågor beträffande kommunernas
              ekonomi. Sedan alliansregeringen tillträdde har ohälsotalet som
              Försäkringskassan redovisat sjunkit från 40,2 till 37,5 dagar.
              Detta motsvarar att 38 000 människor har gått från hel till ingen
              sjukskrivning. Samtidigt med denna kraftiga nedgång av sjukfrånvaron
              ökar sysselsättningen. Antalet sysselsatta har det senaste året
              ökat med drygt 100 000 individer. Glädjande nog har nedgången
              i antalet sjukskrivna och antalet arbetslösa 2007 skett samtidigt
              som kommunernas kostnader för ekonomiskt bistånd exklusive bistånd
              till flyktingar har minskat med 7 procent.
            </seg>
            <seg n="d8c601a8">
              Denna utveckling är mycket glädjande för de människor som nu
              kan försörja sig själva. Det minskade utanförskapet och den ökande
              sysselsättningen betyder också mycket för samhällsekonomin, inte
              minst för kommunerna.
            </seg>
            <seg n="f11d2442">
              Det går naturligtvis inte att utesluta att några individer liksom
              i dag kan vara beroende av försörjningsstöd från kommunerna. Om
              negativa effekter trots allt skulle uppstå på det kommunala försörjningsstödet
              är det något som får beaktas i samband med de bedömningar som
              görs av den kommunala sektorns utveckling i kommande budgetpropositioner.
            </seg>
          </u>
          <note type="speaker" n="d5e1e993">
            Anf. 76 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-6" n="9c9562b5">
            <seg n="5501d43a">
              Fru talman! Jag ska börja med att tacka för svaret från Cristina
              Husmark Pehrsson även om jag naturligtvis inte delar den uppfattning
              som hon för fram i det här svaret.
            </seg>
            <seg n="d1c2bd9f">
              Carolina Öhrn, förbundsjurist på LO-TCO Rättsskydd, säger så
              här: Det kan inte rimligen vara så att en arbetstagare som har
              möjlighet till återgång i arbete hos sin arbetsgivare på grund
              av socialförsäkringsrättsliga regler förlorar sin anställning.
            </seg>
            <seg n="36734dda">
              Det är så man sammanfattar det här förslaget från regeringen.
              Man kallar det en rehabiliteringskedja, men andra väljer att kalla
              det en utsorteringskedja.
            </seg>
            <seg n="ca939b71">
              Regeringens förslag om försämringar av den nuvarande sjukförsäkringen
              har mött stark kritik från flera remissinstanser. Som förslaget
              ser ut nu underlättas nämligen arbetsgivarnas möjlighet att säga
              upp den enskilde från hans eller hennes anställning efter sex
              månader. Det är något som har mött stark kritik från samtliga
              fackliga centralorganisationer som menar att förslaget försämrar
              den enskildes anställningstrygghet. Dessutom kan den enskilde
              bli av med sjukpenningen trots att personen fortfarande är sjukskriven
              av läkare.
            </seg>
            <seg n="3d1dfcab">
              Försäkringskassan, som jag uppfattade att Cristina Husmark Pehrsson
              har stort förtroende för, säger i sitt yttrande att det finns
              en risk för att den enskilde hamnar i kläm och står utan försörjning.
            </seg>
            <seg n="ad0b80a5">
              Sveriges Kommuner och Landsting har i sitt remissvar angett att
              regeringens nya sjukförsäkring minskar skatteintäkterna till kommunerna.
              Dessutom innebär den en kostnadsövervältring från sjukersättning
              till försörjningsstöd då allt fler sjukskrivna tvingas söka ekonomiskt
              bistånd från sin kommun då ersättningen från Försäkringskassan
              dras in. Det är något som naturligtvis får en negativ inverkan
              både för den sjuke och för kommunen. Så sent som bara för några
              dagar sedan yttrade sig SKL och sade att det rör sig om ca 10
              000 personer som man tror riskerar att hamna på socialbidrag.
            </seg>
            <seg n="5d2e5078">
              Då kan man fundera på hur det i svaret från ansvariga ministern
              kan stå att det inte går att utesluta att några individer kan
              vara i behov av försörjningsstöd från kommunen. Om Sveriges Kommuner
              och Landsting, som är en samorganisation, konstaterar att det
              rör sig om 10 000 personer är det inte enskilda individer vi pratar
              om. Vi har redan sett att den försämring man har gjort av a-kassan
              har inneburit en överföring från a-kassa till socialbidrag i flera
              kommuner därför att man måste få utfyllnad. SKL säger att det
              finns en uppenbar risk här.
            </seg>
            <seg n="b17455ad">
              Jag blir lite förvånad över att regeringen inte ser det när de
              fackliga organisationerna säger att man pekar på att den enskildes
              anställningstrygghet urholkas. En person kan till och med tvingas
              att säga upp sig själv därför att man står utan ersättning. Om
              man inte får någon lön från arbetsgivaren, om man inte får någon
              ersättning från Försäkringskassan och om den sjukskrivande läkaren
              konstaterar att man inte har arbetsförmåga man är i alla fall
              sjukskriven tvingas man säga upp sig själv om inte arbetsgivaren
              redan har gjort det. På det svarar inte Cristina Husmark Pehrsson,
              vilket jag tycker är lite bekymmersamt, fru talman. Jag skulle
              vilja ha svar på de frågorna.
            </seg>
            <seg n="d4ebae53">
              Sjukpenningen kommer också att sänkas med det här förslaget.
              Regeringen har sagt att man har backat från det förslaget, men
              det stämmer inte helt därför att man kommer att samordna inkomsterna
              så att det inte kommer att gå att få ut allting från avtalsförsäkringen.
              Det kommer att påverka inkomsterna.
            </seg>
            <seg n="b1917768">
              Jag har lite svårt att förstå hur det hjälper en sjuk att bli
              frisk om man inte får någon ersättning. Eller hur blir det enklare
              att få ett jobb om man hamnar på försörjningsstöd? Jag vore tacksam
              om jag kunde få svar på det från socialförsäkringsministern.
            </seg>
          </u>
          <note type="speaker" n="68ddddfe">
            Anf. 77 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-35" n="ed60242e">
            <seg n="7ba0323d">
              Fru talman! Det förekommer ofta diskussioner om läkarens diagnos
              ger rätt till ersättning. Men Eva-Lena Jansson vet att det inte
              är så, och det har inte varit så under er tid heller. Läkaren
              sjukskriver och sätter en diagnos. Försäkringskassan gör en bedömning
              av arbetsförmågan och bedömer ersättningen efter det. Jag tror
              inte att Eva-Lena Jansson säger emot mig. Så har det alltid varit.
              Det är läkaren som sjukskriver, men Försäkringskassan bedömer.
              Att säga någonting annat tycker jag är att fara med osanning.
            </seg>
            <seg n="162b1d62">
              Jag kan konstatera att det förekommer så många felaktigheter
              i debatten om denna rehabiliteringskedja som vi nu ersätter gårdagens
              utsorteringskedja med. Man sorterade ut 140 personer om dagen
              i förtidspension. Vi kan se vad Riksrevisionen skriver: Förtidspension
              utan återvändo. En person kommer tillbaka. De andra lämnar förtidspensionen
              på grund av att de dör eller att de blir gamla och får ålderspension.
              140 personer om dagen fick leva på en ersättning på 64 procent.
              De fick ingen arbetslivsinriktad rehabilitering, ingen arbetsmarknadspolitisk
              åtgärd och 64 procent i ersättning. Det var ett skäl för uppsägning.
              Ni lämnade bort det detta. Ni glömde och stängde ute de här människorna.
              De fick inte en chans att komma in i samhället igen. Det kallar
              jag för en verklig utsorteringskedja.
            </seg>
            <seg n="56a0610a">
              Efter ett år tar vi bort den obligatoriska prövningen mot förtidspension.
              Människor, och speciellt ungdomar, ville inte bli förtidspensionerade,
              men de fick en stämpel för det fanns ett krav på dem att inom
              ett år skulle man pröva förtidspension vare sig personen ville
              eller inte. Det gjordes ingen bedömning av arbetsförmågan i 7080
              procent av fallen vi kan se här vad Riksrevisionen skriver inte
              ens mot den gamla arbetsgivaren. Det vill vi ändra på.
            </seg>
            <seg n="e2af6c36">
              Vi ersätter någonting som inte fanns med en företagshälsovård
              och en rehabgaranti på 3,4 miljarder kronor för att hjälpa människor
              i tid.
            </seg>
            <seg n="77630a93">
              Sedan gör vi någonting som jag hör att oppositionen, och också
              interpellanten, diskuterar och ondgör sig väldigt mycket över,
              nämligen att vi ersätter med tre, sex- och tolvmånaderssteg. Ni
              säger att detta skulle vara något förfärligt. Vad gör vi då? Vi
              tar de steg ni hade, sju steg, och i stället för att ingenting
              ska ske, en låt-gå-mentalitet, säger vi: Vad händer med Kalle
              Pettersson och Stina Jönsson efter tre månader och sex månader?
              Var befinner de sig? Får de någon rehabilitering? Är det någon
              som har haft kontakt med deras arbetsgivare?
            </seg>
            <seg n="a9f8d2e9">
              Den gamla rehabutredningen som fanns och som arbetsgivarna skulle
              göra var av noll och intet värde. Den kom alltid in för sent och
              hjälpte inte. Efter tre månaders sjukskrivning var det uppenbart
              att man lämnades åt sitt öde, och de flesta blev förtidspensionerade,
              inte minst ungdomar. Sedan lämnade ni dem som hade förtidspension
              helt åt sitt öde, och ingen kom tillbaka. Det kallar jag för en
              verklig utsorteringskedja. Ni frågade inte efter dem.
            </seg>
            <seg n="f396845d">
              På riksdagens bord finns nu en proposition om hur vi ska hjälpa
              också den gruppen att kunna få studera hur mycket de vill, jobba
              ideellt hur mycket de vill och jobba det de kan, vill och orkar
              och få behålla det mesta av ersättningen. Vi säger: Förlåt för
              att ni har blivit så misshandlade. Med detta vill vi be om ursäkt
              och hjälpa er att komma tillbaka.
            </seg>
            <seg n="a7f88271">
              Jag ber att få återkomma till försörjningsstödet i nästa inlägg.
            </seg>
          </u>
          <note type="speaker" n="58ea2147">
            Anf. 78 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-7" n="9c9562b5">
            <seg n="02df9d3d">
              Fru talman! Det är självklart att man ska vara självkritisk.
              Jag kan konstatera att mycket av det som gjordes av den förra
              regeringen inte var tillräckligt. Men det är ingen ursäkt för
              att göra någonting sämre. Det vill jag säga här på en gång. Jag
              upplever att den här regeringen inte tar frågan på allvar.
            </seg>
            <seg n="83b5262c">
              Jag ska be att få citera en anställd på Försäkringskassan som
              beskriver hur hon jobbar med ett stort antal människor med tidsbegränsad
              sjukersättning som varje dag kämpar med träning och rehabilitering
              för att öka sin arbetsförmåga och komma tillbaka. Ibland gör de
              det, och ibland går de från hel arbetsoförmåga till arbete. Hon
              ser att det finns en stolthet hos de här människorna över att
              kunna komma tillbaka. Hon jobbar kvar på Försäkringskassan trots
              ständig underbemanning och högt tempo.
            </seg>
            <seg n="fd7e6f73">
              Insatser mot fusket visar att det fuskas med väldigt lite. De
              flesta vill tillbaka, skriver den här personen, en orolig handläggare.
              Ska vi nu kasta ut dem utan försörjning? Ska vi straffa dem för
              att de gav allt för arbetet och försökte vara lojala och duktiga?
              Ska vi dra in ersättningen och skicka dem till en social inrättning
              som tvingar dem att tömma alla tillgångar för att få stöd? På
              vilket sätt, Cristina Husmark Pehrsson, ökar det deras förmåga
              att träna, kämpa och jobba för att bli bättre och återvinna sin
              arbetsförmåga och sitt liv?
            </seg>
            <seg n="35c51808">
              Den här personen tror inte att många har förstått konsekvenserna
              av den här förändringen av sjukförsäkringen. Personen är bekymrad
              över att det är så tyst, och jag förstår henne. Jag förstår personen
              i fråga därför att när jag pratar med de personer på de olika
              fackliga organisationerna som jobbar med att rehabilitera personer
              säger de många gånger att arbetsgivaren inte har tagit sitt ansvar.
              Där kan jag hålla med Cristina Husmark Pehrsson, men kravet på
              arbetsgivaren ökar inte med den här försäkringen. Ni ökar kravet
              på den enskilde, men ni ger dem inga verktyg, utan ni sänker ersättningen.
              De riskerar till och med att utförsäkras. Och så kallar ni det
              en rehabiliteringskedja och pratar om en satsning på rehabilitering.
              De pengarna har vi inte sett än.
            </seg>
          </u>
          <note type="speaker" n="3d04f2a8">
            (Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-36" n="ed60242e">
            <seg n="17d506c1">
              Jodå, de finns i budgeten.)
            </seg>
            <seg n="14f817ba">
              Jag skulle gärna vilja se att man förklarar varför det är så
              viktigt att kasta ut människor från den här försäkringen, för
              det är en utsorteringskedja.
            </seg>
            <seg n="776bd671">
              När socialförsäkringsministern, fru talman, säger att det förekommer
              så mycket felaktigheter blir min fråga: Har LO, TCO och Saco läst
              helt fel? Har LO:s och TCO:s rättsskydd missat någonting? Har
              Folksam missat någonting? Har DHR och RSMH missat någonting? Har
              Sveriges Kommuner och Landsting inte heller läst på ordentligt?
              Det är ju de som kommer med kritiken. 10 000 personer riskerar
              att hamna i socialbidrag. Då säger Husmark Pehrsson att det förekommer
              missuppfattningar.
            </seg>
            <seg n="0a8da7bb">
              Fru talman! Med all respekt för att socialförsäkringsministern
              är insatt uppfattar jag att remissinstanserna är minst lika insatta
              i den nuvarande propositionen, precis som man är insatt i den
              tidigare försäkringen. Jag tror att man då också haft möjlighet
              att göra en bedömning av hur det påverkar både anställningstrygghet
              och inkomst. Det här upplever jag att den nuvarande ministern
              inte tar på allvar. Det är bekymmersamt.
            </seg>
          </u>
          <note type="speaker" n="77f27116">
            Anf. 79 JASENKO OMANOVIC (s):
          </note>
          <u who="unknown" xml:id="i-d8e754dee7249a43-37" n="ed60242e">
            <seg n="45eef33d">
              Fru talman! Jag nämnde i den förra debatten att det finns en
              del ogenomtänkta förslag, och det här är ett sådant, där man nu
              tänker tvinga folk ut ur försäkringen. Jag kan hålla med ministern
              om att det inte är bra att förtidspensionera unga människor. Det
              kan jag hålla med om. Men blir det bättre av att tvinga dem till
              utförsäkring livstids utförsäkring? Det låter lite bättre än förtidspensionering:
              livstidsutförsäkring.
            </seg>
            <seg n="51fb50ed">
              Vi i oppositionen har missförstått förslaget, säger ministern.
              Då har tydligen halva Sverige missförstått det, mer än så, för
              det finns remissinstanser, som Eva-Lena har räknat upp här, som
              tydligen också har missförstått alltihop.
            </seg>
            <seg n="78476127">
              Man säger att allting, hela ansvaret, läggs på individen. Och
              som sagt: När man är sjuk, då ska man ta itu med att börja sätta
              i gång rehabilitering och alla aktörer. Då ska man vara som friskast
              för att orka med sin egen rehabilitering. Och arbetsgivaren har
              inget ansvar.
            </seg>
            <seg n="3b46babe">
              Till och med länsrätten i Malmö säger att det är svårt att förstå
              det här. Man vet inte hur man ska döma vid en överklagan, för
              det finns bara en part som har ansvar. Det är den sjukskrivne.
              Det finns egentligen ingen möjlighet att döma där.
            </seg>
            <seg n="10af1634">
              Ministern har tidigare, när vi diskuterat detta i tidigare sammanhang,
              sagt att det här bara var en departementsskrivelse, ingenting
              annat. Ja, det kom en proposition som var lite justerad. Minskningsregeln
              var inte fullt ut som ministern hade tänkt sig, utan det var lite
              mindre. Men ändå angrep man det avtal som fanns mellan parterna
              ute på marknaden.
            </seg>
            <seg n="27a2d2ee">
              Det finns hur mycket som helst att säga om det här. Det är faktiskt
              så, statsrådet, att det inte är vi som missförstår det här, utan
              det är så folk ser på det här förslaget.
            </seg>
            <seg n="5c1e510b">
              Och det är inte bara Socialdemokraterna. Det finns hur många
              sidor namninsamlingar som helst mot det här förslaget ute, och
              det är inte någonting som Socialdemokraterna har startat. Det
              är alltifrån handikapporganisationer till fackföreningar och alla
              andra som har startat namninsamlingar mot det här förslaget och
              som försöker påverka varenda riksdagsledamot i majoriteten för
              att ändra åsikt, komma till rätta med det här förslaget och för
              att få bort det från riksdagens bord.
            </seg>
            <seg n="73cadb13">
              Det här leder ingenstans. Och som sagt: Det är flera remissinstanser
              och flera andra i det här landet som har konstaterat det.
            </seg>
          </u>
          <note type="speaker" n="519b11aa">
            Anf. 80 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-38" n="ed60242e">
            <seg n="0526697d">
              Fru talman! Är man i opposition ska man självklart opponera mot
              en regering. Är man i opposition har man också ett ansvar att
              komma med egna förslag. Jag ser fram emot alla de förslagen i
              debatten i morgon.
            </seg>
            <seg n="0f1f8e08">
              Men det märkliga med oppositionen är att ni opponerar mot er
              själva. Det är något helt unikt. Ni opponerar mot er själva.
            </seg>
            <seg n="434d6dfa">
              För vad bygger vi rehabiliteringskedjan på? Vi säger nej till
              den utsorteringskedja som ni hade, och vi säger ja till en rehabiliteringskedja
              med satsningar på rehabilitering för så många som inte har fått
              detta men har ropat på detta. Vi säger ja till en stärkt företagshälsovård
              som verkligen kan agera. Vi behåller de sju stegen men sätter
              tidsramar så att någonting verkligen händer. Vi tar bort den obligatoriska
              prövningen mot vad var det Jasenko sade livstidsutförsäkring och
              behåller i stället personerna i 75 procent för rehabilitering
              och insatser.
            </seg>
            <seg n="3443191b">
              Vi inför samverkan med Arbetsförmedlingen. Jag tror att Jasenko
              Omanovic, som har arbetsförmedlingskunskap, vet att vi nu ska
              samordna oss och hjälpas åt mellan myndigheterna, mellan Försäkringskassa
              och Arbetsförmedlingen, och se till att rusta personerna så att
              de inte behöver ha socialbidrag eller försörjningsstöd. Vi kommer
              att återkomma med hur vi ska hjälpa just den grupp som ofta ramlar
              mellan stolarna och har vittnat väldigt mycket om detta.
            </seg>
            <seg n="b94372a5">
              När det gäller Sveriges Kommuner och Landsting vet jag också
              efter kontakter med dem att de har varit oroliga för detta. Men
              de känner sig också mycket tryggare med den jobb- och utvecklingsgaranti
              som vi ska sjösätta. Det är ju inte meningen att folk som har
              arbetsförmåga ska ta resurser från sjukförsäkringen.
            </seg>
            <seg n="a8b30cbe">
              Försäkringskassan är jättebra på mycket, men de är inte jättebra
              på att förmedla jobb och rusta människor så att de blir anställningsbara.
              Det ska ske ett aktivt överlämnande till Arbetsförmedlingen, som
              ska hjälpa människorna, för Arbetsförmedlingen är kanonbra på
              det! Men Försäkringskassan är inte bra på att rusta människor
              till att bli anställningsbara.
            </seg>
            <seg n="6f64269b">
              Människor ska vara kvar i sjukförsäkringen om de har en nedsatt
              arbetsförmåga, men vi ska behålla dem så länge vi över huvud taget
              kan innan de eventuellt behöver ha en sjukersättning. Då ska man
              antingen ha sjukersättning eller jobb- och utvecklingsgaranti,
              få arbete eller gå till a-kassa.
            </seg>
            <seg n="bb30deaa">
              Detta är precis det som LO självt har skrivit i sin rapport.
              Om ni inte har läst den rekommenderar jag den. Jag tittade igenom
              den senast i dag. Det LO föreslår har väldigt stora likheter med
              det vi nu föreslår här.
            </seg>
            <seg n="083b4588">
              Men ni går i opposition mot er själva. Då tänker jag på den socialförsäkringsutredning
              som ni tillsatte, tvärtemot vad den här riksdagen beslutade, eftersom
              man ville ha en parlamentarisk utredning. Det blev till och med
              en KU-anmälan om detta. Men ni hävdade fortfarande att det skulle
              vara en ensamutredare som skulle göra detta själv.
            </seg>
            <seg n="3935cd34">
              När den utredaren lade fram sin rapport till mig på hösten 2006
              insåg jag att någonting måste göras. I den utredningen finns inte
              ett ord som stöder den sjukförsäkring som i dag finns. Jag kan
              notera att interpellanten och Jasenko Omanovic inte försvarar
              den sjukförsäkring som finns i dag, utan ni säger att ni är självkritiska.
              Men varför gjorde ni ingenting 2002, 2003 och 2004, när vi i stället
              fick ett beslut i Sveriges riksdag om att tillsätta en parlamentarisk
              utredning? Det brydde ni er inte om trots KU-anmälan.
            </seg>
            <seg n="eec74a78">
              Nu kom den rapporten, och den visar att läget är fullständigt
              katastrofalt inom sjukförsäkringen. Det vill den här regeringen
              ändra på.
            </seg>
          </u>
          <note type="speaker" n="2dfd5070">
            Anf. 81 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-cb34878cd12d5bc0-8" n="9c9562b5">
            <seg n="6a865a1c">
              Fru talman! Jag har suttit i riksdagen sedan hösten 2006. Det
              tar jag ansvar för.
            </seg>
            <seg n="fc8d5c80">
              Det pågår ett systemskifte i Sverige just nu. Man säljer ut statliga
              bolag. Man genomför enorma skattesänkningar. Man har kraschat
              en arbetslöshetsförsäkring, vilket i dag har fått 450 000 människor
              att lämna den. Många av dem som tidigare hade arbetslöshetsförsäkring
              går i dag på socialbidrag.
            </seg>
            <seg n="2e504de1">
              Nu pratar regeringen om att man ska införa en obligatorisk a-kassa.
            </seg>
            <seg n="d7fe4547">
              För att finansiera ännu fler skattesänkningar för rika ska sjuka
              få lägre ersättning alternativt socialbidrag. Hur det ska få de
              sjuka att bli friska förstår jag inte. Däremot förstår jag att
              det kommer att få konsekvenser för dem.
            </seg>
            <seg n="96e757ae">
              Jag tycker att det är viktigt att vi har ett förtroende för sjukförsäkringen.
              Jag har all respekt för de människor som i dag kritiserar Försäkringskassan,
              men jag har också respekt för de handläggare som anser att deras
              arbete är omöjligt.
            </seg>
            <seg n="e93af8ca">
              Vad gäller den utredning som gjordes jag känner inte till mycket
              mer än att det lades fram en utredning vill jag poängtera att
              de förslag Cristina Husmark Pehrsson lagt fram inte är socialdemokratiska.
              Jag står inte och opponerar mot socialdemokratiska förslag. Jag
              opponerar mot Cristina Husmark Pehrssons förslag. Det vill jag
              tydliggöra.
            </seg>
            <seg n="e6ef7ff8">
              När man är sjuk ska man också vara trygg. Grundregeln för en
              hållbar sjukförsäkring måste vara att det finns incitament och
              skyldigheter hos alla berörda, inklusive arbetsgivarna. Sjukförsäkringen
              är ett bidrag som man inte ska behöva tigga om, och man ska inte
              heller riskera att förlora det för att arbetsgivarens och samhällets
              stöd brustit. Sjukförsäkringen ska ersätta inkomstbortfall vid
              arbetsoförmåga och fungera som en brygga tillbaka till arbetslivet.
              Det tycker jag är viktigt att säga i den här debatten.
            </seg>
          </u>
          <note type="speaker" n="a7129819">
            Anf. 82 JASENKO OMANOVIC (s):
          </note>
          <u who="unknown" xml:id="i-d8e754dee7249a43-39" n="ed60242e">
            <seg n="0a7b4cf4">
              Fru talman! Jag kan bara instämma i det som Eva-Lena avslutade
              sitt inlägg med.
            </seg>
            <seg n="ebdf68ca">
              När det gäller opposition mot oss själva kan jag säga att både
              Eva-Lena och jag varit självkritiska på en punkt, nämligen förtidspensioneringarna.
              Kanske är det främmande för statsrådet, men man kan också vara
              självkritisk. Det innebär att detta med förtidspensioneringar
              kanske inte var bra, men skulle den livstidsutförsäkring som ministern
              nu föreslår vara bättre?
            </seg>
            <seg n="f9c0d42a">
              Dessutom plockar man 1,7 miljarder från Försäkringskassan för
              att starta något slags rehabiliteringskedja. Men hur blir det
              med rehabiliteringen av dem som inte har någon arbetsgivare, just
              de som är förtidspensionerade? Hur ska de rehabiliteras när man
              plockar 1,7 miljarder från Försäkringskassan?
            </seg>
            <seg n="450ecafa">
              Det är intressant att trots den hårda kritiken från alla remissinstanser,
              trots att folkrörelser ute i landet gör allt för att försöka få
              ministern att inse att det är ett dåligt förslag, vi inte ser
              minsta tecken på självkritik hos ministern. Hon bara fortsätter
              att tåga på. Det tycker jag är synd.
            </seg>
          </u>
          <note type="speaker" n="8d70c862">
            Anf. 83 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-d8e754dee7249a43-40" n="ed60242e">
            <seg n="f4329fc2">
              Fru talman! Det talas om att förslaget är dåligt. Jag förväntar
              mig en intressant diskussion i morgon där jag får höra Socialdemokraternas
              alternativa förslag. Eller har ni fortfarande glömt bort de 550
              000 personer som är förtidspensionerade? Det kanske inte var så
              bra, hörde jag Jasenko Omanovic säga. Nej, det var det verkligen
              inte med en ersättning på 64 procent.
            </seg>
            <seg n="82ba38f4">
              Vad är det som är dåligt med detta förslag? Vi satsar på en god
              företagshälsovård, och det gör vi tillsammans med arbetsmarknadens
              parter. Vi satsar 3,4 miljarder kronor på att förstärka rehabiliteringen
              när det gäller kvinnor, smärtor i rörelseapparaten, lättare psykisk
              ohälsa. Vi tar era sju steg och gör dem till tre steg. Samtidigt
              kollar vi upp vad som händer under året så att personerna inte
              bara blir bortglömda. LO påpekar i sin rapport att alla aktörer
              tjänar på att behålla den sjukskrivne i utanförskap. Att inte
              göra någonting tjänar alltså alla på kortsiktigt. De vill också
              ha en bortre parentes.
            </seg>
            <seg n="d87af362">
              Vad är det som är dåligt med att vi behåller personer i förlängd
              sjukpenning med 75 procent i stället för att de blir förtidspensionärer
              med 64 procent? Vad är det som är dåligt med att vi lägger fram
              ett förslag om att alla som är förtidspensionerade nu får studera
              hur mycket de vill, inte endast fem timmar i veckan som är ert
              förslag? Vad är det för dåligt med att vi låter alla som har förtidspension
              arbeta ideellt, till exempel i Bikupans affärer? Vad är det för
              fel med att vi låter personer som kan arbeta få arbeta var de
              vill och ändå få behålla mycket av pengarna? Vad är det som är
              fel med detta?
            </seg>
            <seg n="81628ea5">
              I ert förslag fanns ett steg fem. Där skulle man prövas mot hela
              arbetsmarknaden. Utbildning, geografi, närhet spelade ingen roll.
              Med ert förslag kunde det ske redan efter tre veckor. Vi ger en
              skyddad tid på sex månader innan det inträffar. Med steg fem kunde
              detta inträffa efter tre veckor. Vi inför också en lag om tjänstledigt
              för att man ska slippa säga upp sig eller bli uppsagd.
            </seg>
            <seg n="81128cb1">
              Jag skulle vilja ha svar på vad som är så dåligt med detta. Jag
              hoppas att jag får det i morgon.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="02805ae4">
            16 § Svar på interpellation 2007/08:569 om regeringens satsning
            Vidareutbildning av lärare
          </note>
          <note type="speaker" n="736e754c">
            Anf. 84 Statsrådet LARS LEIJONBORG (fp):
          </note>
          <u who="unknown" xml:id="i-d8e754dee7249a43-41" n="ed60242e">
            <seg n="543730df">
              Fru talman! Marie Granlund har frågat mig om jag avser att ta
              initiativ till att förändra utformningen av fortbildningen, vidareutbildning
              av lärare som saknar lärarexamen, så att fler lärare kan komma
              i fråga för satsningen och medlen utnyttjas bättre.
            </seg>
            <seg n="3e5d89cd">
              Strävan att minska antalet obehöriga lärare är ett av de viktigaste
              inslagen i regeringens utbildningspolitik. Den satsning som regeringen
              gjort på vidareutbildning av lärare har inneburit att ca 450 obehöriga
              lärare hittills har antagits för att gå utbildningen och att ytterligare
              700 lärare har sökt utbildningen till höstterminen 2008. Antalet
              personer som fått ta del av satsningen är lägre än beräknat, men
              det är min förhoppning att antalet antagna ska öka i nästa omgång.
            </seg>
            <seg n="3a6c4c46">
              Satsningen bygger på att den enskilde lärarens behov av kompletterande
              utbildning för att uppfylla målen för en lärarexamen är sådant
              att det kan tillgodoses inom ett år. En viktig förutsättning är
              därför att lärosätena använder sig av bra och effektiva metoder
              för validering av tidigare erfarenheter och kunskaper.
            </seg>
            <seg n="20ee054c">
              Det allmänna utbildningsområdet i lärarutbildningen omfattar
              i dag 90 högskolepoäng, varav minst 15 högskolepoäng utgörs av
              verksamhetsförlagd utbildning. Eftersom satsningen riktar sig
              till personer som har gedigen lärarerfarenhet anser regeringen
              att det inte är rimligt att de ska behöva läsa 90 högskolepoäng
              för att komplettera sin utbildning. Det är viktigt att de lärarerfarenheter
              som de har med sig fullt ut tillgodoräknas i samband med vidareutbildningen.
            </seg>
            <seg n="dcf59c26">
              Utbildningsdepartementet har i samtal med berörda lärosäten gått
              igenom förutsättningarna för att framgångsrikt genomföra utbildningssatsningen,
              bland annat gällande frågan om validering.
            </seg>
            <seg n="e3d84c61">
              Jag följer kontinuerligt behovet av insatser för att minska antalet
              obehöriga lärare och är redo att återkomma med förslag till åtgärder
              när så behövs.
            </seg>
          </u>
          <note type="speaker" n="0be10677">
            Anf. 85 MARIE GRANLUND (s):
          </note>
          <u who="marie_granlund_2a02ae" xml:id="i-6a8c589748b3b868-0" n="eb55e345">
            <seg n="f6a6edbe">
              Fru talman! Jag får tacka statsrådet för svaret, även om det
              är ett icke-svar eftersom det inte medför att antalet behöriga
              lärare blir fler. Vi socialdemokrater anser att eleverna har rätt
              till behöriga lärare. Det är det bästa sättet att kvalitetssäkra
              grund- och gymnasieskolan.
            </seg>
            <seg n="96b9659d">
              När vi socialdemokrater var i regeringsställning genomförde vi
              en satsning för att fylla behovet av behöriga lärare. Den hette
              SÄL, särskild utbildning av lärare. I budgetpropositionen för
              2002 gav regeringen sex lärosäten i uppdrag att anordna utbildningar
              för obehöriga lärare med målet att fram till 2006 utbilda 4 000
              obehöriga lärare. Det målet överskreds med råge.
            </seg>
            <seg n="0309a0d4">
              Utbildningen utvärderades av Högskoleverket år 2007. De kom fram
              till att SÄL tycktes vara en ändamålsenlig lösning för att yrkesverksamma
              i skolan skulle kunna bli behöriga för lärartjänster. Såväl studenter
              som kommuner var nöjda med utfallet, och andelen studenter som
              avbröt SÄL var mycket låg jämfört med den reguljära lärarutbildningen.
              Även högskolorna, till exempel Malmö högskola, vittnar om att
              alla berörda parter beskrivit utbildningsprogrammet som en stor
              framgång.
            </seg>
            <seg n="26040e9b">
              Den borgerliga regeringen avbröt denna satsning för att göra
              en egen satsning benämnd VAL, vidareutbildning av lärare. En viktig
              skillnad mot SÄL är att VAL är kortare 60 högskolepoäng i stället
              för 90. Kommuner och lärosäten anstränger sig nu för att informera
              om utbildningen, vilket gett resultat. Söktrycket är stort även
              till denna utbildningssatsning.
            </seg>
            <seg n="01c0f33c">
              Men eftersom många sökande har alltför otillräcklig utbildning
              eller lärarerfarenhet för att kunna slutföra sina studier inom
              denna snäva ram är det få som kan antas. Endast 700 av 2 400 utbildningsplatser
              beräknas utnyttjas när programmet avslutas i höst. Av de 60 miljoner
              regeringen avsatte för satsningen under 2007 har bara drygt 5
              miljoner använts.
            </seg>
            <seg n="6b8fcf85">
              Umeå universitet, som har samordningsansvar och uppdraget att
              utvärdera detta, uppskattar att om man hade haft en längre utbildning
              hade väldigt många fler kunnat gå på den. Högskolornas uppskattning
              är att ca 24 procent fler studenter hade kunnat antas under höstterminen
              2007 och 36 procent fler under vårterminen 2008 än vad som nu
              blev utfallet. Det är alltså inte vare sig pengar eller intresse
              som saknas, utan felet ligger i regeringens beslut om upplägg
              av utbildningen.
            </seg>
            <seg n="79d07481">
              De som drabbas hårdast är yrkeslärarna och hemspråkslärarna.
              Dessa rekryteras oftast till skolan efter ett antal år i sina
              respektive yrken. Med den borgerliga regeringen förändras möjligheten
              för en praktiker att läsa in de lärarspecifika ämnena, som pedagogik
              och metodik. Tiden räcker helt enkelt inte till, eftersom utbildningen
              nu har bantats.
            </seg>
            <seg n="7fc7a79b">
              I Sydsvenska Dagbladet den 16 mars svarar statsrådet på en direkt
              fråga om det inte finns någon anledning att se över utbildningen
              och dess upplägg att skulden är kommunernas. De borde ha uppmuntrat
              fler att söka. Men det är inte det som är problemet. Det finns
              ett stort söktryck. Problemet är att utbildningen är för kort
              för att kunna erbjuda dem som vill gå den möjlighet att bli behöriga.
            </seg>
            <seg n="e3b528ab">
              Jag skulle vilja fråga statsrådet med anledning av det svar jag
              har fått: Är det inte alarmerande att det är på det här sättet?
              När kommer statsrådet att omvärdera denna satsning, VAL, så att
              vi får fler behöriga lärare, vilket eleverna har rätt till?
            </seg>
          </u>
          <note type="speaker" n="4122cddf">
            Anf. 86 Statsrådet LARS LEIJONBORG (fp):
          </note>
          <u who="unknown" xml:id="i-d8e754dee7249a43-42" n="ed60242e">
            <seg n="82d7e0fb">
              Fru talman! Det är ett mycket viktigt problem som Marie Granlund
              tar upp. Vi påmindes om det häromdagen, när Lärarutredningen kom
              med sitt betänkande och redovisade siffrorna för hur många obehöriga
              lärare som finns i den svenska skolan. Det är omkring 20 procent
              av lärarna som är obehöriga. Vi talar om 30 000 personer. Det
              är ett mycket stort problem.
            </seg>
            <seg n="145f4ffc">
              Regeringens uppfattning är att vi inte ska ha obehöriga lärare
              i skolan. De som är obehöriga ska erbjudas vidareutbildning, och
              kommunerna ska anställa behöriga lärare på fasta tjänster framöver.
              Då är ett mycket viktigt ämne hur de som nu är verksamma men obehöriga
              får möjlighet att nå behörighet. Vi gör en hel del olika saker.
              Skolministern har nyligen annonserat en satsning för att få fram
              fler behöriga yrkeslärare. Vi gör särskilda satsningar riktade
              mot invandrarlärare. Vi har ett stort projekt vi kallar Lärarlyftet.
              Det erbjuder fortbildning och vidareutbildning.
            </seg>
            <seg n="b7980ecc">
              Jag har redan tidigare här i kammaren erkänt att satsningen VAL
              inte har fått den omfattning som vi hade räknat med. Ser man det
              i relation till behovet finns det som jag säger i sista meningen
              i svaret anledning att följa det här och återkomma med ytterligare
              förslag. Situationen är sådan att vi måste se till att det finns
              ett fungerande system för vidareutbildning av obehöriga.
            </seg>
            <seg n="20efdcf2">
              De obehöriga kan delas in på olika sätt. En uppdelning är mellan
              dem som saknar pedagogisk utbildning och dem som saknar ämnesutbildning
              i de ämnen de undervisar i. Hittills har diskussionen rätt mycket
              gällt dem som saknar pedagogisk utbildning, som i huvudsak ges
              inom det så kallade allmänna utbildningsområdet. Vår uppfattning
              är att man i en vidareutbildningssatsning bör kunna klara det
              inom ramen för 60 högskolepoäng.
            </seg>
            <seg n="808e648c">
              Om det däremot är så att man har fått undervisningsuppgifter
              i ett antal ämnen där man saknar ämnesbehörighet kan det krävas
              längre tid än ett år för att få kompetensen. Jag är inför framtiden
              när det gäller att tillgodose behovet av ämneskompetens öppen
              för att överväga 60-poängsgränsen.
            </seg>
            <seg n="fb009a0d">
              Men nu har vi det här systemet. Det blir en antagning också nu
              till hösten. Vi får se hur den går. Utbildningsminister Björklund
              hanterar Lärarutredningens förslag, och jag får senare i år Lärarutbildningsutredningens
              förslag. Parallellt med de två processerna ska vi också se till
              att vi har bästa möjliga vidareutbildning för lärare.
            </seg>
          </u>
          <note type="speaker" n="58c28d76">
            Anf. 87 MARIE GRANLUND (s):
          </note>
          <u who="marie_granlund_2a02ae" xml:id="i-6a8c589748b3b868-1" n="eb55e345">
            <seg n="bff8707a">
              Fru talman! Det är intressant att höra att Utbildningsdepartementet
              verkar vara väldigt delat. Skolminister Jan Björklund säger att
              det ska bli fler behöriga lärare. Man ska inte få lov att sätta
              betyg om man inte är behörig. Detta är någonting som vi socialdemokrater
              absolut ställer upp på.
            </seg>
            <seg n="488fe40c">
              Men då måste man också se till att det blir fler behöriga lärare.
              Då är det ganska anmärkningsvärt att man inte gör någonting när
              man ser resultaten, utan säger att det kanske kommer att hända
              någonting i framtiden. Men det är nu man måste ta tag i det här
              och fortsätta att beta av detta. Satsningen är en flopp. Också
              Sydsvenska Dagbladet skriver att den nya utbildningen för obehöriga
              lärare är en flopp. Vi kan inte bara sitta ned och vänta. Söktrycket
              finns, men utbildningen passar inte de sökande. Det säger såväl
              kommunerna som Umeå universitet, som har i uppdrag att utvärdera
              det här.
            </seg>
            <seg n="cb64c593">
              Umeå universitet säger så här: En specifik grupp lärare i yrkesämnen
              är ur arbetsmarknadssynpunkt särskilt intressant. Många ser VAL,
              den nya satsningen, som den möjlighet som av olika skäl en reguljär
              lärarutbildning inte kan erbjuda.
            </seg>
            <seg n="95d32d59">
              Här bör emellertid påpekas att begränsningen i poängram jämfört
              med den satsning som vi socialdemokrater hade, SÄL, är särskilt
              besvärande. Dels ska yrkesbranscherfarenhet bedömas, både mot
              kravet på yrkeskompetens och mot kravet på högskoleutbildning,
              dels ska lärarerfarenheten bedömas. Sammantaget innebär detta
              betydande svårigheter att rymma behovet av kompletterande utbildning
              inom de nuvarande 60 poängen.
            </seg>
            <seg n="72e78352">
              Slutligen skriver man att de som har utvärderat det här vill
              framhålla att en tidsmässig förlängning av projektet, det vill
              säga ytterligare ansökningsomgångar utöver de tre planerade, inte
              efterfrågas om detta inte kopplas till utökad poängram.
            </seg>
            <seg n="43818ec1">
              Kan det vara tydligare? De som regeringen själv har utsett att
              utvärdera denna satsning säger att den inte fungerar. Ministern
              säger att det kanske kommer att fungera någon gång i framtiden.
              Det skulle vara välkommet om ministern hade ett besked att ge
              i dag om att detta kommer att åtgärdas i budgeten i höst, så att
              man verkligen kan se att det kommer att hända någonting, att Utbildningsdepartementet
              talar samma språk. Nu är det en delad utbildning. Det fungerar
              inte i praktiken. Det är väldigt många elever som drabbas av det
              här under resans gång.
            </seg>
            <seg n="fd60cb4b">
              Min fråga till ministern är: Kan vi förvänta oss att det kommer
              förslag om detta i budgetpropositionen i höst?
            </seg>
          </u>
          <note type="speaker" n="9b36ae42">
            Anf. 88 Statsrådet LARS LEIJONBORG (fp):
          </note>
          <u who="unknown" xml:id="i-d8e754dee7249a43-43" n="ed60242e">
            <seg n="c90df9ca">
              Fru talman! Jag ska svara på den frågan, men innan jag gör det
              skulle jag ändå vilja påminna om Marie Granlunds eget ansvar för
              den situation vi har. Det är trots allt en mångårig socialdemokratisk
              misskötsel av svensk skola som har lett fram till att var femte
              lärare, ännu mer i flera viktiga stadier, är obehörig. Det är
              den soppan som vi har fått ansvar att reda upp. Det gör vi på
              alla möjliga sätt. Lärarlyftet är en miljardsatsning som når många
              människor och ger tillfälle till forskarutbildning, fortbildning
              och vidareutbildning riktade till olika grupper.
            </seg>
            <seg n="12755c64">
              Vi tar detta problem som Socialdemokraterna enligt vår mening
              till mycket stor del är ansvariga för på mycket stort allvar.
              Vi kommer i budgetpropositionen att återkomma till detta ämne.
              Det kan Marie Granlund vara helt övertygad om. Vi är besjälade
              av ambitionen att vi inte får världens bästa skola om vi inte
              har världens bästa lärare, och världens bästa lärare bör vara
              behöriga.
            </seg>
            <seg n="00339d08">
              Verkligheten är den att en hel del av de obehöriga lärare som
              nu finns gör ett jättefint arbete. Jag hade en interpellationsdebatt
              i samma ämne för några dagar sedan där Miljöpartiets Mats Pertoft
              påpekade att de individer vi talar om är guld värda. De är så
              engagerade i sin läraruppgift att de är redo att ta tjänstledigt,
              kanske ta studielån och ägna tid åt att försöka bli behöriga.
            </seg>
            <seg n="6d28bd78">
              De ska naturligtvis inte från statsmakternas sida mötas med beskedet
              att vi inte är intresserade av det. Vi ska definitivt möta det
              utbildningsbehov och det intresse som finns. Uppgiften är som
              jag sade i mitt förra inlägg ganska gigantisk. Den socialdemokratiska
              skolpolitiken ledde fram till 30 000 obehöriga lärare.
            </seg>
            <seg n="a74934e9">
              Behovet är stort. Vi kommer definitivt i budgetpropositionen
              att återkomma till ett antal frågeställningar på detta område.
            </seg>
          </u>
          <note type="speaker" n="e507b664">
            Anf. 89 MARIE GRANLUND (s):
          </note>
          <u who="marie_granlund_2a02ae" xml:id="i-6a8c589748b3b868-2" n="eb55e345">
            <seg n="477e9f4a">
              Fru talman! Jag välkomnar det beskedet. Det måste också börja
              levereras någonting. Det går inte bara att ha en massa retoriska
              inlägg om att det behövs fler behöriga lärare. Man måste också
              göra någonting åt det för att det ska bli så.
            </seg>
            <seg n="c809047a">
              Vi gjorde en satsning som blev otroligt lyckosam. Det blev över
              4 000 fler behöriga lärare av dem som varit obehöriga. Men av
              vanlig politisk dogmatism valde den borgerliga regeringen att
              det inte kunde fungera. Det kunde inte vara bra om det var Socialdemokraterna
              som hade kommit på det även om alla ute i verkligheten tyckte
              så. Det kunde inte fungera, och därför måste man hitta på något
              nytt. Det nya visade sig inte fungera.
            </seg>
            <seg n="fb200ffa">
              I ena minuten talar man om att det ska vara fler yrkeslärare,
              att de behöver mer kompetens, och så vidare. Det är precis de
              som inte kommer till därför att utbildningen är för kort. Det
              säger just de som har till uppgift att utvärdera den satsning
              som regeringen har gjort.
            </seg>
            <seg n="6aabcafa">
              I stället för att ta krafttag med detta, leverera en proposition
              snabbt som attan eller fatta ett regeringsbeslut skyller ministern
              på kommunerna att söktrycket är för lågt, vilket är helt felaktigt.
              Söktrycket är högt. Men utbildningen motsvarar inte deras behov.
              Det säger de som är ute i verkligheten och arbetar med detta.
              Det är helt obegripligt att man inte gör någonting.
            </seg>
            <seg n="9219a959">
              Lärarförbundet sade i diskussionen som var förra veckan i medierna
              om behöriga lärare, att behöriga lärare skulle sätta betyg och
              så vidare, att de ställer upp på detta. Men det är klart att samhället
              måste skjuta till resurser så att fler obehöriga lärare blir just
              behöriga.
            </seg>
            <seg n="04c77d0f">
              Nu finns det pengar. Men utbildningen är inte tillfyllest, och
              ingenting händer. Det är väldigt anmärkningsvärt. Eleverna i Sverige
              har rätt att ha behöriga lärare.
            </seg>
          </u>
          <note type="speaker" n="09298a0a">
            Anf. 90 Statsrådet LARS LEIJONBORG (fp):
          </note>
          <u who="unknown" xml:id="i-3456cd3e32056590-3" n="ed60242e">
            <seg n="99ba0ee6">
              Fru talman! Marie Granlund kan inte gärna säga att ingenting
              händer. Den här regeringen har som ingen tidigare regering tagit
              ett antal initiativ när det gäller att lyfta läraryrkets status
              och lyfta lärarnas kunskaper. Jag tycker att vi har gjort väldigt
              mycket.
            </seg>
            <seg n="74ff66c0">
              När vi såg på statistiken konstaterade vi att det finns åtskilliga
              lärare därute som med ett års vidareutbildning skulle nå behörighet.
              Det är alltid en avvägning. Ju längre utbildningen är desto dyrare
              blir den också för individerna. Vi vill erbjuda en utbildning
              där man relativt snabbt skulle kunna uppnå behörighet.
            </seg>
            <seg n="5f21057e">
              Nu bedömde de som validerade ansökningarna att flera av dem som
              sökte hade behövt gå en längre utbildning än ett år. Det är klart
              att vi måste dra slutsatser av det när vi utvärderar det.
            </seg>
            <seg n="c3d14fbe">
              Vi har beställt en utvärdering som ska komma år 2010. Men Marie
              Granlund och andra kan vara helt lugna över att vi följer detta
              kontinuerligt. Jag vill egentligen inte säga att det är brist
              på pengar. Vi bedömer behovet av duktiga behöriga lärare som så
              stort att vi är redo att satsa resurser på detta.
            </seg>
            <seg n="58c42100">
              Det är en fråga om att hitta de bästa formerna. Den här satsningen
              har inte blivit så framgångsrik som vi hoppades. Dock har ett
              antal hundra personer trots allt gått igenom den utbildningen
              och kommer att ha gått igenom den när den är avslutad. Men den
              ekonomiska ramen var större. Den var ungefär dubbelt så stor.
            </seg>
            <seg n="472cb36e">
              Vi följer detta kontinuerligt. Vi kommer definitivt att återkomma,
              till att börja med i budgetpropositionen i höst.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="59ecbae2">
            Ajournering
          </note>
          <note n="7ef2502b">
            Kammaren beslutade kl. 13.36 på förslag av tredje vice talmannen
            att ajournera förhandlingarna i cirka fem minuter i väntan på
            att statsrådet Cecilia Malmström skulle infinna sig i kammaren
            för att lämna svar på interpellation 2007/08:656.
          </note>
          <u who="unknown" xml:id="i-c528ec277f05b7dd-3" n="ed60242e">
            <seg n="20bf50ee">
              Återupptagna förhandlingar
            </seg>
          </u>
          <note n="6769e22d">
            Förhandlingarna återupptogs kl. 13.43.
          </note>
          <note n="c7209909">
            17 § Svar på interpellation 2007/08:656 om Lissabonfördraget
          </note>
          <note type="speaker" n="f470e643">
            Anf. 91 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-6b56139ea7064f09-0" n="c23857ad">
            <seg n="aad8367f">
              Fru talman! Ärade ledamöter! Jag ber tusen gånger om ursäkt.
              Jag hade missat att kammarens sammanträde startade tidigt i morse
              och hade ställt in mig på att komma hit vid åttatiden i kväll.
              Jag är verkligen ledsen över detta.
            </seg>
            <seg n="232c3fb4">
              Fru talman! Anne-Marie Pålsson har frågat mig på vilket sätt
              jag anser att Lissabonfördraget stärker och fördjupar demokratin
              i EU och i dess medlemsländer och om jag avser att ta något initiativ
              i sammanhanget.
            </seg>
            <seg n="3c297973">
              Jag är tacksam för att Anne-Marie Pålsson ställer denna fråga.
              Ett av de viktigaste skälen till att se över EU:s fördrag, var
              just att försöka minska klyftan mellan medborgarna och det europeiska
              samarbetet. Jag är därför tacksam för den här möjligheten att
              förklara hur jag ser att Lissabonfördraget förstärker demokratin
              inom EU.
            </seg>
            <seg n="f845cbfb">
              Som Anne-Marie Pålsson själv framhåller blir det nu huvudregel
              att beslut i rådet fattas med kvalificerad majoritet, samtidigt
              som Europaparlamentet får en större roll. Det är viktigt att se
              dessa båda delar av beslutsprocessen i ett sammanhang. Genom att
              det nationella vetot begränsas i rådet skapas förutsättningar
              för effektivt agerande i en union med 27 medlemsländer. Samtidigt
              bevaras en garanti för legitimitet genom att Europaparlamentet,
              som är den enda direktvalda institutionen på EU-nivå, får ett
              stärkt inflytande.
            </seg>
            <seg n="77607225">
              Men Lissabonfördraget går betydligt längre i att bredda EU:s
              beslutsprocesser i syfte att släppa in fler samhällsaktörer, öka
              insynen och därmed göra unionen mer demokratisk.
            </seg>
            <seg n="9c877754">
              Lissabonfördraget ger riksdagen och andra nationella parlament
              i EU-länderna bättre möjligheter att delta i EU:s beslutsprocesser
              på ett tidigt stadium. Alla nya lagförslag från kommissionen ska
              skickas ut till de nationella parlamenten samtidigt som de går
              till medlemsländernas regeringar och till Europaparlamentet. Riksdagen
              får därmed en chans att reagera tidigt, innan förhandlingarna
              mellan regeringarna har kommit så långt att det blir svårt att
              lämna in synpunkter.
            </seg>
            <seg n="354d96d9">
              De nationella parlamenten får dessutom möjlighet att kräva att
              ett EU-lagförslag omprövas. EU ska redan nu följa subsidiaritetsprincipen,
              det vill säga inte ta beslut om saker som sköts bättre på nationell,
              lokal eller regional nivå. I Lissabonfördraget höjs kraven på
              EU-institutionerna att hålla sig till den principen genom att
              ge de nationella parlamenten rätt att kontrollera om principen
              verkligen efterlevs. Skulle en tredjedel av de nationella parlamenten
              anmäla att de motsätter sig ett förslag utifrån subsidiaritetsprincipen
              ska EU-kommissionen ompröva sitt förslag.
            </seg>
            <seg n="7a7eba62">
              Lissabonfördraget skapar också mer utrymme för lokala aktörer
              och organisationer i det civila samhället. Fördraget kräver att
              EU respekterar kommunal och regional självstyrelse. Fördraget
              anger dessutom uttryckligen att EU-institutionerna ska föra en
              regelbunden dialog med det civila samhället och att kommissionen
              ska hålla formella samråd med alla berörda parter. EU-kommissionen
              ska kort sagt genomföra breda remissrundor innan man föreslår
              ny lagstiftning.
            </seg>
            <seg n="bb0a4553">
              En särskild nyhet är medborgarinitiativet, som innebär att en
              miljon EU-medborgare tillsammans kan uppmana EU-kommissionen att
              lägga fram ett lagförslag. Reformen lägger inget tvång på EU-kommissionen,
              men det blir politiskt svårt att bortse från ett förslag från
              så många medborgare.
            </seg>
            <seg n="b671c4be">
              Slutligen stärker fördraget öppenheten, vilket är en förutsättning
              för alla medborgares faktiska möjlighet att delta i den demokratiska
              processen. Principen om handlingars offentlighet utvidgas till
              att gälla alla EU:s institutioner, organ och byråer och en ny
              regel införs om öppna möten när rådet diskuterar och antar lagstiftning.
            </seg>
            <seg n="8d2e9093">
              Regeringen har drivit på aktivt för att Lissabonfördraget ska
              innehålla skrivningar som främjar demokrati, öppenhet, insyn och
              delaktighet. Denna linje har haft brett stöd i riksdagen, och
              jag hoppas att regeringen och riksdagen kan fortsätta att samarbeta
              för att göra det bästa av Lissabonfördraget. Inför och under Sveriges
              ordförandeskap i EU kommer fördragets reformer förhoppningsvis
              att omsättas i praktiken. Jag kommer i den processen att aktivt
              verka för att reformerna får stort genomslag och att de möjligheter
              som Lissabonfördraget innebär förs ut i den svenska debatten.
            </seg>
          </u>
          <note type="speaker" n="6b6f081b">
            Anf. 92 ANNE-MARIE PÅLSSON (m):
          </note>
          <u who="anne-marie_palsson_337d37" xml:id="i-8ef7a538303973e0-0" n="795fb538">
            <seg n="9d788e1a">
              Fru talman! Tack för svaret. Det svar jag har fått är ett svar
              men det är inte övertygande i alla delar.
            </seg>
            <seg n="fd51ab22">
              Jag kan hålla med statsrådet Malmström om att den juridiska personen
              EU kan bli mer demokratisk genom Lissabonfördraget. Men min fråga
              gällde inte den juridiska personen EU. Den gällde EU-familjen
              som består både av den juridiska personen EU med sina institutioner
              och av de 27 medlemsstaterna.
            </seg>
            <seg n="b2a3e54b">
              När man pratar om demokrati gäller det att höja blicken och se
              hur det totala demokratiinslaget i hela denna familj att påverkas
              av Lissabonfördraget. Det är här vi inte är eniga.
            </seg>
            <seg n="b8b6a01e">
              Jag menar att för att kunna göra en riktig analys av detta måste
              man se hur makt, beslutande och inflytande påverkas av Lissabonfördraget.
              Det råder ganska bred enighet om att Lissabonfördraget innebär
              att de nationella parlamenten urholkas på inflytande. Lagrådet
              har formulerat det så här: De nu nämnda överlåtelserna om normgivningskompetens
              och traktatmakt är så omfattande och betydelsefulla att riksdagens
              ställning reellt sett urholkas i väsentlig grad.
            </seg>
            <seg n="6a174ee9">
              Det är i och för sig en bedömning som man gjorde av den förra
              fördragstexten, men eftersom innehållet i Lissabonfördraget i
              allt väsentligt är detsamma som tidigare kan man använda Lagrådets
              kommentar även för att beskriva Lissabonfördraget.
            </seg>
            <seg n="9f47c00f">
              Även andra bedömare gör samma observation, nämligen att Lissabonfördraget
              innebär en överföring av makt från nationella parlament till EU-parlamentet
              främst.
            </seg>
            <seg n="4594ace7">
              Vad händer då? Detta är intressant. De nationella parlamenten
              präglas ju av en hög grad av demokratisk legitimitet. Det är normalt
              sett ett högt valdeltagande, och det finns ett tydligt inslag
              av ansvarsutkrävande. Medborgarna kan, om de inte gillar det som
              deras valda representanter åstadkommer, rösta bort dem.
            </seg>
            <seg n="27b37870">
              Detta gäller inte EU-parlamentet, och det är här som det är problematiskt.
              Om EU-medborgarna inte är nöjda med vad EU-parlamentet har åstadkommit
              under den femåriga mandatperioden kan EU-medborgarna inte utkräva
              ansvar av EU-parlamentet. Röstningen i EU-parlamentet sker nämligen
              inte på ett sådant sätt att det leder till en regeringsombildning
              om man är missnöjd. Därtill är det ungefär hälften så många som
              röstar i valet till EU-parlamentet som till de nationella parlamenten.
            </seg>
            <seg n="5fcb181b">
              I det här avseendet kan man säga att vi överför makt från nationella
              parlament med hög demokratisk legitimitet till EU-parlamentet
              med en mycket låg demokratisk legitimitet. Det är ur det perspektivet
              som jag säger att det totala demokratiinnehållet i hela EU-familjen
              försvagas och minskar genom Lissabonfördraget.
            </seg>
            <seg n="983955a5">
              Till detta kan man foga att också den omständigheten att man
              ska fatta beslut med kvalificerad majoritet leder till att ansvarsutkrävandet
              kommer att begränsas. Det kan ju vara så att svensk riksdag och
              svensk regering benhårt driver en linje men ändå kommer att bli
              nedröstade i rådet av en annan majoritet.
            </seg>
            <seg n="958d0fd2">
              Lagrådet har formulerat i sin skrivning att förekomsten av majoritetsbeslut
              leder till att varken de svenska väljarna eller riksdagen kan
              ställa någon till ansvar i det fall då den svenske representanten
              blivit nedröstad i ministerrådet. Detta innebär att vad som är
              en fundamental princip för det svenska statsstyret inte får genomslag
              inom området överlåtelse av beslutsrätt.
            </seg>
          </u>
          <note type="speaker" n="bcda0ed1">
            Anf. 93 ULF HOLM (mp):
          </note>
          <u who="ulf_holm_0cd69a" xml:id="i-80c3e804804516e7-0" n="ad6be717">
            <seg n="5d1e5450">
              Fru talman! Jag vill börja med att tacka Ann-Marie Pålsson för
              att hon har ställt denna interpellation som jag ser som väldigt
              viktig, det vill säga om demokrati och hur demokrati ska skötas,
              inte bara på nationell nivå utan nu också på europeisk nivå.
            </seg>
            <seg n="3c1adbf1">
              Jag kan hålla med om mycket av det som Ann-Marie Pålsson förde
              fram om att det inte är optimalt som det ser ut i dag. Och det
              kommer inte att bli mer optimalt med Lissabonfördraget, därför
              att det ändrar inte på grundprincipen. Man brukar säga att EU
              lider av ett demokratiskt underskott, och det kommer att öka med
              Lissabonfördraget, som jag ser det.
            </seg>
            <seg n="ffafef24">
              Det som man ofta hör från enskilda väljare i EU-debatten är:
              De gör som de vill, och jag kan inte påverka. På ett sätt är det
              sant, därför att om jag är missnöjd med ett EU-beslut, vem ska
              jag då utkräva ansvar av? Är det av Cecilia Malmström, som sitter
              i regeringen, i riksdagsvalet 2010? Det är inte säkert. Cecilia
              Malmström kan ha varit väldigt duktig och röstat rätt i ministerrådet
              men blivit överkörd av de andra ministrarna. Ska jag då vända
              sig till EU-parlamentarikerna? Vi har 18 stycken i dag, och samtliga
              svenskar har röstat på samma linje för eller emot ett lagförslag
              men har blivit överkörda av den stora majoriteten i EU-parlamentet.
              Eller är det av riksdagsledamoten Holm, som har suttit i EU-nämnden
              och vid regeringens samråd antingen bifallit eller anmält avvikande
              mening, som ansvar ska utkrävas? Det är alltså väldigt svårt att
              veta var och hur man ska utkräva ansvar för den förda EU-politiken.
              Detta sammelsurium ökar inte förståelsen eller den demokratiska
              legitimiteten av EU-beslut. Det är det man måste fundera på.
            </seg>
            <seg n="15f57341">
              Därför blir jag ganska häpen när statsrådet i sitt svar anför:
              Genom att det nationella vetot begränsas i rådet skapas förutsättningar
              för effektivt agerande i en union med 27 länder. Då har man en
              väldigt snäv ministersyn på demokrati: Nu får jag vara med och
              besluta, och vi kan eventuellt köra över Spaniens minister i den
              här frågan därför att han inte tycker som vi.
            </seg>
            <seg n="2107b2b7">
              Det innebär samtidigt att makt flyttas från de nationella parlamenten
              till EU överstatligt, det vill säga att Sverige också kan bli
              överkört i flera frågor. Då blir det svårt att utkräva ansvar.
            </seg>
            <seg n="4228bd13">
              Överstatlighet kan på vissa punkter vara jättebra, men det kan
              också vara en väldigt stor nackdel. Vad skulle vi ha gjort nu
              om det inte hade varit överstatlighet i frågan om äktenskapsval
              den fråga som Beatrice Ask tog upp i EU-nämnden senast häromdagen?
              Där står Sverige i stort sett ensamt mot alla andra länder om
              var och hur äktenskap ska ske mellan parter från olika länder.
              Sverige stoppar nu förslaget, därför att vi har veto och har möjligheten
              att påverka andra länder att se över lagstiftningen så att alla
              länder kan bli överens. Det är någonting fint när alla länder
              kan bli överens, när ministrar i alla de 27 länderna kan försvara
              beslutet och stå upp för det, och det är bra för alla medborgare.
              Därför är inte mellanstatlighet någonting som man ska se ned på
              utan faktiskt en väldig styrka.
            </seg>
            <seg n="bd4bf762">
              Ett mellanstatligt beslut var det också när EU satte upp målen
              för att minska klimatutsläppen. Det var ett mellanstatligt beslut
              som alla länder nu måste försvara i sina hemländer. Det är en
              styrka. Det hade varit mycket värre om det hade varit ett överstatligt
              beslut och några länder hade blivit överkörda, därför att då skulle
              de inte ha stått upp för besluten.
            </seg>
            <seg n="603114c2">
              Lissabonfördraget innebär att det nu blir sämre demokratisk insyn
              i EU, därför att så många nya politikområden flyttas över till
              överstatlighet i stället för mellanstatlighet.
            </seg>
          </u>
          <note type="speaker" n="9e088bbf">
            Anf. 94 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-e6cd2d87315f4ec5-0" n="fb170a50">
            <seg n="3f1e8661">
              Fru talman! Tack, statsrådet, för svaren! Och tack även Ann-Marie
              Pålsson och Ulf Holm för att ni har tagit upp frågan till debatt!
              Det är ju alltid viktigt.
            </seg>
            <seg n="98a082fc">
              Enligt en nyligen publicerad mätning är 69 procent av Moderata
              samlingspartiets väljare positivt inställda till vårt medlemskap.
              Det är till och med fler än i EU-ministerns eget parti. Jag tror
              och hoppas att det beror på att vi har en öppen, aldrig okritisk,
              djup, engagerad debatt om Europafrågor och attityd till Europasamarbetet.
              Vi gillar att använda Europasamarbetet till att lösa gemensamma
              problem och låta bli det som länder, regioner, familjer och individer
              klarar bättre själva. Jag tycker att Lissabonfördraget löser den
              balansen ganska väl. Jag anmälde mig till den här debatten för
              att det inte ska råda några missuppfattningar om att detta är
              en uppfattning som jag delar med de allra flesta av Moderata samlingspartiets
              både väljare och riksdagsledamöter.
            </seg>
            <seg n="bca75bd1">
              Det är ändå väldigt bra med den här debatten, därför att just
              demokratin är ett av de viktigaste skälen för att rösta ja till
              Lissabonfördraget när vi får det.
            </seg>
            <seg n="65ba6cbe">
              Redan när det förra förslaget mejslades fram i det så kallade
              konventet för några år sedan hade man en period då man tog till
              sig kritik mot det som faktiskt var dåligt med EU som det såg
              ut då. Då fanns det kritik ur demokratisynpunkt och inflytandesynpunkt
              från nationella parlament. Demokrati och inflytande stärks med
              Lissabonfördraget. Det ger oss verktyg för att ta tag i viktiga
              framtidsfrågor. Det möjliggör utvidgning, och det möjliggör den
              ökade öppenhet och demokrati som statsrådet redan har berättat
              om. Det säger man nej till om man säger nej till fördraget.
            </seg>
            <seg n="b549dbe3">
              Jag tycker att lite av både Ann-Marie Pålssons och Ulf Holms
              frågeställningar utgår från den felaktiga synen att Sverige bestämmer
              allting självt om allting som berör svenska folket. Vi vet nämligen
              att till exempel miljöfrågor och sysselsättningsfrågor inte längre
              är något som vi här inne råder alldeles själva över. Då tycker
              jag att demokratin snarare ökar av att vi använder EU-medlemskapet
              aktivt. Det ger oss makt att kunna använda folkvalda politiker
              i ministerråd, i svenska parlamentet och i Europaparlamentet för
              att fatta beslut i frågor som alla svenska medborgare berörs av.
              Om vi sitter här och inte gör det frånhänder vi oss faktiskt makt
              som vi har.
            </seg>
            <seg n="f4bdf8c1">
              Lissabonfördraget reglerar hur denna makt ska användas. Då är
              det väldigt positivt just att de nationella parlamentens inflytande
              ökar både positivt och negativt. Vi använder redan möjligheten,
              som kommer att stärkas, att yttra oss om förslag när de kommer.
            </seg>
            <seg n="e9af0020">
              Vi har också börjat prova och kommer att kunna använda skarpt
              den 1 januari, givet att fördraget ratificerats förstås, möjligheten
              att också säga ifrån ibland när något kanske är på väg att hittas
              på på fel nivå. Det ökar den demokratiska kontrollen, det ökar
              insynen, det ökar demokratin, och jag tror att det också kan öka
              svenska folkets förståelse för hur vi använder EU och EU-verktygen.
              Det tar hem dem till oss, och det tycker jag är viktigt.
            </seg>
            <seg n="bf35c11c">
              Sammanfattningsvis ska jag nämna för er som inte var med, så
              att det framgår i debatten och protokollet, att vi i juni förra
              året hade en kammardebatt inför det toppmöte som lade fast större
              delen av Lissabonfördraget. Det var inför den midsommarhelg som
              flera av oss för övrigt tillbringade här inne med telefonsamtal
              med EU-ministern och andra. Sådant är viktigt för svenska riksdagsledamöter.
              I den omröstningen i kammaren var det 87 procent av ledamöterna
              som röstade ja till det så kallade detaljerade mandat som förelåg
              då och som sedan blev Lissabonfördraget.
            </seg>
            <seg n="ec6b3c5a">
              Det var jag stolt över att vara en del av, och det hoppas jag
              få vara igen i november. Lissabonfördraget ger oss makt som vi
              inte skulle ha annars, reglerar bättre hur vi använder EU till
              vardags och ökar öppenheten.
            </seg>
          </u>
          <note type="speaker" n="84ece1b6">
            Anf. 95 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-6b56139ea7064f09-1" n="c23857ad">
            <seg n="9856f1c2">
              Fru talman! Tack för den här debatten! Jag tycker att det är
              väldigt viktigt att diskutera detta. Jag skulle gärna se att vi
              gjorde det ofta och i många forum, också utanför den här riksdagen,
              trots att det är riksdagen som ska ratificera fördraget. Det är
              en viktig fråga.
            </seg>
            <seg n="b6a0df88">
              Mycket av den kritik som kommer från både Ulf Holm och Anne-Marie
              Pålsson om hur EU fungerar i dag och svårigheterna att utkräva
              ansvar i vissa frågor är ju en generell kritik mot hur EU fungerar,
              och så är det ju även utan Lissabonfördraget så att säga.
            </seg>
            <seg n="c06a286d">
              Det kan vi i och för sig återkomma till, men om vi stannar vid
              Lissabonfördraget så har ju hela ambitionen med det fördraget
              varit en lång resa. Konventet och diskussioner fram och tillbaka
              var verkligen ett försök att hitta en balansgång det är det som
              vi politiker alltid brottas med mellan effektivitet och demokrati.
              Det fanns en kritik mot att EU inte fungerade tillfredsställande
              ur ett medborgarperspektiv men också en frustration över att ett
              växande EU med 27 medlemsländer i dag, kanske 30 om några år,
              måste kunna fatta beslut i de frågor som faktiskt är bortanför
              Sveriges riksdag, därför att de berör oss på ett annat plan. Vi
              måste kunna fatta beslut tillsammans.
            </seg>
            <seg n="5a074146">
              Det här är en balansgång. Man kan diskutera om det är perfekt
              eller inte, men jag skulle ändå vilja hävda att Lissabonfördraget
              är det mest demokratiska fördrag EU hittills har presterat. Man
              flyttar en del makt, man effektiviserar och inför flera majoritetsbeslut,
              men man försöker kompensera det genom en väsentligt ökad öppenhet.
              Bara det att ministerrådet ska stifta lagar i offentlighet en
              självklarhet egentligen, men det har inte varit på det sättet
              tidigare genom att ge Europaparlamentet, som är det folkvalda
              organet, medbeslutanderätt gör att man balanserar inte minst känsliga
              beslut som handlar om migrationsfrågor och polissamarbete. De
              kommer ut i offentligheten på ett helt annat sätt. Genom att man
              slår fast att öppenheten är en viktig princip tycker jag att man
              stärker demokratin, insynen och ansvarsutkrävandet.
            </seg>
            <seg n="8e4c4cbb">
              Att majoritetsbeslut är bra är ingen ministeråsikt. Det har jag
              tyckt i hela mitt liv, Ulf Holm. Men det kanske är mer den ideologiska
              vision man har om EU-samarbetet. Det handlar om att vi i dag ser
              stora utmaningar när det gäller migrationspolitiken, när det gäller
              asylpolitiken och när det gäller polissamarbetet. Det har varit
              svårt att komma vidare när man inte har kunnat fatta beslut.
            </seg>
            <seg n="3551bb7d">
              Miljöpolitiken är ju överstatlig. Man strävar naturligtvis alltid
              vid stora, viktiga beslut efter att kunna komma överens. Det är
              ganska sällan vi röstar. Jag tror aldrig att jag har varit på
              ett möte där man har röstat. Man strävar efter att alla ska vara
              överens. Det är hela tanken med EU. Men det finns ändå ett majoritetsbeslut
              att ta till om det kniper. Hade vi inte haft överstatlighet på
              miljöområdet hade ju de långsammaste bestämt takten. Det hade
              inte blivit den progressiva miljöpolitik som nu också Miljöpartiet
              i alla fall delar av det välkomnar. Då hade jag beklagat att det
              inte var på det sättet. Så är det ju på alla områden. Vi måste
              kunna fatta beslut.
            </seg>
            <seg n="3752b341">
              Men det måste naturligtvis kompenseras så att folkvalda och medborgare
              har möjlighet till insyn. Jag tycker att det här är en bra balans,
              därför att det är frågor som för länge sedan har flyttat från
              riksdagen, ett antal frågor där vi måste kunna fatta beslut tillsammans.
              Det är därför vi har konstruerat den här europeiska unionen.
            </seg>
            <seg n="7c598d3c">
              Trots allt finns det naturligtvis brister, men jag menar att
              Lissabonfördraget är det allra bästa fördraget hittills, för det
              försöker ändå att kompensera på alla de här områdena och göra
              det så bra som möjligt. Vi är från regeringens sida måna om att
              ha ett så stort stöd för det här arbetet som möjligt i Sveriges
              riksdag. Anna Kinberg berättade ju om procenten, 87 procent var
              det visst, och vi har ju försökt att förankra alla steg vi har
              tagit inför förhandlingarna i EU-nämnden. Vi har ett starkt, om
              än inte enhälligt, stöd för den här linjen i EU-nämnden, i kammaren
              och sedan när vi åker ned till Bryssel och förhandlar. Det ger
              oss en väldig styrka.
            </seg>
            <seg n="16897693">
              Fru talman! Det här är ändå ett väsentligt framsteg när det gäller
              demokratin i EU-sammanhang.
            </seg>
          </u>
          <note type="speaker" n="17430a77">
            Anf. 96 ANNE-MARIE PÅLSSON (m):
          </note>
          <u who="anne-marie_palsson_337d37" xml:id="i-8ef7a538303973e0-1" n="795fb538">
            <seg n="2b62b2f6">
              Fru talman! Jag tycker att det är synd att varje ifrågasättande
              av EU uppfattas som EU-kritik. Jag är positiv till EU, och jag
              tycker att det är viktigt att EU utvecklas i rätt riktning så
              att EU även framgent kommer att uppfattas som en positiv och en
              framåtriktad institution bland EU:s medborgare.
            </seg>
            <seg n="b6c9f8a4">
              Men man måste även våga framföra saker som sker inom EU som man
              tycker är mindre lyckade. Det är i själva verket fundamentalt
              för en levande debatt att man kan vända på stenarna för att kunna
              driva processen framåt i rätt riktning. Det är synd i en för svenskarna
              viktig debatt att man fortfarande är så känslig för ett ifrågasättande
              av vissa inslag att man bums ska gå i någon form av försvarsställning
              och kalla detta för kritik mot EU.
            </seg>
            <seg n="0929cfbf">
              Det jag försöker peka på här är att när man pratar om demokratin
              i EU pratar man om den juridiska personen EU och demokratiinnehållet.
              Jag är överens med statsrådet och med många andra också om att
              det har blivit bättre i det avseendet med Lissabonfördraget. Men
              min poäng var inte det. Min poäng var att titta på vad som händer
              även i de enskilda länderna.
            </seg>
            <seg n="9ad12880">
              Låt oss då leka med tanken att alla beslut hade fattats i EU,
              att vi hade överlåtit all makt till EU. Hade vi då bara suttit
              i den här kammaren som någon form av staffagefigurer och varit
              nöjda med det sätt som beslutsfattandet hade skett på? Hade svenska
              folket varit nöjt med att beslutsfattandet skötts av instanser
              och institutioner som man inte kan utkräva ansvar av? Jag är ganska
              säker på, fru talman, att svenska folket hade sagt blankt nej
              till detta. Man hade inte tolererat att beslut fattats på det
              sättet.
            </seg>
            <seg n="6856254a">
              Men vi kan tolerera att det sker på det här sättet om det sker
              på en ganska begränsad skala. Det är okej, kan vi tycka. Det kan
              inte vara perfekt överallt. Ingen får fatta beslut på det sättet,
              bara om det rör sig om ett begränsat område kan vi kanske tumma
              en smula på de krav på demokrati vi har i andra avseenden.
            </seg>
            <seg n="5e23b2b6">
              Men nu är det så att EU har en växande aptit på makt. Det har
              vi sett. Man flyttar fram sina positioner och tar för sig. Därför
              har det införts en subsidiaritetsprincip och de nationella parlamentens
              roll har stärkts. Fine ! Mycket bra att man har gjort det. Kruxet
              är att det fortfarande är ganska trubbigt.
            </seg>
            <seg n="ab4031bc">
              Visst, nationella parlament har rätt att dra i nödbromsen och
              säga att det här strider mot subsidiaritetsprincipen. Men vad
              händer? Om en tredjedel av parlamenten säger på det viset, det
              vill säga att tio länder ska enas och att man har åtta veckor
              på sig det är inte mycket tid man har att spela på för att forma
              den här alliansen är kravet att man ska ompröva utkastet till
              lagförslag.
            </seg>
            <seg n="a28abd0c">
              Men kravet på omprövning, fru talman, innebär inte krav på att
              man ska ändra utkastet. Man kan mycket väl vidmakthålla det förslag
              som har lagts fram. Man kan ändra det också, om man har lust,
              och man kan också dra tillbaka det. Men det finns inga krav i
              Lissabonfördraget som tyder på att man ska dra tillbaka ett sådant
              förslag.
            </seg>
            <seg n="016b04ab">
              Då menar jag att det är en ganska tandlös skrivning. Det hjälper
              inte att nationella parlament kan vara aldrig så aktiva, ena sig
              aldrig så mycket om det inte finns en ordentlig kraft i det man
              skriver som i så fall kan förmå EU-kommissionen eller vem det
              nu är som har lagt fram förslaget att dra tillbaka sitt förslag.
              Där tycker jag alltså att det är en mycket tydlig brist i Lissabonfördraget
              som gör att allt det man har kommit fram till kan bli bara någon
              form av fluffiga, lösryckta idéer och ett önsketänkande men inte
              ha den här kraften i skarpt läge.
            </seg>
          </u>
          <note type="speaker" n="066b7c59">
            Anf. 97 ULF HOLM (mp):
          </note>
          <u who="ulf_holm_0cd69a" xml:id="i-80c3e804804516e7-1" n="ad6be717">
            <seg n="3106a3d2">
              Fru talman! Det låter lite som om Cecilia Malmström för fram
              i debatten att EU-kommissionen och EU tycks lida av att de inte
              kan fatta en massa beslut därför att de inte har möjligheter.
              Jag vill påminna om att EU, jag tror att det var förra året, slog
              rekord i antal nya lagstiftningsärenden. Det är alltså ingen brist
              på beslut på EU-nivå, som det tycks låta: Allting kommer att gå
              mycket smidigare. Nu när vi är 27 länder i EU måste vi ha ett
              Lissabonfördrag. Det är helt felaktigt att påstå det.
            </seg>
            <seg n="31430518">
              Det som däremot är rätt är att EU:s makt ökar betydligt. Om någon
              ökar sin makt måste någon annan rimligtvis få mindre makt. Och
              det är ju de nationella parlamenten.
            </seg>
            <seg n="30804aaf">
              Då för statsrådet fram att det finns flera bra saker i det nya
              Lissabonfördraget som kommer att stärka de nationella parlamentens
              makt. Det första är prövningen av subsidiaritetsprincipen.
            </seg>
            <seg n="10aeaecf">
              Då är första frågan: Hur många gånger har den gamla principen
              använts hittills i EU? Det är lätträknat, statsrådet. Det är mycket
              lätträknat. Det går inte att använda som argument att en tredjedel
              av de nationella parlamenten inom åtta veckor kommer att uppmana
              kommissionen att ompröva. Det är inget särskilt starkt steg framåt
              för de nationella parlamenten. Det måste man säga.
            </seg>
            <seg n="6180df33">
              Det pratas vidare om medborgarinitiativ. Inte heller det är ett
              tvång. Det är ett förslag till EU-kommissionen. Man kan aldrig
              tvinga den till någonting. Vi är då tillbaka på ruta ett, nämligen
              att det medborgerliga inflytandet i EU kommer att minska med Lissabonfördraget.
              Det är lågt redan i dag, och det kommer att bli ännu lägre längre
              fram.
            </seg>
            <seg n="726902ab">
              Fru talman! Det är konstigt att föra fram att Lissabonfördraget
              har tagits fram för att vi ska öka människors deltagande i EU-frågor.
              Sedan förvägrar regeringen människor tillfälle att folkomrösta
              om det är rätt steg för EU eller inte. Det är beklagansvärt.
            </seg>
          </u>
          <note type="speaker" n="1ffc54a2">
            Anf. 98 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-e6cd2d87315f4ec5-1" n="fb170a50">
            <seg n="251bf70f">
              Fru talman! Av de lite mer kritiska inläggen kan man få intrycket
              att det sitter en liten djävul i Bryssel och vrider på några rattar
              i överstatlig riktning. Sedan kan vi diskutera kontroller och
              bromsar.
            </seg>
            <seg n="96af3f71">
              Men då har man missuppfattat en fundamental sak i denna debatt,
              nämligen att EU är politik. Det kommer bort ibland. Vi pratar
              faktiskt om människor. Kommissionärer är politiker. Ministerrådet
              består av ministrar som är ansvariga inför sina hemparlament.
              Sveriges riksdag är mig veterligen demokratiskt folkvald. Det
              är politiker överallt. Nu har vi dessutom en majoritet som är
              engagerad politiskt och vill påverka EU på alla nivåer och försöker
              göra det också. Det här kommer bort lite grann i debatten.
            </seg>
            <seg n="b750e47e">
              Då kan vi diskutera hur vi gör det här bäst. Sveriges riksdag
              har bra förutsättningar för ett djupare och bättre engagemang.
            </seg>
            <seg n="1bdf575b">
              Visst är det så som Ulf Holm tar upp, nämligen att det är upp
              till politikerna i bland annat de nationella parlamenten vad vi
              gör av EU. Jag kan jämföra med första gången jag kom in i det
              här huset våren 2000. Jag hittade en intressant EU-fråga i arbetsmarknadsutskottet.
              Jag sade att vi borde göra något av den frågan. Men då fick jag
              veta att det är en EU-fråga som borde tas upp i EU-nämnden. Så
              är det inte längre. Den svenska riksdagsordningen förändrades
              för ett år sedan, och vi är nu nybörjare i detta. Nu är det ett
              betydligt djupare och bredare engagemang i det här huset än vad
              det har varit förut i EU-frågor. Det är en bra början.
            </seg>
            <seg n="b8b25a82">
              Jag träffar kolleger från andra länder. Nu finns det också en
              livlig debatt mellan de nationella parlamenten inom EU om hur
              vi bäst ska använda de skarpare möjligheterna till subsidiaritetskontroll.
              De har faktiskt inte fått tänder än men förhoppningsvis får de
              det den 1 januari.
            </seg>
            <seg n="c4c9f049">
              EU är politik, och det är upp till politikerna hur vi använder
              EU bäst. Där kan vi alltid bli bättre, men kom inte och säg att
              det inte är demokratiskt.
            </seg>
          </u>
          <note type="speaker" n="0224e08e">
            Anf. 99 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-6b56139ea7064f09-2" n="c23857ad">
            <seg n="4f4ca5e6">
              Fru talman! Jag tycker att det är självklart att man ska kunna
              kritisera EU. Det är en plikt att göra det. Det finns mycket som
              inte fungerar, och det finns mycket som vi vill förändra, utveckla
              eller till och med ta bort. Det är så vi bedriver politik, och
              det är så vi kan förändra inom EU. En del av den kritiken mot
              bristen på öppenhet och insyn menar jag även om Anne-Marie Pålsson
              och jag inte är överens tillfredsställs i Lissabonfördraget. Det
              är just därför att vi är många som har kritiserat bristen på öppenhet,
              till exempel att rådsmötena inte är offentliga. Nu blir de det.
              Det är bra.
            </seg>
            <seg n="374ed4a1">
              Det finns ett växande antal globala frågor som EU har möjlighet
              att hantera eftersom det går att fatta beslut. Frågorna har flyttats
              från Sveriges riksdag. Vi behöver fatta gemensamma beslut om klimat-
              och miljöproblemen, energifrågorna, de globala utmaningarna, den
              alltmer brutala gränsöverskridande brottsligheten, tillväxten,
              handelsfrågorna och så vidare. Vi behöver fatta beslut om dessa
              frågor gemensamt. Jag menar att Lissabonfördraget ger oss möjlighet
              att göra det.
            </seg>
            <seg n="5f9cb3b9">
              Visst lägger kommissionen fram förslag som det fattas beslut
              om. Men vilka beslut fattas? Det är kanske inte rätt beslut som
              fattas. Ibland fattas för många beslut. Men det har varit svårt
              att komma till skott när det gäller frågor om brottsoffers säkerhet,
              stadgan mot rasism och så vidare. De har blockerats. Vi har fortfarande
              ingen gemensam migrations- och asylpolitik eftersom besluten har
              blockerats. Jag menar att vi behöver ha en gemensam politik i
              EU i fråga om illegal och legal migration. Vi behöver ha gemensamma
              regler när det gäller asyl. Vi behöver ha gemensamma regler när
              det gäller arbetskraftsinvandring. Alla länder är inte överens.
              Det kommer att innebära att Sverige någon gång kommer att bli
              överkört, men det är ändå ett stort framsteg om vi lyckas komma
              överens. Sveriges regering kommer med stöd från Sveriges riksdag
              att förhoppningsvis arbeta så mycket som möjligt så att det blir
              i den anda som vi vill ha det.
            </seg>
            <seg n="1b99d264">
              Subsidiaritetskontrollen har ännu inte fungerat tillfredsställande.
              Vi har ibland lyckats stoppa formuleringar i slutsatser eftersom
              vi har tyckt att de har varit för klåfingriga. Det här är en följd
              av att man förstärker principen på papperet i Lissabonfördraget.
              Sedan är det upp till oss framför allt upp till er att se till
              att det fungerar i praktiken. Det är en liten skillnad mellan
              det konstitutionella fördraget och Lissabonfördraget, men en av
              de små förändringarna är att det krävs bara en fjärdedel av parlamenten
              för att lyfta upp frågan om subsidiaritetskontroll i vissa frågor
              inom RIF-området, alltså inom området rättsliga och inrikes frågor.
              Det är upp till Sveriges riksdag att se till att det blir en realitet.
              Om man väl lyfter upp en sådan fråga och lyckas få med sig en
              fjärdedel av parlamenten i Europa kommer det att bli mycket debatt.
              Även om kommissionen formellt sett inte är tvingad att ta ställning
              kan ju Sveriges riksdag binda upp ministrarna i EU-nämnden och
              motsvarande länder kan binda upp sina ministrar. Det kommer att
              bli en himla debatt. Kommissionen är en politisk organisation
              med före detta politiker och ministrar, och kommissionen kommer
              troligtvis att tvingas ta hänsyn till detta.
            </seg>
            <seg n="17030eda">
              Dessutom förstärks också andra instansers möjligheter att komma
              med synpunkter genom det omfattande remissförfarandet. Vem som
              helst kan svara på kommissionens meddelande om till exempel EU:s
              gemensamma budget. Medborgare, organisationer och kommuner skickar
              in svar. De blir offentliga. Det är alldeles utmärkt.
            </seg>
            <seg n="0911a159">
              Slutligen var det frågan om det låga valdeltagandet i Europaparlamentsvalet.
              Precis som Anne-Marie Pålsson nämnde var det beklämmande lågt.
              Det är pinsamt att Sverige inte kan prestera bättre än 38,5 procent.
              Låt oss alla i riksdagen och i regeringen försöka göra vad vi
              kan för att mobilisera människor att rösta så att valdeltagandet
              höjs till nästa val i juni 2009. Parlamentet kommer med Lissabonfördraget
              att få mer makt än någonsin. Då är det viktigt att vi vet vilka
              som sitter där.
            </seg>
          </u>
          <note type="speaker" n="a68421af">
            Anf. 100 ANNE-MARIE PÅLSSON (m):
          </note>
          <u who="anne-marie_palsson_337d37" xml:id="i-8ef7a538303973e0-2" n="795fb538">
            <seg n="468a6a5f">
              Fru talman! Jag ställde några frågor till statsrådet Malmström:
              Vad skulle svenska folket säga om alla beslut fattades i EU med
              den ordning vi har i dag? Skulle man godta beslutsformen? Skulle
              man anse att den vore demokratisk? Skulle man anse att den uppfyller
              ett minimum av de krav man kan ställa på demokratiska processer?
            </seg>
            <seg n="1af276bc">
              Om vi svarar nej på frågorna kan vi säga att EU-familjen inte
              är så demokratisk som vi önskar. Men vi skulle kunna tillägga
              att för ett begränsat antal områden kan detta godtas, men inte
              för en större mängd frågor. Det är därför det är viktigt att fundera
              på demokratiinnehållet och framför allt att spärrarna sätts in
              så att inte för många beslut kan flyttas upp på EU-nivå där man
              vet att beslutsformerna lider allvarliga brister på demokrati.
            </seg>
            <seg n="a56bba1e">
              Jag blir orolig när jag läser i fördraget. Där framkommer följande
              om unionen. Unionen ska uppfylla alla krav vi har. Unionen ska
              främja fred, folkets välfärd, erbjuda sina medborgare ett område
              för frihet, säkerhet och rättvisa utan inre gränser, kontrollera
              den yttre gränsen med avseende på asyl, invandring, ägna sig åt
              förebyggande bekämpning av brottslighet, verka för en hållbar
              utveckling, verka för ekonomisk tillväxt, stabila priser, social
              marknadsekonomi med full sysselsättning, verka för sociala framsteg
              och bättre miljö, bekämpa social utestängning och diskriminering,
              främja social rättvisa, socialt skydd, jämställdhet, solidaritet
              mellan generationerna samt skydd av barns rättigheter. Det tillkommer
              fortfarande många saker.
            </seg>
            <seg n="bfddae6d">
              EU har ett mål som täcker in allt. Med det målet i ett fördrag
              av den här karaktären är det som att ha släppt ut anden ur flaskan.
              Spärrarna finns inte där. Kanske är det så att vi som sitter i
              den här kammaren får bli aktiva framöver i att se till att de
              få spärrar som finns uddlösa till sin karaktär används tydligare
              framöver.
            </seg>
          </u>
          <note type="speaker" n="cec6860d">
            Anf. 101 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-6b56139ea7064f09-3" n="c23857ad">
            <seg n="5f68dd21">
              Fru talman! Om alla beslut fattades av EU skulle Sveriges riksdag
              naturligtvis inte behövas. Det vore en fullkomligt orimlig ordning.
              Så är det inte. EU fattar beslut främst på de områden där medlemsländerna
              tillsammans har bestämt att EU ska fatta beslut. Det är inte så
              att det har suttit en liten jeppe och bestämt detta, utan detta
              har EU:s medlemsländer bestämt tillsammans. EU har inte kompetenskompetens.
              Man kan inte ge sig själv makt. Varje land kan lägga in sitt veto.
            </seg>
            <seg n="acb1c778">
              Jag kan inte se varför Sveriges riksdag ensam ska besluta om
              de stora miljö- och klimatproblemen, om det är gränsöverskridande
              brottslighet. Det är gemensamma problem.
            </seg>
            <seg n="0cb32978">
              Det står sedan en mängd olika fina, vackra saker, som Anne-Marie
              Pålsson läste upp. Ja, så står det i de flesta målsättningar i
              alla föreningars och organisationers stadgar, författningar och
              så vidare.
            </seg>
            <seg n="608a6738">
              Jämställdhet det är väl bra att unionen ska verka för jämställdhet.
              Väldigt många av de beslut som handlar om jämställdhet fattas
              av Sveriges riksdag, men det är väl bra att unionen också har
              ett jämställdhetstänkande när man fattar beslut. Där finns det
              mycket mer att göra, skulle jag vilja säga.
            </seg>
            <seg n="6cdb7619">
              Mellanstatlighet är egentligen inte särskilt demokratiskt. Ett
              gäng ministrar stänger in sig i ett rum, och sedan kommer de ut
              och berättar vad kompromissen innebär. Ingen vet hur och varför
              eller vem som har röstat på det ena eller andra sättet.
            </seg>
            <seg n="aabd9364">
              Så är det med jordbrukspolitiken, men nu öppnar vi upp den. EU:s
              jordbrukspolitik blir föremål för majoritetsbeslut. Den flyttar
              ut till Europaparlamentet, och den flyttar också till Sveriges
              riksdag. Det blir mer demokratiskt, mer öppenhet, mer insyn och
              fler personer som kan utkräva ansvar och bli delaktiga i detta.
            </seg>
            <seg n="6daba6d2">
              Mellanstatlighetens lov vill inte jag sjunga här, därför att
              den är inte särskilt demokratisk. De områden som vi har bestämt
              att vi ska lyfta upp till EU-nivå vi kan diskutera om det är för
              många eller inte ska beslutas i så demokratisk anda som möjligt.
              Ju fler som har insyn, ju fler som är involverade och ju bättre
              kontroll och möjligheter medborgarna har att följa de här besluten,
              desto bättre är det.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="1160b44a">
            18 § Svar på interpellation 2007/08:733 om kvinnor i bolagsstyrelser
          </note>
          <note type="speaker" n="af96be81">
            Anf. 102 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-44" n="ed60242e">
            <seg n="0e693408">
              Fru talman! Berit Högman har frågat näringsministern vilka initiativ
              statsrådet avser att vidta för att uppnå en bättre könsfördelning
              i bolagsstyrelser i bolag som inte är statliga och vilken tidsplan
              näringsministern har för detta arbete.
            </seg>
            <seg n="e4b37d0a">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="7674d420">
              En jämn representation av kvinnor och män i beslutande organ
              är en viktig demokratifråga. Det är viktigt att öka andelen kvinnor
              på chefspositioner och i styrelser, såväl i privata företag som
              i statligt ägda företag och myndigheter.
            </seg>
            <seg n="4950b269">
              Jag anser inte att kvotering är lösningen. Att åstadkomma en
              jämn könsfördelning i bolagsstyrelser är en uppgift för ägarna
              i första hand. Politikens roll är att underlätta för både kvinnor
              och män att kombinera arbete och familj så att fler kvinnor vill
              och kan söka sig till ledande positioner i företag och andra organisationer
              i samhället.
            </seg>
            <seg n="9fd30e42">
              Förra sommaren infördes en skattereduktion för hushållstjänster
              som blivit mycket uppskattad och används av många människor. Jämställdhetsbonusen
              i föräldraförsäkringen införs den 1 juli i år. Detta är exempel
              på åtgärder som underlättar att kombinera arbete och familjeliv
              och som minskar hindren för kvinnor att fullt ut delta och utvecklas
              i arbetslivet.
            </seg>
            <seg n="3fb4339e">
              Regeringens satsning på kvinnors företagande kan även genom att
              det blir fler företagande kvinnor bidra till en jämnare fördelning
              av resurser, en starkare ekonomisk utveckling och bättre underlag
              för rekrytering av vd:ar, ordförande och styrelser. Till exempel
              kommer ambassadörerna för kvinnors företagande och insatser inom
              programmet Främja kvinnors företagande som genomförs och samordnas
              av Verket för näringslivsutveckling, Nutek, att synliggöra företagande
              kvinnor som i sin tur skulle kunna delta i styrelsearbetet.
            </seg>
            <seg n="c31b2d84">
              Regeringen vill värna om äganderätten och utgår i första hand
              från att ägarna själva vill utveckla sina bolag i bästa möjliga
              riktning.
            </seg>
            <seg n="ebdaff3e">
              Jag har fört många samtal med representanter för näringslivet
              och poängterat behovet av att kvinnors kompetens tas i anspråk
              i större omfattning. Företagen måste helt enkelt arbeta mycket
              mer aktivt med jämställdhetsfrågorna i sina respektive organisationer.
            </seg>
            <seg n="2fe9777f">
              Det handlar mycket om att förändra attityder, till exempel att
              få ägare och arbetsgivare att inse att kvinnor har både kompetens
              och vilja att åta sig uppdrag i bolagsstyrelser och i ledningsfunktioner.
              Jag ser fram emot att se Svenskt Näringsliv och företagen anta
              utmaningen och börja arbeta mer aktivt för att öka andelen kvinnor
              i styrelser och på ledande poster i företag.
            </seg>
          </u>
          <note type="speaker" n="c7b2461a">
            Anf. 103 BERIT HÖGMAN (s):
          </note>
          <u who="berit_hogman_17a4be" xml:id="i-1d4a694911de4b62-0" n="a4ffb041">
            <seg n="790492cb">
              Fru talman! Jag ber att få tacka för det svar jag har fått.
            </seg>
            <seg n="d13a2666">
              För första gången på tio år minskar andelen kvinnor i styrelserna
              för de börsnoterade företagen. Sedan förra året har andelen kvinnor
              i styrelserna minskat med nästan 2 procent, detta enligt en uträkning
              från Andra AP-fonden. Även Folksam har kommit fram till liknande
              siffror.
            </seg>
            <seg n="95b6e239">
              Den strukturella diskrimineringen av kvinnor i näringslivet fortsätter.
              Djupt inrotade traditioner och värderingar är ofta skälet. Det
              är ju inte så att kvinnor har lägre kompetens, utbildning eller
              kortare arbetslivserfarenhet. Tvärtom har kvinnor i större utsträckning
              i skolan höga betyg, och de som kommer in i styrelserummen är
              mer välutbildade än de män som redan sitter där. Aldrig förr har
              så många kvinnor skaffat sig en bra utbildning. Och inte beror
              det på införandet av hushållsnära tjänster.
            </seg>
            <seg n="d43f692a">
              Allt detta vet jämställdhetsministern, och ändå väljer hon att
              stå med armarna i kors.
            </seg>
            <seg n="6b8146d8">
              I svaret hänvisar regeringen just till införandet av hushållsnära
              tjänster som ett sätt att råda bot på det här. Regeringen anser
              alltså att den låga andelen kvinnor i styrelser för börsnoterade
              företag beror på att kvinnorna inte kan och vill därför att de
              måste vara hemma och städa. Det är väl ett fullständigt horribelt
              synsätt.
            </seg>
            <seg n="5fd0949a">
              Att reducera frågan om kvinnors makt till att bara handla om
              hur man använder sin tid visar vilken grund och ytlig syn, ja,
              kanske egentligen vilket ointresse regeringen och jämställdhetsministern
              har för frågor som handlar om kvinnors rätt till makt och inflytande
              på samma villkor som männen.
            </seg>
            <seg n="e8839d1e">
              Att påstå att hushållsnära tjänster är medicinen mot diagnosen
              ett ojämställt näringsliv är inte ens att försöka ändra på den
              könsmaktsordning som råder utan att göra detta till en fråga,
              ett problem, för kvinnor som ska lösas av andra kvinnor, dock
              med betydligt sämre betalt.
            </seg>
            <seg n="624a54a9">
              Tror verkligen statsrådet att detta är en fråga som löses av
              sig själv? Kan statsrådet ge något exempel på framgångar i jämställdhetsarbetet
              som skett av sig själva utan incitament i försäkringssystem, i
              lagstiftning eller med hjälp av andra styrinstrument? Varför är
              inte regeringen beredd att använda de styrmedel som uppenbarligen
              står till buds för att råda bot på det här problemet? Varför i
              stället stillatigande se att vi tar steg tillbaka?
            </seg>
            <seg n="a35f5432">
              Vi socialdemokrater står fast vid det mål vi tidigare drivit
              om att 40 procent av styrelseposterna bör innehas av kvinnor.
              Det skulle innebära, enligt den utredning som Andra AP-fonden
              gjorde, att 463 platser borde gå till kvinnor i dessa företag
              om 40 procent ska uppnås. Det är inte alls omöjligt om viljan
              finns. 40 procent av alla nyutexaminerade civilingenjörer, ekonomer
              och jurister är kvinnor. Lägg därtill viktiga kunskapsområden
              som exempelvis informatik, medicin och sociologi så är rekryteringsbasen
              stor, inte minst i en växande tjänstesektor.
            </seg>
            <seg n="5432a14e">
              Vilken strategi och vilken målsättning har egentligen regeringen
              för att uppnå jämställdhet i näringslivet?
            </seg>
          </u>
          <note type="speaker" n="fca6e03e">
            Anf. 104 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-45" n="ed60242e">
            <seg n="205a93cb">
              Fru talman! Jag ska försöka delvis upprepa det svar jag gav som
              Berit Högman lyssnade väldigt selektivt på.
            </seg>
            <seg n="c137b4db">
              Jag håller med om att det finns kompetenta, välutbildade kvinnor.
              Som du säger är 40 procent av dagens ekonomer och jurister kvinnor.
              Det är traditionella utbildningar som ska leda till chefspositioner
              och eventuella poster i bolagsstyrelser. Kvinnorna finns där,
              så det handlar om att se dem och om att skapa förutsättningar
              för att de ska kunna ta dessa roller.
            </seg>
            <seg n="05c02654">
              Hur bolagsstyrelserna ser ut i privat näringsliv eller börsnoterade
              företag anser jag vara en ägarfråga, precis som staten, via regeringen,
              tar sitt ansvar när det gäller de statligt ägda företagen, där
              vi har jämn könsfördelning i bolagsstyrelserna, där vi har en
              väldigt hög andel kvinnor som är ordförande. Jag ser gärna utvecklingen
              framåt, och jag menar att det privata näringslivet också ska ta
              sitt ansvar.
            </seg>
            <seg n="f9e2c2bb">
              Jag kan informera om att jag välkomnar det faktum att näringslivet
              i sina bolagskoder nu äntligen skriver in att man ska eftersträva
              en jämn könsfördelning. I den mån man inte har gjort det ska man
              rapportera varför man inte har lyckats uppnå en jämnare könsfördelning.
              Det tror jag är väldigt viktigt. Det ser jag som mycket viktigare
              än en lag.
            </seg>
            <seg n="338faf19">
              Jag anser, som sagt, fortfarande inte att det först och främst
              är politikernas uppgift att styra upp ett eventuellt dåligt ledarskap
              i näringslivet. Men för att kvinnor ska ha samma möjligheter som
              män på arbetsmarknaden är det viktigt att vi politiker ser till
              att skapa förutsättningar. Då är det som Berit Högman fnyser åt,
              det vill säga hushållsnära tjänster, en viktig reform.
            </seg>
            <seg n="e724b1cf">
              57 procent av dem som har begärt avdrag för de tjänsterna är
              kvinnor, det vill säga att kvinnor får mer tid, så att de kan
              jobba mer eller kan umgås med sina familjer.
            </seg>
            <seg n="b85b54ac">
              Vi vet att en del av det som gör att kvinnor i dag inte alltid
              kan hävda sig på arbetsmarknaden handlar om att kvinnor framför
              allt är anställda inom den offentliga sektorn där de hittills
              inte kunnat bli företagare inom sina kompetensområden. Men den
              chansen får de nu.
            </seg>
            <seg n="ac706833">
              Vi vet att kvinnor jobbar deltid i större utsträckning än män.
              Det beror på att kvinnor fortfarande tar större ansvar för hem
              och barn. Jag utgår från att Berit Högman inte har något förslag
              om att man också ska kvotera hushållsarbetet, hur det ska fördelas.
              Då måste vi skapa förutsättningar så att kvinnor avlastas när
              det gäller det uppdrag som de tar sig an i sina hem.
            </seg>
            <seg n="729f0240">
              Allt detta gör regeringen för att underlätta för kvinnor att
              vara tillgängliga för de här posterna.
            </seg>
            <seg n="ead822ba">
              Kvinnors företagande är en viktig fråga. Där satsar regeringen
              pengar på att hjälpa kvinnor att utveckla sina idéer. Men det
              handlar också om att se till att det finns tillgängliga medel
              till lån. Vi vet nämligen att det är ett problem när kvinnor kommer
              med företagsidéer inom branscher som männen som ska låna ut pengar
              inte alltid har en korrekt bild av. Då blir det svårare för dem
              att göra rätt bedömning. Därmed är det många kvinnor som inte
              får de här lånen.
            </seg>
            <seg n="c154a539">
              Att se till att vi har ett försäkringssystem som kan skapa trygghet
              för den kvinna som vill starta ett företag tror jag också är väldigt
              viktigt. Också det är en fråga som man ser över. Det är alltså
              inte så att det inte händer något. Vi kan väl erkänna att politiken
              verkar men att politiken verkar långsamt.
            </seg>
            <seg n="18e9f293">
              Jag tycker dock att det viktiga är de signaler som regeringen
              skickar om vad som ändå är på gång. Det har nu visat sig att var
              tredje kvinna, i alla fall enligt en undersökning från Svenskt
              Näringsliv, anser att det är lättare att starta företag i dag
              än det var tidigare. Bara känslan av att det är lättare tror jag
              leder till att fler vill starta företag. Därmed skapar vi också
              en rekryteringsbas för bolagsstyrelser för framtiden.
            </seg>
          </u>
          <note type="speaker" n="fcb256a4">
            Anf. 105 BERIT HÖGMAN (s):
          </note>
          <u who="berit_hogman_17a4be" xml:id="i-1d4a694911de4b62-1" n="a4ffb041">
            <seg n="0a1516d6">
              Fru talman! Men den här interpellationsdebatten handlar inte
              om kvinnors vilja att starta företag vi kan säkert vara helt överens
              om att det är bra utan den handlar om kvinnors rätt till makt
              i näringslivet, i det privata näringslivet, och rätt till styrelseplatser
              i de stora bolagen.
            </seg>
            <seg n="c1fef103">
              Det visar sig tydligt att det inom industrin, inom råvaruindustrin,
              inom IT-sektorn och så vidare praktiskt taget är obefintligt med
              kvinnor på sina håll.
            </seg>
            <seg n="8a387e53">
              Det är inte nog med det. Representationen av kvinnor i bolagens
              operativa ledningar har de facto också minskat de senaste åren.
              Det skulle ju annars kunna vara en bra rekryteringsbas för bolagsstyrelserna.
            </seg>
            <seg n="ce835bb2">
              Jämställdhetsministern tar upp den ökade andelen kvinnor i statliga
              företag som ett gott exempel. Det beror ju just på att man har
              använt en tydlig politisk styrning. Man har gått från ord till
              handling och åtgärdat det.
            </seg>
            <seg n="e7463c5a">
              Det är alldeles uppenbart att den förra regeringens hot om lagstiftning
              och krav på 40 procent gav resultatet att man skärpte sig. Nu
              har vi en regering som säger: Nej, det är inte så noga. Det spelar
              ingen roll. Gör som ni vill!
            </seg>
            <seg n="ce1576d4">
              Direkt ser vi resultatet. Det blir färre kvinnor. Återigen: Nämn
              något exempel på stora jämställdhetsreformer som har skett av
              en slump eller av ett slags fri vilja!
            </seg>
            <seg n="fc3a4cbb">
              Som jämställdhetsminister borde statsrådet veta hur svårt det
              är att förflytta makt. Det här handlar precis om det. Då kräver
              det sitt av både regering och näringsliv. Då finns det verktyg
              som regeringen skulle kunna använda sig av. Man skulle kunna bestämma
              sig för att se över aktiebolagslagen en gång till. Man skulle
              kunna se över bestämmelsen om koden för bolagsstyrning.
            </seg>
            <seg n="932d2348">
              60 procent av de här undersökta företagen redovisar över huvud
              taget inte någonting om sitt jämställdhetsarbete i årsredovisningarna.
              Vad är det för signalsystem? I valberedningarna reduceras kvinnorepresentationen
              till 15 procent. Då är det ju inte heller konstigt att vi inte
              får fram fler personer. Allt detta skulle regeringen och jämställdhetsministern
              kunna göra någonting åt.
            </seg>
            <seg n="4fea3aed">
              Det är en milsvid skillnad mellan att exempelvis via Almi ha
              mikrolån till kvinnors småföretagsamhet och att ha en strategi
              för fler kvinnor i bolagsstyrelser för de stora börsnoterade företagen.
              Det är det som min interpellation handlar om.
            </seg>
            <seg n="fc9b5bf2">
              Är statsrådet beredd att se över aktiebolagslagen och/eller koden
              för bolagsstyrning i syfte att uppnå en bättre tingens ordning?
            </seg>
            <seg n="c672e19a">
              Statsrådet har tidigare deklarerat att hon inte är någon feminist.
              Men denna fråga är ändå en fråga där man inte kan nå resultat
              med hjälp av någon studiecirkel eller ett cocktailparty med Svenskt
              Näringsliv. Det måste till en betydligt kraftfullare insats för
              att man ska nå resultat.
            </seg>
          </u>
          <note type="speaker" n="85264e3b">
            Anf. 106 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-46" n="ed60242e">
            <seg n="4c7c7b19">
              Fru talman! Jag är övertygad om att den här frågan är så pass
              viktig att den engagerar fler än dem som väljer att kalla sig
              feminister. Framför allt är jag övertygad om att det finns feminister
              som inte alls engagerar sig i denna fråga.
            </seg>
            <seg n="d10ab3b0">
              Sedan vill jag påpeka att cheferna i ledningsfunktion inte har
              minskat. Men, återigen, det står still. Jag skulle gärna vilja
              se en snabbare utveckling. Men varken regeringen eller Berit Högman
              föreslår att det ska kvoteras in till ledningsfunktioner. Det
              är en process som måste pågå.
            </seg>
            <seg n="0b767b67">
              Nu har utbildningen sett till att det finns välutbildade kvinnor
              som kan ta dessa positioner. Jag menar att det handlar om ledarskap,
              och näringslivets ledarskap måste leda till att fler kvinnor kommer
              till de här positionerna i ledningsfunktionen.
            </seg>
            <seg n="5c985fdd">
              När det gäller bolagsstyrelser delar jag inte den uppfattning
              som Berit Högman ger uttryck för, det vill säga att man ska kvotera
              till bolagsstyrelserna. Också där anser jag att vi har ett fritt
              ägande i vårt samhälle. Det är den som äger ett företag som också
              bestämmer hur det ska se ut. Men, återigen, jag välkomnar att
              koden för bolagsstyrning nu revideras. Det står att man ska sträva
              efter en jämn könsfördelning, och den som inte uppnår det ska
              redovisa varför man inte uppnår det. Det menar jag är mycket viktigare
              än den kvotering som Berit Högman efterfrågar.
            </seg>
            <seg n="a00d4af9">
              I övrigt är det viktigt att man skapar förutsättningar så att
              män och kvinnor kan konkurrera på lika villkor på arbetsmarknaden
              och så att män och kvinnor kan dela lika på ansvaret i hemmet.
            </seg>
            <seg n="63db85ab">
              Den situation vi befinner oss i har ju sina historiska förklaringar.
              Det är männen som har varit ute på arbetsmarknaden. Kvinnor har
              inte fått lönearbeta förrän under det senaste århundradet. Det
              var då kvinnor fick lönearbeta. Innan dess var det bara män som
              kunde lönearbeta. Det är klart att det är en historisk förklaring
              till att männen dominerar näringslivet.
            </seg>
            <seg n="ca5b211d">
              Om vi inte skapar de här förutsättningarna för kvinnor att hinna
              i kapp hinner vi inte, och vi hinner inte i kapp den ojämställdhet
              vi har i näringslivet genom att kvotera till bolagsstyrelser.
            </seg>
            <seg n="d8c09d5f">
              Det viktiga är att skapa förutsättningar för kvinnor att finnas
              i ledningsfunktioner, för det är ledningar som styr bolagen. Det
              är där kvinnor ska finnas. När kvinnor finns där finns de också
              att rekrytera till bolagsstyrelser.
            </seg>
            <seg n="5712e0ea">
              Jag tycker fortfarande att det är viktigt med kvinnors företagande.
              Den som är företagare kan nämligen också på ett bra sätt vara
              en styrelseledamot i ett annat företag.
            </seg>
            <seg n="3bf9ce01">
              Berit Högman må fnysa så mycket hon vill åt det, men det här
              är den strategi som regeringen har antagit, och det är den som
              är nödvändig. Alla rapporter och forskningen visar att det är
              det som är viktigt. Kvinnor har inte lika möjligheter som män
              i näringslivet därför att förutsättningarna har saknats. Det är
              den här politiken vi nu driver.
            </seg>
            <seg n="11f5da9f">
              Befria kvinnor från hushållsarbetet! Ge kvinnor och män chans
              att dela på föräldraförsäkringen! Se till att kvinnor blir företagare
              i högre utsträckning! Uppmärksamma att kvinnor i dag innehar alla
              dessa höga utbildningar som behövs i ledningsfunktioner och styrelser
              och mycket mer! Det är det som behövs, och det är den politik
              vi bedriver. Många fler utanför denna kammare har åtminstone uppfattat
              att den politiken är på väg och att den ska fungera.
            </seg>
            <seg n="7f866703">
              Men jag ska återigen säga att politiken verkar långsamt. Förändringen
              sker tyvärr ibland långsamt. På detta område är det så. Jag kan
              erkänna att jag känner precis samma frustration som Berit Högman.
              Men det är orättvist att påstå att ingenting händer, för väldigt
              mycket händer. Jag hoppas att vi ska kunna se resultat inom några
              år.
            </seg>
          </u>
          <note type="speaker" n="18ebd959">
            Anf. 107 BERIT HÖGMAN (s):
          </note>
          <u who="berit_hogman_17a4be" xml:id="i-1d4a694911de4b62-2" n="a4ffb041">
            <seg n="93d432a3">
              Fru talman! Jämställdhetsministern pratar om fria kvinnor, fria
              från hushållsarbete, hörde jag. Då undrar jag: Är det könlösa
              varelser som ska utöva det arbete som inryms inom hushållsnära
              tjänster?
            </seg>
            <seg n="52d03060">
              Gång efter gång avslöjar jämställdhetsministern sin syn på det
              här uppdraget, nämligen att kvinnor ska lösa problem, i det här
              fallet med hjälp av andra kvinnor som får väldigt mycket sämre
              betalt. Det är en skrämmande syn som Nyamko Sabuni som jämställdhetsminister
              har.
            </seg>
            <seg n="5d29a86f">
              Efter denna diskussion konstaterar jag att det saknas en strategi
              och att det saknas en tidsplan. Jag känner också att det saknas
              ambitioner. Det finns möjligtvis en önskan men definitivt inga
              tydliga ambitioner och mätbara mål, utan den som äger ska också
              bestämma, och det sägs av en demokratiminister.
            </seg>
            <seg n="eaf61f75">
              Statsrådet kunde, om hon ville, se till att regeringen såg över
              aktiebolagslagen eller bestämmelsen om koden för bolagsstyrning.
              Statsrådet kunde, om hon ville, tydligt efterfråga jämställdhetsredovisningar
              hos vårt enda börsnoterade företag.
            </seg>
            <seg n="efc9acc6">
              Återigen: Endast 40 procent av företagen hade detta arbete med
              i sin årsredovisning.
            </seg>
            <seg n="c2c9b4f2">
              Statsrådet kunde göra en plan, ett kontrakt med näringslivet,
              och fortsätta som den förra s-regeringen att ständigt hota med
              att överväga lagstiftning. Det har gått i Norge, och jag är alldeles
              övertygad om att det också skulle fungera alldeles utmärkt i Sverige,
              om det nu behövs. Och dagens siffror visar att det nu inte går
              framåt utan att det går bakåt. Det är dags att gå från ord till
              handling.
            </seg>
          </u>
          <note type="speaker" n="b60bc31b">
            Anf. 108 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-47" n="ed60242e">
            <seg n="5ce0479a">
              Fru talman! Tror jag att en redovisning är det som leder till
              jämställdhet? Nej, jag tror faktiskt inte det. Om konsumenterna
              ens går in på dessa företagssidor är det klart att det är bra
              om de kan se på en redovisning hur man jobbar med jämställdheten.
              Men vi har de facto en lag som kräver att alla företag jobbar
              med jämställdhet. Det finns en lag som säger det, och jag utgår
              från att alla gör det.
            </seg>
            <seg n="2a68a42f">
              Vad man mer ska redovisa vet jag inte. Men det finns jämställdhetsplaner
              för alla dessa stora företag som man kan ta del av om man nu vill
              göra det. Jag tror att problemet är någonting helt annat.
            </seg>
            <seg n="ef697e9a">
              Det som inte fungerar i den här debatten är att Berit Högman
              väljer att lyssna väldigt selektivt. Av de förslag som du har
              nämnt är det enkla saker som den förra regeringen kunde ha gjort
              under sina tolv år vid makten. Men det gjordes inte. Kanske gjorde
              dåvarande statsråd bedömningen att det inte var det som var problemet.
              Den frågan är värd att ställa.
            </seg>
            <seg n="a639a8c6">
              Kan man fortsätta att hota om man inte är redo att lagstifta?
              Nej, det går inte heller.
            </seg>
            <seg n="edbe56ae">
              Jag är övertygad om att Socialdemokraterna skulle ha lagstiftat
              om detta, och om de kommer tillbaka till makten kommer de säkert
              att göra det. Men det är den socialdemokratiska politiken, det
              är inte allianspolitiken. Vi tror på friheten att äga och också
              driva sitt företag. Jag hoppas att näringslivet ska vara precis
              lika goda ledare inom sina egna företag som staten är inom sina
              företag. Staten har lyckats. Då är det inga problem för näringslivet
              att lyckas om viljan finns. Men de visar en del av viljan genom
              att i bolagskoden nu föra in detta krav, och man ska redovisa
              varför man inte uppnår detta. Det tror jag är viktigt. I bolagskoden
              har det funnits skrivningar om att man ska eftersträva jämställdhet.
              Men det har inte funnits några krav på att man ska redovisa varför
              man inte uppnår det. Nu finns det där. Det är det som jag menar
              borde vara lösningen på detta problem förutom att politiken ska
              skapa förutsättningar för att kvinnor ska kunna ta de högre positionerna
              och kunna jobba på lika villkor som män gör i dag.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="f2e78c5d">
            19 § Svar på interpellation 2007/08:745 om jämställdhet
          </note>
          <note type="speaker" n="44141026">
            Anf. 109 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-48" n="ed60242e">
            <seg n="84a30ae3">
              Fru talman! Carina Adolfsson Elgestam har frågat mig vilka åtgärder
              jag avser att vidta för att leva upp till regeringsförklaringens
              löfte, hur jag avser att kartlägga löneskillnaderna mellan kvinnor
              och män utan de uppgifter som tidigare har lämnats från de årliga
              genomförda lönekartläggningarna ute på företagen samt vilka åtgärder
              jag avser att vidta för att öka jämställdheten mellan kvinnor
              och män.
            </seg>
            <seg n="65716db5">
              Regeringens mål är att motverka och förändra system som konserverar
              fördelningen av makt och resurser mellan könen. När kvinnor och
              män delar makt och inflytande i alla delar av samhällslivet får
              vi ett bättre samhälle.
            </seg>
            <seg n="a4255bc3">
              Regeringen har bland annat genomfört insatser gällande forskning
              om kvinnors hälsa, en handlingsplan för att bekämpa mäns våld
              mot kvinnor och förbereder nu en handlingsplan mot prostitution
              och människohandel för sexuella ändamål.
            </seg>
            <seg n="9fd30e42">
              Förra sommaren infördes en skattereduktion för hushållstjänster
              som blivit mycket uppskattad och används av många människor. Jämställdhetsbonusen
              i föräldraförsäkringen införs den 1 juli i år. Detta är exempel
              på åtgärder som underlättar att kombinera arbete och familjeliv
              och som minskar hindren för kvinnor att fullt ut delta och utvecklas
              i arbetslivet.
            </seg>
            <seg n="35a3d703">
              Den politik som den här regeringen för gör det lättare för både
              kvinnor och män att kombinera arbete och familj så att fler kvinnor
              vill och kan söka sig till ledande positioner. Andelen kvinnor
              som stämplar upp till heltid har minskat, och arbetslösheten bland
              kvinnor minskar. Det gör det möjligt för fler kvinnor att försörja
              sig på sitt eget arbete, och det är det som skapar ekonomisk självständighet
              inte ersättningar från staten eller bidrag från kommunerna.
            </seg>
            <seg n="46655cca">
              Regeringen arbetar för att förbättra möjligheterna för företagare,
              och särskilda satsningar görs för kvinnors företagande. Till exempel
              kommer det arbete som nu görs för att förbättra möjligheterna
              till enskilda initiativ och företagande inom välfärdsområdet att
              stärka kvinnors position i näringslivet. Ju fler kvinnor som driver
              företag och får operativa erfarenheter, desto större blir rekryteringsbasen
              till bolagsstyrelser och företagsledningar. Detta för att nämna
              något av det som regeringen gör inom jämställdhetspolitikens område.
            </seg>
            <seg n="cdde0ba0">
              Carina Adolfsson Elgestam oroar sig över den föreslagna förändringen
              när det gäller jämställdhetsplaner och lönekartläggning. Jag anser,
              till skillnad från Carina Adolfsson Elgestam, att regeringen genom
              den föreslagna ändringen ökar företagens möjligheter att mer aktivt
              arbeta med de åtgärder som lagen fastställer och som leder till
              jämställdhet på våra arbetsplatser och i samhället. Mer kraft
              kan läggas på åtgärder i och med att den administrativa bördan
              minskar, framför allt för de mindre företagen. Det är regeringens
              bedömning att det angelägna jämställdhetsarbetet i arbetslivet
              inte blir lidande av att kravet på årliga planer tas bort. Det
              grundläggande kravet på alla arbetsgivare att bedriva ett målinriktat
              arbete för att aktivt främja lika rättigheter och möjligheter
              oavsett kön gäller fortfarande. Detta arbete ska ske i samråd
              mellan arbetsgivare och arbetstagare, normalt genom de fackliga
              organisationerna på arbetsplatserna. Det är också viktigt att
              understryka att planerna, oavsett hur ofta de revideras, ständigt
              ska vara levande och aktuella i det vardagliga arbetet.
            </seg>
            <seg n="8f535d96">
              Treårsgränsen bör skapa bättre förutsättningar för arbetsgivare
              att kartlägga och analysera löneskillnader, planera långsiktigt
              och bedöma vad åtgärderna resulterat i. Det väsentliga är att
              de eventuella lönejusteringar som upptäcks i kartläggningen och
              analysen kan åtgärdas snarast möjligt. Detta bör inte innebära
              någon större förändring i förhållande till hittillsvarande regler.
              Redan i dag gäller att lönejusteringar ska kostnadsberäknas och
              tidsplaneras med målet att de ska vidtas så snart som möjligt
              och senast inom tre år. Det är fortfarande utifrån denna målsättning
              som arbetet med lönejusteringar bör bedrivas.
            </seg>
          </u>
          <note type="speaker" n="c368b44e">
            Anf. 110 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-4d5ded662c340a34-0" n="3a8ba774">
            <seg n="b5c13d36">
              Fru talman! Det finns ett tydligt klass- och könsperspektiv när
              det gäller lön. Det brukar synas ganska tydligt i lönekartläggningen.
              Därför känns det lite märkligt när jag tar del av ministerns svar,
              som jag förvisso tackar för, men jag håller definitivt inte med
              om det just utifrån klass- och könsperspektivet och faktiskt hur
              orättvist det fortfarande är när det gäller hur lönesättningen
              går till. Det är det som jag tycker är lite skrämmande.
            </seg>
            <seg n="9a93f25c">
              Ministern skriver i sitt svar att det inte handlar om ersättningar
              från staten eller bidrag från kommunerna. Det är en del av det
              som är så förträffligt med den nuvarande regeringens jämställdhetspolitik.
            </seg>
            <seg n="f19c3c76">
              Min fråga angående lönekartläggning och jämställdhetsplaner handlade
              inte alls om våra trygghetssystem utan om vad som dagligen händer
              ute i arbetslivet. Jag hoppas att det är just det som denna debatt
              kan handla om.
            </seg>
            <seg n="2a617725">
              Det påstås att ett sätt att uppnå mer jämställdhetsplaner på
              arbetsplatserna och få en bättre lönekartläggning är att införa
              hushållsnära tjänster. Det är mycket märkligt att man använder
              det sambandet, precis som införandet av en jämställdhetsbonus.
              Det som jämställdhetsministern möjligtvis i så fall glömde att
              föra in var vårdnadsbidraget, om det nu är hela denna karta som
              man ska använda. Det är lite svårt att förstå hur man ska få detta
              att gå ihop.
            </seg>
            <seg n="fc6bc3ce">
              Efter att ha tagit del av svaret kan jag inte låta bli att fundera
              över vem det är som ministern egentligen företräder. På vilken
              sida står jämställdhetsministern?
            </seg>
            <seg n="54928020">
              Å ena sidan har vi ju de arbetsgivare som på olika sätt har varit
              ute och sagt att det här med jämställdhetsplaner och lönekartläggning
              bara är byråkratiskt och krångligt för dem. Å andra sidan säger
              man från fackligt håll att det just för att få bukt med det som
              handlar om osaklig lönesättning är viktigt att ha en lönekartläggning.
            </seg>
            <seg n="eec7046d">
              Jag undrar vem ministern som jämställdhetsminister egentligen
              har lyssnat på och med vilka glasögon man har tittat på konsekvenserna
              utifrån att man i dag har ettårsplaner vad gäller att varje år
              revidera lönekartläggningen och jämställdhetsplanerna och att
              man i fortsättningen ska göra det vart tredje år.
            </seg>
            <seg n="c77c0cda">
              Man kan ta del av vad JämO säger och av den undersökning som
              de har gjort. 462 fall har granskats. Hos 200 arbetsgivare, 43
              procent, har man hittat osaklig löneskillnad. Det ska naturligtvis
              rättas till. Det handlar om 4 500 arbetstagare. Nio av tio är
              kvinnor. I genomsnitt handlar det om ungefär 1 000 kronor i månaden.
            </seg>
            <seg n="e10f9e87">
              Nu när det ska vara vart tredje år tappar man alltså tre årslöner
              innan detta kanske tydliggörs och synliggörs. Är det här ett sätt
              att från regeringens och jämställdhetsministerns sida öka jämställdheten
              enligt vad man utsagt i regeringsförklaringen?
            </seg>
          </u>
          <note type="speaker" n="2e94c363">
            Anf. 111 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-49" n="ed60242e">
            <seg n="7769b574">
              Fru talman! Det är besvärligt och väldigt svårt att debattera
              eller föra samtal med interpellanter som ställer flera frågor
              för att sedan påstå att de inte fått svar på sina frågor.
            </seg>
            <seg n="ffc1a392">
              Carina Adolfsson Elgestam har tre frågor. Den första frågan är
              vilka åtgärder jag avser att vidta för att leva upp till regeringsförklaringens
              löfte. En del av regeringsförklaringens löfte är att kvinnor ska
              bli ekonomiskt självständiga. Därmed får du ett svar.
            </seg>
            <seg n="15eaf229">
              Den andra frågan handlar om lönekartläggningar. Också där har
              du fått ett svar. Jag anser inte att periodiciteten kommer att
              göra frågan lidande. Tvärtom menar jag att det är viktigt att
              man upptäcker löneskillnaderna och skyndsamt justerar dem. När
              det gäller handlingsplaner är det viktigare med det aktiva förebyggande
              arbetet och att man håller dokumentet levande än att det årligen
              revideras.
            </seg>
            <seg n="42dd676c">
              Den tredje frågan handlar om vilka åtgärder jag avser att vidta
              för att öka jämställdheten mellan kvinnor och män återigen en
              vid, generell, fråga som jag också försöker besvara.
            </seg>
            <seg n="2e6b7083">
              Detta med att vi inte kan hålla oss till hela jämställdhetspolitiken
              helt plötsligt hör jag här att jag inte svarar på och inte håller
              mig till den fråga som ställts blir väldigt besvärligt, framför
              allt när man sedan får läsa följande på bloggarna: Jag ställde
              en fråga om lönekartläggning men fick svaret från statsrådet att
              det är hushållsnära tjänster som ska lösa det.
            </seg>
            <seg n="2d95e11d">
              Den typen av samtal går det inte att föra i de här sammanhangen.
            </seg>
            <seg n="b0c3a192">
              Återigen: Jag har precis gett dig svar. När det gäller lönekartläggning
              är jag inte orolig för att det arbetet inte ska kunna fortsätta.
              JämO och den framtida Diskrimineringsombudsmannen kommer fortsatt
              att ha möjlighet att utöva tillsyn av att lagen följs och att
              fortsatt ha möjlighet att komma till företag och kräva att få
              se redovisningar av det arbete som sker. Den enskilde anställde
              kommer fortsatt att ha möjlighet att anmäla lönediskriminering
              i den mån man anser att lönediskriminering förekommer.
            </seg>
            <seg n="32871a8f">
              Framför allt är det viktigt att det arbete som sker just sker
              i samråd mellan arbetsgivare och arbetstagare och normalt genom
              de fackliga organisationerna på arbetsplatserna. Ingenting hindrar
              att de fackliga representanterna på en arbetsplats tillsammans
              med anställda kommer överens med sin arbetsgivare om att göra
              det här varje år. Ingenting i lagen hindrar det. Vi säger minst
              en gång vart tredje år , men vill man göra det oftare är man välkommen
              att göra det.
            </seg>
            <seg n="7c4eed31">
              Vem har jag lyssnat till arbetstagare eller arbetsgivare? Nej,
              bland annat har vi lyssnat till den socialdemokratiske talesmannen
              i jämställdhetsfrågor förre JämO, Claes Borgström. När vi ställde
              frågan om det på detta område finns möjlighet till regelförenklingar
              var svaret: Ja, periodiciteten kan göras större. Han föreslog
              vartannat år. Vi valde vart tredje år. Där kom det alltså ett
              svar om att periodiciteten inte nödvändigtvis måste handla om
              ett år.
            </seg>
            <seg n="0f85dc52">
              Finns det ett vetenskapligt belägg för att ett år är mycket bättre
              än två, för att två år är bättre än tre eller för att tre år är
              bättre än fyra år? Nej, det finns det faktiskt inte.
            </seg>
            <seg n="9516e45a">
              I vårt arbete med regelförenklingar för företag dessa är nödvändiga
              för att människor ska vara på arbetsplatserna och för att man
              ska kunna ha förutsättningar att jobba med jämställdhet måste
              vi se till att man också kan vara företagare och inte administratör.
              Framför allt för små företag tar det väldigt mycket tid att hantera
              det regelverk som i dag finns.
            </seg>
            <seg n="92834b4b">
              Jag är inte alls orolig. På det här viset skapar vi en möjlighet
              för arbetsgivare att faktiskt jobba med de aktiva åtgärderna i
              stället för att sitta och upprätta handlingsplaner eller lönekartläggningar
              varje år innan man ens har hunnit korrigera de fel och misstag
              som upptäckts.
            </seg>
          </u>
          <note type="speaker" n="41cca43d">
            Anf. 112 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-4d5ded662c340a34-1" n="3a8ba774">
            <seg n="98200cc5">
              Fru talman! Jag kan konstatera att jämställdhetsministern inte
              alls är orolig för hur det i framtiden blir med lönekartläggningen
              och hur det här kommer att slå för kvinnor. Men redan i dag vet
              vi att kvinnor i genomsnitt tjänar 2 000 kronor mindre än män.
              Det kan man se bland annat via den kartläggning som görs.
            </seg>
            <seg n="edfc2497">
              Det är väldigt intressant att ministern och regeringen har tagit
              till sig eller påstår att de har tagit till sig vad JämO, numera
              vår talesperson i jämställdhetsfrågor, har sagt. Men frågan är
              om ministern lyssnade.
            </seg>
            <seg n="a4517eb5">
              Jag har framför mig ett pressmeddelande som är daterat 2008-04-21,
              så det är inte så himla länge sedan. Där står det att hittills
              har 568 arbetsgivares lönekartläggning granskats. I 462 fall har
              granskningen avslutats. Hos 200 av dessa arbetsgivare, 43 procent,
              har man hittat osaklig löneskillnad som ska rättas till.
            </seg>
            <seg n="ac509b61">
              Precis som jag sade i mitt förra inlägg handlar det om kvinnor.
              För nio av tio har det varit en osaklig lönesättning i förhållande
              till utfört arbete. Det har alltså inte varit lika lön för lika
              arbete.
            </seg>
            <seg n="51e100a6">
              Det handlar, som sagt, om 1 000 kronor. Om det redan i dag är
              svårt att få en del arbetsgivare det är ju sanningen, ministern
              att känna en lust och vilja att göra en lönekartläggning och att
              jobba med jämställdhetsplaner blir det lite märkligt att säga:
              Nej, vi förändrar lagen såtillvida att det behöver göras bara
              vart tredje år.
            </seg>
            <seg n="40f7a5db">
              Är det inte så att de som redan i dag är motståndare får ännu
              längre tid på sig att skjuta upp detta viktiga arbete?
            </seg>
            <seg n="2a50b6d0">
              Fackförbundet Unionen har ganska aktivt jobbat med detta. De
              har tittat på och ställt frågor om hur det upplevs på en arbetsplats
              där det inte gjorts en lönekartläggning. Jag ska ta några exempel
              på hinder och problem som man har sett.
            </seg>
            <seg n="4e337420">
              32 procent talar om okunskap om hur lönekartläggningsarbetet
              ska genomföras och om att verktyg saknas för att genomföra kartläggningen.
              36 procent säger att lönekartläggningen tar för mycket tid. 34
              procent talar om ett ointresse hos arbetsgivarna. 10 procent säger
              att arbetsgivarna vägrar att lämna information.
            </seg>
            <seg n="a01bd2c3">
              Den här rapporten presenterades helt nyligen. Samtidigt passar
              vi här och regeringen på att genomföra en försämring för jämställdheten.
              Nu ska ju små företag behöva redovisa bara vart tredje år. Blir
              inte det ett steg bakåt vad gäller lönekartläggningen detta i
              stället för, som ministern säger, att det blir en ökning?
            </seg>
            <seg n="bd79d8f3">
              På något sätt går det här inte ihop. Om man redan från början
              känner ett motstånd mot att göra en lönekartläggning brinner man
              väl inte av lust att även fortsättningsvis skyndsamt arbeta med
              det. Mina frågor kvarstår.
            </seg>
            <seg n="b7b63477">
              Slutligen: Tror ministern att jämställdheten kommer att öka i
              och med att arbetsgivarna i småföretag numera behöver göra en
              lönekartläggning bara vart tredje år?
            </seg>
          </u>
          <note type="speaker" n="cf79d6a5">
            Anf. 113 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-50" n="ed60242e">
            <seg n="75da8cac">
              Fru talman! Kommer jämställdheten att öka med aktiva åtgärder
              och lönekartläggning vart tredje år? Något svar på det kan jag
              inte ge. Det är ingen som har följt upp och utvärderat vad aktiva
              åtgärder ger. Det är bland annat det jag aviserade i propositionen
              att vi måste göra för att veta vilka effekter det ger, vad som
              fungerar bra och vad som fungerar mindre bra, vad vi ska kunna
              göra för att vidga de aktiva åtgärderna till att gälla även andra
              diskrimineringsgrunder.
            </seg>
            <seg n="713131f7">
              Gör periodiciteten en skillnad? Nej, det är där som vi skiljer
              oss åt. Jag tror inte att periodiciteten gör en skillnad. Det
              viktiga är att det fortsatt krävs att de aktiva åtgärderna görs
              varje dag. Det viktiga är att lönejusteringar ska göras skyndsamt.
              Men lagen är och har varit att justeringar ska göras skyndsamt,
              dock senast inom tre år. Om man har tre år på sig att justera
              löneskillnaderna är det ganska lämpligt att man efter de tre åren
              gör en ny lönekartläggning. Vill man göra dem oftare därför att
              det är lättare finns det möjlighet för facken och arbetstagare
              på arbetsplatsen att tillsammans med arbetsgivare komma fram till
              att göra detta. Det är periodiciteten det handlar om.
            </seg>
            <seg n="9e9282a2">
              I övrigt är lagen precis likadan som den som vi snart lämnar
              bakom oss.
            </seg>
            <seg n="6bf59d1f">
              Ger de aktiva åtgärderna effekt? Det vet ingen i dag. Jag tror
              och hoppas att de gör det. Exakt vilka delar av aktiva åtgärder
              kan jag inte svara på, men det ska utvärderas. Därmed kan vi bättre
              se vad vi ska fördjupa vårt arbete kring. Vad är det för krav
              vi ska ställa på arbetsgivare? När regelverken blir betungande
              riskerar det också att slå tillbaka så att man inte lever upp
              till att göra dem enkla att följa upp. Som du sade upplever en
              del dessa lönekartläggningar som svåra att genomföra. Då är det
              bra att vi har en myndighet som kan stödja företagen att göra
              det på rätt sätt. Det är det som JämO gör.
            </seg>
            <seg n="044b15be">
              Adolfsson Elgestam läser upp det som JämO beskriver. Det är de
              resultat som vi vet finns. Det är löneskillnader på arbetsmarknaden.
              Vi försöker hitta alla sätt för att komma till rätta med löneskillnaderna.
              Det är därför vi har aktiva åtgärder, det är därför vi har lönekartläggningar.
              Där skiljer sig våra åsikter inte åt.
            </seg>
            <seg n="06dfb50f">
              Frågan om ett år är bättre än två eller tre år är det ingen som
              kan svara på i dag. Men jag ser till att lönekartläggningar ska
              göras i samband med att lönejustering måste vara gjord. Det är
              där justeringen är gjord. Jag tror inte att det försämrar möjligheten
              för de arbetsgivare som anser att de måste följa lagen. När det
              gäller de andra som inte följer lagen hoppas jag att det finns
              anställda som i så fall anmäler dem till den framtida DO eller
              till dagens JämO för att komma till rätta med problemet.
            </seg>
          </u>
          <note type="speaker" n="b240d858">
            Anf. 114 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-4d5ded662c340a34-2" n="3a8ba774">
            <seg n="5ca00f8d">
              Fru talman! Det här känns lite märkligt. Ministern sade i sitt
              inlägg att vi vet att det finns en diskriminering vad gäller löner
              och att det oftast är kvinnor som blir drabbade. Ändock väljer
              jämställdhetsministern att genomföra en försämring i någonting
              som är kontinuerligt. Det har handlat om att göra en kartläggning
              och en jämställdhetsplan varje år. Då får man kontinuitet i det
              hela. Nu ska man i stället skjuta upp det. Man har tre år på sig.
              Då har man tre år på sig att gå och fundera över hur man ska göra
              och hur man vill arbeta med det och kanske i grund och botten
              är motståndare till att arbeta med de här frågorna. Det finns
              massor med arbetsgivare som tycker att det här är viktigt och
              arbetar aktivt med frågorna. Det är inte där problemet ligger,
              utan problemet ligger hos den andra kategorin arbetsgivare de
              som inte är intresserade. Som jag uppfattade ministerns svar är
              det dem ministern har lyssnat på. Hon har lyssnat på de arbetsgivare
              som tycker att det här är jobbigt och besvärligt att jobba med.
              Den andra kategorin, som går i bräschen, har man inte lyssnat
              på.
            </seg>
            <seg n="ced8a6f4">
              Det är ganska tydligt att detta är en klass- och könsfråga. Det
              känns som att vi tar ett steg bakåt i jämställdhetsarbetet. I
              sitt svar relaterar ministern till att hushållsnära tjänster exempelvis
              är ett steg framåt i jämställdhetsarbetet. För mig känns det mer
              som att vi tar ett steg bakåt och att kvinnorna ska stå kvar hemma
              vid spisen, eller så ska de utföra olika städarbeten.
            </seg>
            <seg n="a411b7ab">
              Med tanke på det svar jag har fått och hur jämställdhetsministern
              bedriver jämställdhetsarbetet känns det som att denna disktrasa
              som jag har i handen är en ganska tydlig symbol för vad jämställdhetsministern
              avser med jämställdhetsarbetet i regeringen.
            </seg>
          </u>
          <note type="speaker" n="510c6716">
            Anf. 115 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d8e754dee7249a43-51" n="ed60242e">
            <seg n="2da7564b">
              Fru talman! Det är så typiskt socialdemokratiskt att typiskt
              manliga jobb är det okej att professionalisera och se till att
              männen få betalt för. Den man som lägger ett golv ska få betalt.
              Den kvinna som skurar golvet ska inte få betalt, det ska ske gratis.
              Men det säger vi nej till. Också de typiskt kvinnliga jobben måste
              professionaliseras. Jag kan bara hoppas att också männen ska ge
              sig in i denna bransch. Men också de jobben måste ge betalt.
            </seg>
            <seg n="a66e12bb">
              Återigen: Hushållsarbetet är inte en gång för alla försvunnet
              för att man råkar städa i dag, utan det finns alltid där. Familjerna,
              hushållen, kommer alltid att behöva städa varje dag. Det finns
              möjligheter att underlätta för hushållen att lägga ut de här jobben
              till någon som kan få betalt för det. Det tycker jag är bra. Den
              här branschen kommer inte att försvinna. Om vi inte skattereducerar
              för de här tjänsterna kommer de kvinnor som du nu fnyser åt att
              jobba inom branschen, men de kommer inte att kunna kvalificera
              sig till olika försäkringar. De kommer inte att kunna få sjukersättning,
              de kommer inte att kunna få a-kassa och de kommer inte att kunna
              få sjukpension. Det har de rätt att göra nu när de jobbar vitt
              genom att människor kan köpa de här tjänsterna vitt. Det kan man
              inte annars med så högt pristryck och så höga skatter som vi har
              i Sverige. Det här är det bästa sättet.
            </seg>
            <seg n="1f7e92a9">
              Socialdemokraterna har tidigare subventionerat de typiskt manliga
              jobben. Nu är det dags att man subventionerar de typiskt kvinnliga
              jobben.
            </seg>
            <seg n="5df88c82">
              Vem har vi lyssnat på när vi har ökat periodiciteten i den nya
              lagen? Ja, det är nuvarande socialdemokratiska jämställdhetstalesman
              Claes Borgström då han var JämO. Det var han som sade att det
              är på detta område som man kan förenkla för företagen om man ska
              förenkla någonting inom jämställdhetsområdet. Det är det rådet
              vi tog till oss.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="c085f8b7">
            20 § Svar på interpellation 2007/08:653 om säkerheten i norra
            Sverige
          </note>
          <note type="speaker" n="5772cf28">
            Anf. 116 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-52" n="ed60242e">
            <seg n="7cefb849">
              Fru talman! Fredrik Lundh har frågat mig vilka åtgärder jag avser
              att vidta för att garantera fortsatt militär säkerhet i norra
              Sverige.
            </seg>
            <seg n="117b6cb0">
              Den 30 april i år besvarade jag en riksdagsfråga av Fredrik Lundh
              om ungefär samma sak (fråga 2007/08:1156). Det jag svarade då
              gäller även nu.
            </seg>
            <seg n="10ad50a2">
              Försvarsmakten ska kunna hävda Sveriges territoriella integritet
              och genomföra militära internationella insatser.
            </seg>
            <seg n="9c8bfee0">
              Det är en viktig skillnad mellan produktion av förband och den
              operativa militära förmågan. Regering och riksdag bestämmer vilken
              operativ förmåga Försvarsmakten ska ha. Myndigheten ska se till
              att förbanden har den förmåga som beslutats. Det viktiga är att
              förbanden ges den förmåga de ska ha.
            </seg>
            <seg n="e4707393">
              Försvarsmakten redovisade i slutet av februari i år sitt budgetunderlag
              för 2009. Bakgrunden till den situation som Försvarsmakten befinner
              sig i i dag är att myndigheten i början av året presenterade ett
              underskott på förbandsverksamheten om 1 ½ miljard kronor, ett
              underskott som accelererat under förra året och satte budgeten
              i obalans.
            </seg>
            <seg n="9849adaa">
              Det är inte hållbart. Regeringen gav därför Försvarsmakten i
              uppdrag att ta fram förslag på långsiktiga och strukturella förändringar.
              Senast den 15 maj 2008 skulle myndigheten redovisa sina förslag
              för att få sin budget i balans. Det går inte att rätta till långsiktiga
              problem med enbart kortsiktiga lösningar.
            </seg>
            <seg n="b933ec92">
              I medierna har under senare tid återgetts olika förslag till
              förbandsnedläggningar. Detta har varit Försvarsmaktens egna interna
              diskussioner med förbandschefer, och de har inte redovisats för
              regeringen.
            </seg>
            <seg n="855627d5">
              Den 15 maj i år redovisade Försvarsmakten den av regeringen begärda
              kompletteringen av budgetunderlaget för 2009. I denna föreslår
              Försvarsmakten i fråga om grundorganisationen att nio utbildningsgrupper
              och verksamheten i Arvidsjaur avvecklas. Försvarsmakten har vidare
              anfört att myndigheten i juni i år kommer att lämna kompletterande
              redovisningar om den långsiktiga inriktningen med anledning av
              perspektivstudiearbetet.
            </seg>
          </u>
          <note n="307376bf">
            Försvarsmaktens budgetunderlag bereds nu inom Regeringskansliet.
            Regeringen kommer i budgetpropositionen i september och i vissa
            avseenden i inriktningspropositionen i slutet av året att ta ställning
            till Försvarsmaktens förslag.
          </note>
          <note type="speaker" n="1baa1a12">
            Anf. 117 FREDRIK LUNDH (s):
          </note>
          <u who="fredrik_lundh_132f0c" xml:id="i-a20d1a29a45682f8-0" n="8382dabb">
            <seg n="ec67e1e8">
              Fru talman! Jag vill börja med att tacka försvarsministern för
              svaret kring den militära säkerheten i norr, även om jag tycker
              att mer finns att önska.
            </seg>
            <seg n="5c35f7b8">
              Visst kan vi diskutera Försvarsmaktens ledningsproblem, vikten
              av att överbefälhavaren och försvarsministern går sida vid sida,
              miljardunderskottet i sig självt, mina officerskollegers krossade
              tilltro till såväl försvarsledning som regering, hotet mot försvarets
              folkliga förankring, all den kompetens som nu lämnar försvaret
              när det än en gång stormar, försvarsministerns orimliga krav på
              ÖB att på ytterst kort tid leverera något som i vanliga fall tar
              betydligt längre tid att arbeta fram eller enskilda förbands vara
              eller icke vara. Det får bli vid ett senare tillfälle, för nu
              hoppas jag att vi här, till skillnad från hur ni har hanterat
              frågan hittills, kan ta det hela i rätt ordning och börja med
              det säkerhetspolitiska.
            </seg>
            <seg n="36862582">
              Ett starkt försvar i norr har sina unika fördelar. Det är en
              viktig aktör inom säkerhetsarbetet i Barentsområdet. Barentsregionen
              är högintressant för EU och de direkt inblandade länderna. Klimathotet,
              teknikutvecklingen, de minskade tillgångarna av råvaror och ökad
              konfliktrisk stärker behovet av militär närvaro i norra Sverige,
              anser jag och många med mig. Vi vet att det finns stora olje-
              och gastillgångar i området som fler länder kommer att göra anspråk
              på och öka instabiliteten i området.
            </seg>
            <seg n="4bab2484">
              En ökad konfliktrisk stärker behovet av närhet till militära
              resurser, vilket man tydligt ser i de övriga länderna i Barentsregionen.
              Jag har bara för någon timma sedan landat efter en resa till USA,
              men om jag inte är helt felinformerad ska Danmark, Ryssland, Kanada,
              USA och Norge ha träffats på Grönland den 2729 maj för att diskutera
              sina intressen i Arktis. Man kan tycka att även Island, Finland
              och Sverige borde varit inbjudna. Jag utgår ifrån att regeringen
              inte sitter still och bara väntar. Vi har all anledning att oroa
              oss för såväl förnyad maktkamp mellan stormakterna som växthuseffektens
              konsekvenser.
            </seg>
            <seg n="f7529bcb">
              Fru talman! Jag skulle vilja veta hur försvarsministern egentligen
              ser på den militära säkerheten i norra Sverige och det säkerhetspolitiska
              läget i Barentsregionen.
            </seg>
          </u>
          <note n="2ec663db">
            I detta anförande instämde Lars U Granberg och Maria Stenberg
            (båda s).
          </note>
          <note type="speaker" n="65708d36">
            Anf. 118 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-53" n="ed60242e">
            <seg n="694c0cde">
              Fru talman! Det är väldigt intressant att höra en socialdemokrat
              lista alla de problem han anser finns i försvarspolitiken och
              sedan sätta sig och rösta för ett budgetalternativ där man drar
              undan 7 miljarder ytterligare från försvaret de kommande åren.
              Det ska också bli intressant att höra när Socialdemokraternas
              besparingslista presenteras som måste bli dramatiskt mycket mer
              allvarlig än Försvarsmaktens, eftersom det den behöver göra är
              att balansera ett underskott på drygt 1 miljard på förbandsverksamheten.
              Det Socialdemokraterna behöver göra är att balansera bort ytterligare
              7 miljarder.
            </seg>
            <seg n="4db21ac0">
              Det är också intressant att höra förhållningssättet gentemot
              Försvarsmakten. Varje annan myndighet i landet ansvarar för att
              nå verksamhetsmålen och ha en budget i balans, utom Försvarsmakten
              enligt Fredrik Lundh. För där är det oansvarigt att begära balans
              i ekonomin och att varje skattekrona används effektivt. Det är
              tydligen oansvarigt att begära att Försvarsmakten inkommer med
              underlag till regeringen som grund för att långsiktigt balansera
              ekonomin för att undvika snabbstopp och problem för förbandsverksamheten.
            </seg>
            <seg n="24d32d98">
              Det är också väldigt intressant att höra hur Socialdemokraterna
              nu trycker på att Sverige ska ta ansvar för säkerheten i Barentsområdet,
              en region som Sverige inte gränsar till, och hur Socialdemokraterna
              nu resonerar om att vi ska delta i Natoländernas samverkan för
              säkerheten i Barentsområdet. Jag välkomnar detta, men det är verkligen
              inte exempel på konsekvent socialdemokratisk politik.
            </seg>
            <seg n="f0eac3f6">
              Försvarets förmåga och uppfyllelse av verksamhetsmålen är god,
              både vad gäller internationella insatser och värnandet av landets
              territoriella integritet. Det är faktiskt så att den operativa
              förmågan ökade mellan 2006 och 2007, precis i kontrast till allt
              det som Fredrik Lundh här försöker hävda.
            </seg>
            <seg n="09488a5f">
              Kraven som riksdagen och regeringen ställer och som även Socialdemokraterna
              ställer går tillbaka till det försvarspolitiska beslutet från
              2004. Det lyder så här:
            </seg>
            <seg n="3c9f6467">
              Det som Försvarsmakten ska kunna göra i det omedelbara perspektivet
              är kopplat till delförmåga 1 och avser främst att kunna hävda
              den territoriella integriteten. Det görs bland annat genom kontinuerlig
              övervakning, bland annat av radar, och flygstridskrafternas incidentberedskap.
              Incidentberedskapen är ibland baserad på F 21. Vid F 21 är även
              två Gripendivisioner baserade. Försvarsmakten ska se till att
              förbanden utbildas och övas så att de kan uppfylla statsmakternas
              krav på operativ förmåga.
            </seg>
            <seg n="f85744d4">
              Det är två saker att hålla isär, Fredrik. Det ena är den operativa
              militära förmågan. Det andra är produktionen av den operativa
              militära förmågan. Det är myndigheten själv som bestämmer var
              och hur utbildning och övning ska genomföras, men förbanden ska
              kunna uppträda i olika miljöer när det gäller klimat, geografi
              och hydrografi som finns i Sverige. Och kompetensen ska kunna
              vidmakthållas och utvecklas.
            </seg>
            <seg n="4f4e7c2a">
              Var ett förband i sig är lokaliserat inom grundorganisationen
              är av mindre betydelse för den operativa förmågan. Det är den
              operativa förmågan som värnar Sverige, och det är den operativa
              förmågan som är mitt första ansvar som försvarsminister att värna.
              Det borde rimligen också vara det första som en ledamot, till
              exempel från norr, är angelägen om att värna. För det är det som
              skapar säkerhet och trygghet för Sverige.
            </seg>
          </u>
          <note type="speaker" n="7dd76a4b">
            Anf. 119 FREDRIK LUNDH (s):
          </note>
          <u who="fredrik_lundh_132f0c" xml:id="i-a20d1a29a45682f8-1" n="8382dabb">
            <seg n="e972fe64">
              Fru talman! Försvarsministerns norska kollega, försvarsministern
              Anne-Grete Ström-Erichsen har, samtidigt som debatten här på hemmaplan
              handlat om vem som egentligen sagt vad och om man nog inte tycker
              lika fast man har sagt helt olika, skrivit följande i en artikel
              den 31 mars 2008:
            </seg>
            <seg n="2ed4a3a5">
              Norge har stora och resursrika områden i norr, och detta är ett
              speciellt prioriterat område för regeringen. Vi stärker förbanden,
              speciellt i norr, och samlar flygvapnets helikoptrar på Bardufoss.
              Sjöförsvaret kommer också att vara starkt representerat i landsdelen
              med en av världens mest moderna flotta, med bland annat nya fregatter,
              nya MTB:er och en kraftigt moderniserad kustbevakning. Den viktigaste
              träningen av och med våra allierade ska i framtiden koncentreras
              till norr.
            </seg>
            <seg n="09640a77">
              Jag repeterar: Den viktiga träningen av och med våra allierade
              ska i framtiden koncentreras till norr.
            </seg>
            <seg n="e294d0af">
              Samtidigt vet vi att Finland också riktar blickarna mot norr
              och den heta Barentsregionen. Jag tycker att den norska försvarsministern
              sammanfattar läget norr om Skandinavien bra med orden:
            </seg>
            <seg n="77e8288f">
              Energi, klimatförändringar och säkerhetspolitiken är de främsta
              drivkrafterna som vänder Arktis skede. En ny utmanande scen växer
              fram framför våra ögon. Inför detta bokstavliga hav av förändring,
              hur ska vi skapa handlingsutrymme när vi går från något vi vet
              till en ny situation som vi vet är okänd?
            </seg>
            <seg n="feaa5a59">
              Fru talman! Vi gränsar inte till Barentsregionen, som försvarsministern
              sade. Vi är en del av den. Det är en ganska viktig del varför
              det också är viktigt att lyfta fram de säkerhetspolitiska perspektiven
              innan vi börjar diskutera förband och orter för att ha en grund
              att stå på.
            </seg>
            <seg n="334566a6">
              Jag tycker fortfarande att det är intressant som ledamot här
              att få höra hur försvarsministern själv ser på utvecklingen kring
              Arktis och Barentsregionen. Vad tycker försvarsministern? Ska
              Sverige minska sin närvaro och flytta sin tyngdpunkt från the
              Arctic stage i detta läge? Det tycker jag är helt orimligt ur
              säkerhetspolitisk synpunkt.
            </seg>
            <seg n="7ebebe1b">
              Och hur viktig är militär samövning med andra nationer för avspänning
              och stabilitet?
            </seg>
          </u>
          <note type="speaker" n="4cb5a963">
            Anf. 120 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-54" n="ed60242e">
            <seg n="96ce4d21">
              Fru talman! Socialdemokraterna efterlyser först en säkerhetspolitisk
              rapport som bas för diskussionen. Den kom i december, presenterades
              i bredast möjliga enighet och kallas Försvarsberedningen. De kom
              i december månad med sin genomgång av situationen i vårt närområde
              i omvärlden, sin säkerhetspolitiska analys. Det var deras första
              deluppdrag. Det andra deluppdraget kommer de att presentera om
              bara några veckor. Då ska de dra slutsatser av den säkerhetspolitiska
              analysen för inriktningen och dimensioneringen av försvaret i
              Sverige. Precis sådan är tågordningen. I slutet av året kommer
              sedan regeringen att presentera sin syn på försvarets långsiktiga
              uppgift, långsiktiga utgift, inriktning och dimensionering. Sådan
              är tågordningen,
            </seg>
            <seg n="208c7229">
              Det som därutöver har hänt är att överbefälhavaren arbetar fram
              förslag för att balansera sin ekonomi på förbandsanslaget. Dessa
              förslag är till en del presenterade för oss nu. Till en del är
              de inte det, utan de lär inkomma under de kommande månaderna.
            </seg>
            <seg n="ccadeb3a">
              Jag föreslår att om det är så att interpellanten har kraftfulla
              invändningar mot ännu ej presenterade förslag från Försvarsmakten
              kontaktar han Försvarsmakten. Men det finns inga politiska förslag
              presenterade för riksdagen som ger grund för något av det som
              interpellanten säger i detta skede.
            </seg>
            <seg n="64e474b8">
              Det är mycket intressant att höra Socialdemokraterna prata om
              att man vill ha mer handlingsutrymme för försvaret. Som svar på
              det skär man ned med 7 miljarder mer än regeringen på tre år.
              Som svar på det vill man göra upp med Vänsterpartiet som vill
              skära ned 15 miljarder mer än regeringen på tre år och också,
              faktiskt, med Miljöpartiet som numera lägger ett par hundra miljoner
              mer på försvaret än vad Socialdemokraterna gör. Det kallar jag
              handlingsutrymme.
            </seg>
            <seg n="b37a6ab0">
              Varsågod och presentera de socialdemokratiska budgetnedskärningarna
              på försvaret! Vilka materielprojekt ska ni lyfta ut? Jag kan ge
              svaret. Ni plockar bort pengar för att vidmakthålla Gripensystemet
              framöver. Det innebär att den incidentberedskap som är helt avgörande
              bland annat för säkerheten i Norrland, övervakningen av vår del
              av Barentsregionen, vår möjlighet att överblicka och värna territoriet
              i incidentberedskap försvinner därför att ni plockar bort pengarna
              som håller Gripensystemet konkurrenskraftigt.
            </seg>
            <seg n="3f7757a0">
              Tittar man i regeringens siffror ligger det någon miljard varje
              år framåt i tiden för att hålla Gripensystemet, som jag nämnde
              här som en del av incidentberedskapen, konkurrenskraftigt. Ni
              har inte de pengarna.
            </seg>
            <seg n="28039e5f">
              Åk hem till dina väljare och förklara för dem hur du ska ta bort
              7 miljarder mer och sedan prata om handlingsutrymme i försvarspolitiken!
            </seg>
            <seg n="1aae810a">
              Regeringen har klart konstaterat att nordiskt samarbete är ett
              fundament i den framtida försvarspolitiska utvecklingen. Överbefälhavaren
              har gjort en möjlighetsstudie med sin norske kollega som vi nu
              verkställer för fördjupat samarbete med Norge. Vi gör en liknande
              möjlighetsstudie med Finland för att kunna gå vidare och fördjupa
              samarbetet med dem. Dörren står också öppen för att göra en liknande
              sak med Danmark.
            </seg>
            <seg n="ea087dbe">
              Jag vet inte om interpellanten såg att jag för en vecka sedan
              ungefär skrev en gemensam debattartikel med min finske kollega
              om det fördjupade nordiska samarbetet mellan Sverige och Finland.
              Där finns både säkerhetspolitiska resonemang, en gemensam analys
              av detta och en beskrivning av vad vi gör tillsammans för att
              öka säkerheten i vårt närområde, till exempel övervakning av Östersjön,
              men också i internationella insatser.
            </seg>
            <seg n="3eac34c1">
              Återigen är det intressant att konstatera att när man har en
              försvarspolitisk diskussion med Socialdemokraterna handlar det
              alltid om allt annat än militär förmåga. Ibland handlar det om
              materielprojekt, ibland om lokaliseringsorter men aldrig om den
              militära förmågan att värna Sveriges territoriella integritet
              eller delta i internationella insatser. Fredrik Lundh har heller
              inte talat om det, utan det är grundorganisation, kaserngårdar
              och inte den verksamhet som drivs därpå som är det viktiga för
              Socialdemokraterna. Det är tråkigt, och det skapar inte ökad trygghet
              för Sverige på något vis.
            </seg>
          </u>
          <note type="speaker" n="4e674915">
            Anf. 121 FREDRIK LUNDH (s):
          </note>
          <u who="fredrik_lundh_132f0c" xml:id="i-a20d1a29a45682f8-2" n="8382dabb">
            <seg n="add2df23">
              Fru talman! Försvarsministern skriver själv i sitt svar till
              mig att det är en viktig skillnad mellan produktion av förband
              och den operativa militära förmågan. Det håller jag med om. Jag
              har inte diskuterat förband eller förbandsorter. Jag försöker
              få försvarsministern att svara på hur han ser på det säkerhetspolitiska
              perspektivet när det handlar om Barentsregionen.
            </seg>
            <seg n="51f80f10">
              Det mesta i regeringens arbete, och i svaren på våra frågor,
              handlar om att fokusera på förbanden, vilket är naturligt eftersom
              det drabbar orter, rycker upp familjer och kastar ut tusentals
              människor i ovisshet. Det vet vi alla att det blir verklighet
              vid förändringar av försvaret. Ändå behöver vi göra det. Jag delar
              bilden att det går att spara pengar inom försvaret, men man måste
              ta det i rätt ordning.
            </seg>
            <seg n="c8b295aa">
              Jag tror och hoppas att vi båda är överens om att vårt försvar
              ska vara kostnadseffektivt, ge mycket output för pengarna och
              vara strategiskt placerat. Vi ska hitta det unika, bli specialister
              på förmågor som skiljer ut oss och lyfta fram våra helt unika
              förutsättningar för test, utbildning och övningsverksamhet.
            </seg>
            <seg n="ead94c98">
              Men svaret på min fråga tycker jag inte att försvarsministern
              har gett i dag. Hur ser han på säkerhetspolitiken kopplat till
              Barentsregionen?
            </seg>
            <seg n="206f54e7">
              Jag måste avslutningsvis också fråga försvarsministern vilken
              säkerhetspolitisk bedömning eller analys som ska vara den offentliga.
              Är det Försvarsberedningens, försvarsministerns, överbefälhavarens,
              den militära underrättelsetjänstens eller statsministerns?
            </seg>
          </u>
          <note type="speaker" n="498de1dd">
            Anf. 122 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-55" n="ed60242e">
            <seg n="298e59b6">
              Fru talman! Vi andra har försvarat Försvarsberedningens säkerhetspolitiska
              analys. Det noterar jag att Fredrik Lundh nu inte gör. Statsministern,
              utrikesministern och jag har gjort det. Den har också överenskommits
              i bredast möjliga parlamentariska enighet. I beredningen finns
              också representation av militära och civila experter. Det är den
              mest ambitiösa genomgång som har skett på senare tid. Den presenterades
              i december. Det var första steget i tågordningen.
            </seg>
            <seg n="3938e4fb">
              Det andra steget kommer om ett par veckor när Försvarsberedningen
              drar slutsatser av sin analys för försvarets framtida inriktning
              och dimensionering. Det tredje steget är en proposition där regeringen
              presenterar den långsiktiga utvecklingen för Försvarsmakten.
            </seg>
            <seg n="fdd6c063">
              Om det är så att Fredrik Lundh vill diskutera en annan fråga
              än den han i dag har ställt i sin interpellation får han återkomma
              med en ny interpellation. Alla frågor i dag handlar om Arktis-
              och Barentsregionen, men det handlar inte interpellationen om.
              Det handlar om grundorganisation och Norrland. Det är därför dem
              jag svarar på. Men återkom gärna om det är något annat än dagens
              interpellation som du egentligen vill diskutera.
            </seg>
            <seg n="8cbf2972">
              Osäkerhet skapas av obalans. Därför är regeringen fast besluten
              att åtgärda obalansen. Det är obalanser på förbandsanslaget som
              gör att man snabbt fått vidta åtgärder för att stoppa utbildning
              och flygtimmar till exempel därför att det är så man snabbt kan
              komma till rätta med underskottet som finns just på förbandsanslaget.
              När det gäller balansen i helheten har ni i riksdagen beslutat
              om en budget på anslagsnivå för Försvarsmakten. De har inte en
              påse pengar att fritt disponera. Ni har beslutat om anslag. Vi
              försöker se till att man följer det beslutet. Ni försöker hävda
              att det är alldeles onödigt. Vi försöker ta ansvar. Ni försöker
              hävda att ni ska kunna behålla allt, fast med mycket mindre pengar.
            </seg>
            <seg n="53523767">
              Jag vill se den socialdemokratiska besparingslistan på de 7 miljarder
              som ni ska spara mer än regeringen. En sak som kommer att försämras
              är incidentberedskapen när ni slutar vidmakthålla Gripensystemet.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="0ebbc64e">
            21 § Svar på interpellation 2007/08:679 om Marinens musikkår
          </note>
          <note type="speaker" n="f371c8cd">
            Anf. 123 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-56" n="ed60242e">
            <seg n="56e2e705">
              Fru talman! Peter Jeppsson har frågat mig om jag anser att Marinens
              musikkår även i fortsättningen har en viktig roll att fylla inom
              Försvarsmakten när det gäller deltagande vid utlandsmissioner,
              statsceremoniella musikarrangemang, högvakt och musik vid våra
              militära förband eller om jag avser att ta initiativ till en avveckling
              av musikkåren.
            </seg>
            <seg n="a8b1d867">
              Försvarsmakten redovisade i slutet av februari i år sitt budgetunderlag
              för 2009. Bakgrunden till den situation som Försvarsmakten i dag
              befinner sig i är att myndigheten i början av året presenterade
              ett underskott på förbandsverksamheten om 1 ½ miljard kronor.
              Det är ett underskott som accelererade under förra året och satte
              budgeten i obalans.
            </seg>
            <seg n="9849adaa">
              Det är inte hållbart. Regeringen gav därför Försvarsmakten i
              uppdrag att ta fram förslag på långsiktiga och strukturella förändringar.
              Senast den 15 maj 2008 skulle myndigheten redovisa sina förslag
              för att få sin budget i balans. Det går inte att rätta till långsiktiga
              problem med enbart kortsiktiga lösningar.
            </seg>
            <seg n="2019fa74">
              Under arbetets gång har i medierna återgetts olika förslag till
              förbandsnedläggningar och andra grundorganisatoriska förändringar.
              Detta har varit Försvarsmaktens egen interna diskussion med förbandschefer,
              och de har inte redovisats för regeringen.
            </seg>
            <seg n="ee09fb70">
              Den 15 maj i år redovisade Försvarsmakten den av regeringen begärda
              kompletteringen av budgetunderlaget för 2009. I denna redovisar
              Försvarsmakten i fråga om grundorganisationen inriktningen att
              Marinens musikkår i Karlskrona ska avvecklas.
            </seg>
            <seg n="bdfd1588">
              Försvarsmaktens grundorganisation regleras i förordningen (2007:1266)
              med instruktion för Försvarsmakten. Regeringen redovisar där vilka
              organisationsenheter som ska finnas. En av dessa är Försvarsmusikcentrum
              i Kungsängen/Upplands-Bro. Regeringen reglerar däremot inte den
              inre organisationen i dessa organisationsenheter, förutom vissa
              delar av Högkvarteret. Det är Försvarsmakten själv som, i likhet
              med övriga myndigheter i statsförvaltningen, bestämmer om enheternas
              organisation.
            </seg>
            <seg n="86888212">
              Statsceremonielen och militärmusiken är angelägna verksamheter.
              Inom Försvarsmusikcentrum finns Arméns musikkår, Arméns trumkår,
              Livgardets dragonmusikkår och Marinens musikkår. Utöver dessa
              verksamheter köper Försvarsmakten även militärmusik från Hemvärnets
              musikkårer och Göteborg Wind Orchestra. Försvarsmaktens ledning
              ansvarar inför regeringen för att verksamheten kan genomföras.
              Det är också myndigheten som avgör hur verksamheten ska organiseras,
              med vilken personal och på vilka orter.
            </seg>
          </u>
          <note n="69d9a3a2">
            Försvarsmaktens budgetunderlag bereds inom Regeringskansliet.
            Regeringen kommer i budgetpropositionen i september och i vissa
            avseenden i inriktningspropositionen i slutet av året att ta ställning
            till Försvarsmaktens förslag.
          </note>
          <note type="speaker" n="7af2cb1a">
            Anf. 124 PETER JEPPSSON (s):
          </note>
          <u who="peter_jeppsson_5ac09b" xml:id="i-c8535fbe22f735a6-0" n="19c7ddc5">
            <seg n="367d5654">
              Fru talman! Tack, försvarsministern, för svaret!
            </seg>
            <seg n="56925a77">
              Jag tänker börja mitt inlägg med att ge en beskrivning av militärmusikens
              betydelse för Sverige som nation i stort men framför allt den
              betydelse den har för våra kvinnor och män runt om i världen.
            </seg>
            <seg n="5d3f9b7e">
              Marinens musikkår i Karlskrona är i dag den enda professionella
              orkester som finns inom Försvarsmakten. Det är också den enda
              musikkår som har utbildning för utlandsuppdrag i krigszon. Marinens
              musikkår är en föregångare i den nya inriktning som vårt försvar
              nu har, och tydligt är att det finns ett starkt folkligt stöd
              för den här typen av verksamhet inom försvaret. Nästan 25 000
              personer har skrivit på namnlistor för bevarandet av musikkåren
              25 000 personer som anser att musik har en stärkande, hyllande,
              samlande och traditionsstark funktion inom försvaret.
            </seg>
            <seg n="5c9c11bc">
              Utan en musikkår att rama in försvarsverksamheten med går Sverige
              miste om en källa till nationell identitet och ett naturligt inslag
              vid populära högtidsstunder. Utan musikkår går Sverige miste om
              ett inslag i försvaret som kan ge värdigt stöd vid svåra stunder,
              som kan höja moral och stärka den gemensamma identiteten. Musikkårens
              turné i Bosnien strax efter krigsslutet är ett tydligt exempel
              på detta.
            </seg>
            <seg n="7ff36f6b">
              Musikkårens verksamhetsområde sträcker sig i dag från Ystad till
              Boden, och musikverksamheten består av statsceremoniell musik,
              högvakt, musik vid våra militära förband och offentliga konserter.
              Marinens musikkår har vid flera tillfällen gjort uruppföranden
              av svenska kompositörers verk samt förstagångsuppföranden av utländska
              verk för blåsorkester. Musikkåren har ett mycket högt anseende
              i den nationella blåsmusiksfären och är också en förebild för
              både professionella musiker och amatörmusiker.
            </seg>
            <seg n="9e071135">
              I förslaget som Försvarsmakten offentliggjorde den 23 april i
              år ska Marinens musikkår avvecklas. Ambitionen är att försvarsmusik
              endast ska förekomma vid högvakt och statsceremoniell verksamhet
              i Helsingfors. Det som förvånar mest är det faktum att besparingskravet
              över huvud taget inte omnämns i kronor och ören. Det framgår endast
              att det finns ett behov av att avveckla verksamheten för Marinens
              musikkår, vilket jag och många med mig anser vara mycket märkligt.
            </seg>
            <seg n="e9dd683d">
              Handlar det om avveckling för avvecklandets skull? Är musikkåren
              helt enkelt inte önskvärd? Annars förväntar jag mig en noggrann
              redogörelse för hur mycket ministern förväntar sig att besparingen
              ska generera.
            </seg>
            <seg n="a5e58a2c">
              Fru talman! Med anledning av detta har jag ställt frågan till
              försvarsministern om han anser att Marinens musikkår även i fortsättningen
              har en viktig roll att fylla inom Försvarsmakten, eller om ministern
              avser att ta initiativet till en avveckling av densamma, oavsett
              vilka goda argument som redan framkommit och även framkommer här
              i dag i debatten.
            </seg>
            <seg n="a32e69e5">
              Tyvärr kan jag konstatera att det positiva svar som jag och de
              25 000 engagerade personer runt om i Sverige och faktiskt även
              internationellt hoppats på uteblev. Det enkla svaret blev i stället
              att det är myndigheten som avgör hur verksamheten ska organiseras,
              med vilken personal och på vilka orter. Men när myndigheten själv
              faktiskt utelämnar en sådan viktig egenskap som Marinens musikkår
              besitter, nämligen att kunna verka i utlandsuppdrag, uppstår frågan:
              Är inte detta om något ett oerhört viktigt argument som borde
              få landets försvarsminister att reagera kraftfullt? Eller är våra
              kvinnor och män, soldater och sjömän, som faktiskt riskerar sina
              liv ute på våra olika uppdrag inte värda mer än så?
            </seg>
            <seg n="be343b3d">
              Vi behöver mer än stridsbenägenhet och fordonspark. Vi är en
              civiliserad kultur. Vi har musikkonst och kultur, och det behövs
              även inom försvaret!
            </seg>
          </u>
          <note type="speaker" n="7b3f6ebf">
            Anf. 125 ANNELI SÄRNBLAD (s):
          </note>
          <u who="anneli_sarnblad_f3fd4a" xml:id="i-0b8c57f1d27733bf-0" n="42729f4f">
            <seg n="a9dcbd4b">
              Fru talman! Tack så mycket, Peter Jeppsson, som har lyft upp
              den här viktiga frågan i kammaren i dag!
            </seg>
            <seg n="d50a5dd1">
              Jag arbetar aktivt med kulturfrågor. Musiken runt om i vårt land
              är också en kulturfråga. I många debatter med ett flertal ministrar
              i den här regeringen har jag saknat just det regionala perspektivet
              i många frågor, vilket jag tycker är tråkigt och mycket oroväckande.
              Ser man på kultursektorn i Sverige är det i alla fall mycket oroväckande
              när det gäller musiken. Man föreslår att många saker ska förläggas
              just till Helsingforssregionen.
            </seg>
            <seg n="191eba90">
              Vi socialdemokrater vill att hela Sverige ska leva, inom olika
              politikområden. Jag frågar mig: Varför lägga ned en fungerande
              och kompetent musikkår i Karlskrona för att bilda en ny i Helsingfors?
              Det är det jag inte riktigt kan förstå. I Blekinge Läns Tidning
              lördag den 24 maj 2008 kan man läsa att avvecklingen av musikkåren
              ska göras av kostnadsskäl. Men samtidigt planerar man att skapa
              en ny verksamhet i Helsingfors. Den argumentationen rimmar dåligt
              för mig, fru talman.
            </seg>
            <seg n="4f4685d2">
              Jag tycker att försvarsministern redan i dag ska tala med kulturministern
              i de här frågorna och försöka hitta en bra lösning för att kunna
              ha kvar Marinens musikkår i Karlskrona. Det här är både en kultur-
              och en försvarsutskottsfråga, och jag tycker att man ska göra
              allt för att säkerställa den kompetens och den verksamhet som
              finns just i Karlskrona.
            </seg>
            <seg n="2b76e7c9">
              Man kan fråga sig: Varför bilda fler musikkårer i Helsingfors?
              Ska inte hela Sverige bestå av musik och kunna överleva när det
              gäller musikgenrer?
            </seg>
            <seg n="c43ff199">
              Jag har lyssnat på ministern här under tidigare interpellationsdebatt,
              och det är faktiskt så, ministern, att det är ni i den här regeringen
              som har ansvar. Det är ni som i dag har ansvaret för frågorna
              i Sverige. Försök inte smita undan det ansvaret i olika debatter
              som regeringen hela tiden försöker!
            </seg>
            <seg n="e6c7781a">
              Det är försvarsministern som har ansvar i den här frågan, och
              jag tycker att försvarsministern ska ringa kulturministern redan
              i dag och försöka hitta en bra lösning.
            </seg>
          </u>
          <note type="speaker" n="406be7f9">
            Anf. 126 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-57" n="ed60242e">
            <seg n="a6828b8c">
              Fru talman! Oppositionen fortsätter: Allt ska rymmas. Allt ska
              finansieras, och sedan skär man ned budgeten. Ni oroas, och ni
              kritiserar, men ni finansierar inte.
            </seg>
            <seg n="624179aa">
              Det vore för övrigt väldigt kul att någon gång få höra någon
              socialdemokrat prata om vad den socialdemokratiska försvarspolitiken
              egentligen är förutom att stoppa alla försök att balansera budgeten
              och att stoppa alla försök att prata om försvarsförmåga. Jag skulle
              någon gång vilja höra en tanke om vad försvaret är till för och
              inte bara om lokaliseringsorter.
            </seg>
            <seg n="d31102d0">
              Jag har hört en begynnande kritik från Socialdemokraterna angående
              internationella insatser. Det enda positiva jag har hört på senare
              tid gällande detta i den här kammaren är att musiken är viktig
              i internationella insatser.
            </seg>
            <seg n="ec7358f3">
              Visst är musiken en viktig del av vår gemensamma kultur och vårt
              samhälle. Den har också en särskild betydelse i försvarssammanhang
              genom militärmusiken. Det är därför vi understryker att Försvarsmakten
              ska ha en musikverksamhet.
            </seg>
            <seg n="92726273">
              Jag konstaterar också att interpellanten har frågat om jag avser
              att ta initiativ till en avveckling självklart inte! Jag har redan
              redogjort för att detta helt och hållet ligger inom ramen för
              Försvarsmaktens eget ansvar, eget beslut och egen hantering.
            </seg>
            <seg n="42f54cf1">
              Försvarsmakten har ett ansvar att inför regeringen redovisa ett
              budgetunderlag för 2009. I sitt beslut i april om en komplettering
              av budgetunderlaget betonade regeringen att vi måste nå denna
              balans. Då prövar Försvarsmakten all verksamhet. Man kommer att
              klara den statsceremoniella verksamheten.
            </seg>
            <seg n="1b55131f">
              Det är Försvarsmakten själv som bestämmer hur musikverksamheten
              ska organiseras för att nå målet, på vilket sätt man ska göra
              det, med vilka resurser och med vilken lokalisering. Det är Försvarsmaktens
              myndighetslednings ansvar att Försvarsmakten kan medverka på ett
              bra sätt i statsceremonier, och det klarar man.
            </seg>
            <seg n="c447cab8">
              Jag har också sett uppgifter i medierna om att Försvarsmakten
              samtidigt med en avveckling av musikkåren i Karlskrona skulle
              diskutera att inrätta en ny musikkår i Helsingfors. Det är interna
              försvarsmaktsdiskussioner. Myndigheten har inte redovisat någonting
              om detta till mig eller till Försvarsdepartementet. Inom de ramar
              som statsmakten har bestämt är det Försvarsmakten själv som ansvarar
              för verksamheten. Det innebär att det är Försvarsmaktens ledning
              som ansvarar för att man når målen generellt också i detta avseende
              att verka i statsceremonier.
            </seg>
            <seg n="39543233">
              Jag understryker igen att det också är Försvarsmaktens ledning
              som bestämmer och som bäst bestämmer hur musikverksamheten ska
              organiseras nu och för framtiden.
            </seg>
            <seg n="50448eeb">
              När det gäller det generella bereds nu Försvarsmaktens budgetunderlag
              inom Regeringskansliet. Vi kommer i budgetpropositionen i september
              och i vissa avseenden i inriktningspropositionen i slutet på året
              att ta ställning till de delar av Försvarsmaktens förslag för
              balansering av budgeten där detta är nödvändigt. Men det kommer
              att kräva beslut såväl av myndigheten själv som av regeringen
              och riksdagen. Det innebär inte att man ska blanda befogenheterna.
              Alternativet är att från Försvarsmakten lyfta upp beslut om hur
              man når sina mål till riksdagen och skriva dem det på näsan.
            </seg>
            <seg n="d93a99fb">
              Återigen: Med all den erfarenhet också jag har av att vara lokal
              ledamot respekterar jag att man kämpar för sin lokala verksamhet.
              Men vårt ansvar är också att väga av mot en helhet. Det viktigaste
              jag har att göra som försvarsminister är att se till att vi värnar
              Sveriges förmåga att ta hand om sin territoriella integritet och
              att delta i internationella insatser. I just den här frågan är
              det Försvarsmakten själv som har ansvar för att man når målen
              för det statsceremoniella och även för musiken.
            </seg>
          </u>
          <note type="speaker" n="17efeefa">
            Anf. 127 PETER JEPPSSON (s):
          </note>
          <u who="peter_jeppsson_5ac09b" xml:id="i-c8535fbe22f735a6-1" n="19c7ddc5">
            <seg n="869ccd96">
              Fru talman! Allt ska rymmas. Men vad kostar det då? Vad kostar
              det förslag som man har lämnat från Försvarsmakten? Det finns
              ingen redovisning. Det är Försvarsmaktens eget ansvar, säger ministern.
              Men om man kommer fram till att det är ett dåligt beslut vem säger
              då halt till Försvarsmakten? Vem gör det ingen? Jag bara undrar.
              Vi ska väga av helheten. Men om det blir ojämn balans vem ser
              då detta om inte Försvarsmakten själv gör det?
            </seg>
            <seg n="b138c8fa">
              I en debatt som denna måste man självfallet kunna kosta på sig
              att även bjuda på en konstruktivt möjlig lösning. Om det från
              professionellt håll kan redovisas hur besparingar kan göras utan
              att utarma och krossa den verksamhet som bedrivs i dag i Karlskrona
              kan då inte försvarsministern öppna upp för en förändring i Försvarsmaktens
              nedläggningsförslag?
            </seg>
            <seg n="bda867f7">
              Om det kommer ett förslag från professionellt håll där till exempel
              25 miljoner konkreta kronor kan sparas, där försvarsmusik finns
              tillgänglig för hela landet och samtliga förband skulle inte det
              vara bra? Är det inte bra om man uppfyller ÖB:s krav om internationell
              anpassning och kvalitet och att Sverige har kårer som representerar
              våra tre vapenslag? Detta ger som sagt samtidigt en konkret besparing
              på samma summa pengar som Försvarsmakten själv inte vill specificera
              av någon underlig anledning. Det är pengar som går till verksamheten
              och inte är bundna i olika staber och byggnader med mera till
              exempel i Helsingfors.
            </seg>
            <seg n="41c2a597">
              De som tror att det går att lägga ned en professionell musikkår
              för att flytta den till en annan plats och där bygga upp den igen
              i tron att musikerna flyttar med och allt blir som vanligt får
              nog allt tänka om. Men det är tyvärr på detta sätt som förslagslämnarna
              tycks resonera.
            </seg>
            <seg n="e868dac9">
              Om detta genomförs kommer det att bli en omöjlighet att bygga
              upp den kvalificerade verksamhet med kompetens att verka i utlandsmission
              i krigszon som Marinens musikkår i dag har. Samtidigt har vi i
              dag också internationell verksamhet där vi inte vet vad som kan
              hända i morgon i exempelvis Afghanistan och om vi behöver musikkårens
              professionella stöd för anhöriga, dem som är kvar i Afghanistan
              etcetera. Detta får vi väl ändå inte glömma bort, försvarsministern.
            </seg>
            <seg n="677243f4">
              Det borde inte vara så svårt att komma överens om det här. Egentligen
              borde det inte finnas någon partipolitisk oenighet alls i en fråga
              som Marinens musikkår. Men det känns ändå som om det har blivit
              så, tyvärr.
            </seg>
            <seg n="cd0f4949">
              Jag kan bara nämna att Leni Björklund i det förra försvarsbeslutet
              räddade kvar Marinens musikkår i Karlskrona, och det utan att
              det blev ministerstyre. Av någon anledning var den även då hotad
              till sin existens. Det var alltså inget ministerstyre, men man
              gör det på ett sätt där myndigheten förstår intentionerna. Det
              borde ändå inte vara så svårt, försvarsministern.
            </seg>
            <seg n="2a255a41">
              Jag skulle kunna säga mycket om det här. Jag har mycket inom
              mig, och jag har många egna erfarenheter av musikkårens arrangemang,
              fina delar och värdiga högtidstillfällen. Jag vill ändå att försvarsministern
              lyssnar av de signaler som kommer utifrån samhället och från de
              professionella. Vad kan man göra med den musikkår som finns i
              dag utan att krossa den och flytta den till en plats där man måste
              bygga upp allt igen? Man har garanterat inte sparat en enda krona
              på en sådan flyttkarusell.
            </seg>
          </u>
          <note type="speaker" n="8ea14418">
            Anf. 128 ANNELI SÄRNBLAD (s):
          </note>
          <u who="anneli_sarnblad_f3fd4a" xml:id="i-0b8c57f1d27733bf-1" n="42729f4f">
            <seg n="bee407f1">
              Fru talman! Jag måste säga att jag trodde att det var vi folkvalda
              som beslutar och har en vilja i politiken. Men ibland när jag
              lyssnar på denna regerings ministrar hör jag nästan att de lämnar
              ifrån sig och avhänder sig allt beslutande. Vi är ändå folkvalda.
              Detta är den representativa demokratin; det är väljarna som har
              valt oss här i riksdagen till att driva på frågor. Det är någonting
              som vi socialdemokrater gör vi driver på frågor.
            </seg>
            <seg n="8fe5563d">
              Det är fantastiskt att den här regeringen inte inser att politiken
              är en helhet. Jag tycker att försvarsministern ska ta kontakt
              med kulturministern i frågan och försöka hitta en bra lösning
              för att inte lägga ned musikkåren. Tänker försvarsministern samtala
              med kulturministern i frågan? Tycker försvarsministern att det
              regionala perspektivet är viktigt i frågan och att regeringen
              oftare borde ha det i sitt beaktande innan man fattar ett beslut?
            </seg>
            <seg n="bbacc26a">
              Politik är en helhet. Jag hoppas att den moderatledda regeringen
              inser vidden i många olika frågor och att de går in i varandra,
              som den här frågan gör. Det handlar om en politisk vilja. Jag
              blir orolig om inte ministern här i dag ser vidden av frågan och
              kan säga: Nu går jag till mitt arbetsrum efter debatten och ringer
              kulturministern, så ska vi försöka lösa frågan.
            </seg>
            <seg n="97c15f33">
              Om man börjar fundera på de andra kollegerna som sitter i riksdagen
              kan man undra hur de egentligen tycker i frågan. Jag tror inte
              heller att det är så stort oliktänkande i just den här frågan.
              Jag tror att många brinner för musikkåren och vill bevara den.
            </seg>
            <seg n="cd86803c">
              Hur tänker ministern göra? Tänker han ta kontakt med kulturministern?
              Eller blir det kanske ett utskottsinitiativ till slut i riksdagen,
              där kulturutskottet tillsammans med försvarsutskottet tar ett
              initiativ i frågan?
            </seg>
          </u>
          <note type="speaker" n="3d4e57e1">
            Anf. 129 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-58" n="ed60242e">
            <seg n="ac1a040b">
              Fru talman! Det Socialdemokraterna nu säger är att de själva
              inte har pengar i sin försvarsbudget. Det är därför man börjar
              prata om att det ska komma pengar från andra håll. Det pratas
              till exempel om kulturministern och kulturbudgeten. Ni har inte
              pengar i er försvarsbudget. Det är fullständigt logiskt. Man kan
              inte finansiera mer verksamhet med mindre pengar, och Socialdemokraterna
              har 7 miljarder mindre till försvaret sammantaget. Då ryms inte
              alla de orter där man ska rädda materielprojekt, förbandslokalisering
              eller för den delen musikkårer. Det totala erkännandet av detta
              kommer när man nu hänvisar till att pengarna ska komma från en
              annan budget inte försvarsbudgeten utan kulturbudgeten.
            </seg>
            <seg n="abd598ab">
              Interpellationen handlar om att jag fick en fråga om huruvida
              jag avsåg att ta initiativ till nedläggning av musikkåren. Svaret
              på den frågan är nej. Det är vad frågan och interpellationen i
              dag handlar om.
            </seg>
            <seg n="8970862f">
              Jag konstaterar att detta är någonting som ligger inom ramen
              för Försvarsmaktens egen beslutanderätt. Man ska nå målen för
              verksamheten, och när man bedömer hur man ska nå målen för verksamheten
              försöker man balansera olika intressen och aspekter. Jag är alldeles
              övertygad om att ÖB tittar på alla alternativ, inte minst för
              att kunna värna Sveriges försvarsförmåga. Det är en betydande
              avvägning som nu sker. Inget beslut för att få budgeten i balans
              kommer att vara lätt.
            </seg>
            <seg n="e0558c02">
              Jag konstaterar att alla interpellationer jag får från oppositionen
              här handlar om motsatsen, nämligen att öka kostnaderna och inte
              arbeta för att få budgeten i balans i stort som i smått. Jag dömer
              inte i den här frågan. Jag hänvisar till att Försvarsmakten dömer
              i frågan. De har anledning att se till att de når sina mål, och
              de har anledning att se till att de också klarar sin ekonomi.
            </seg>
            <seg n="f55f2153">
              Dessutom har bland annat det statliga arbetsgivaransvaret förts
              över från riksdag och regering till myndigheterna. Det innebär
              att Sverige i dag har en långt driven delegering av ansvar. Nu
              hör jag att Socialdemokraterna inte längre är för detta. Man ska
              riva upp det. I den nya myndighetsförordningen slås fast att myndighetens
              ledning ansvarar inför regeringen för verksamheten. Man ska se
              till att den bedrivs effektivt. Man ska också besluta om myndighetens
              organisation. Det är alltså myndigheten själv som bestämmer sin
              egen organisation enligt myndighetsförordningen. Men det är man
              tydligen emot nu.
            </seg>
            <seg n="37bf7432">
              När det gäller Försvarsmakten har regeringen reglerat organisationen
              i myndighetens instruktioner. Här ska finnas ett antal organisationsenheter,
              till exempel högkvarter, livgarde, marinbas, F 21 och Försvarsmusikcentrum.
              Instruktionen reglerar till en mindre del Högkvarterets organisation.
              I övrigt är det Försvarsmakten som själv bestämmer enheternas
              organisation, till exempel vad gäller Försvarsmusikcentrum.
            </seg>
            <seg n="51596974">
              Enligt instruktionen ska Försvarsmakten medverka i statsceremoniel.
              Det innebär bland annat att spela och paradera vid ceremoniella
              evenemang. Att kunna genomföra statsceremonier är en angelägen
              uppgift för Försvarsmakten, men det är Försvarsmakten som bestämmer
              vilka orkestrar man behöver för det, vilka orkestrar som ska finnas
              inom Försvarsmusikcentrum och på vilket sätt uppdraget om statsceremonier
              ska genomföras.
            </seg>
            <seg n="7693eeb5">
              Jag vill återigen säga att jag har stor respekt för de lokala
              ledamöternas engagemang för sin lokala verksamhet. Men det jag
              som försvarsminister måste värna i första hand är Sveriges försvarsförmåga,
              och den får inte heller hotas av en underbalansering av budgeten
              som gör att man tvingas till snabba stopp i verksamheten på ett
              sätt som är väldigt negativt för försvarsförmågan. Detta är en
              fråga som ligger inom ramen för delegeringen av beslutanderätten
              och ansvaret till Försvarsmakten.
            </seg>
          </u>
          <note type="speaker" n="722c872d">
            Anf. 130 PETER JEPPSSON (s):
          </note>
          <u who="peter_jeppsson_5ac09b" xml:id="i-c8535fbe22f735a6-2" n="19c7ddc5">
            <seg n="3afb2ef2">
              Fru talman! Jag kan bara beklaga att försvarsministern använder
              en tydlig retorik. Han svarar inte på frågorna. Jag tycker att
              det är väldigt tråkigt. Jag tror att folk förväntar sig att få
              ett svar på detta. Jag återkommer till det jag sade tidigare,
              nämligen att det inte finns någon partipolitisk del i detta. Man
              skulle kunna komma överens. Ministern skulle kunna ge en väldigt
              tydlig signal.
            </seg>
            <seg n="79f278c3">
              Det är nämligen så att jag anser, och säkert de flesta som hör
              detta ute i stugorna, att om man inte lägger sig i en fråga accepterar
              man den också.
            </seg>
            <seg n="d36fd331">
              Försvarsmakten hemställde i våras att man ska få besluta själv
              i allt, och det ska regeringen ta ställning till i höst. Det ska
              bli intressant att se var det beslutet landar. Jag blir ytterst
              orolig när jag hör försvarsministerns argumentation här. Man släpper
              allt. Är det så jag ska tolka det? Då blir jag bekymrad. Det kan
              jag säga.
            </seg>
            <seg n="3b643028">
              När det gäller detta med ökade kostnader har ministern tydligen
              inte lyssnat på mitt inlägg. Jag undrade om det inte är bra om
              de professionella kan visa en besparing på 25 miljoner kronor.
              När det gäller Marinens musikkår handlar det om resor och traktamenten,
              och kostnaden uppgår inte ens till 1 miljon kronor av de ungefär
              25 miljoner som man årligen lägger på musikverksamheten. Resten
              finns i byggnader, verksamhet och staber här i Helsingfors. Lokalerna
              i Karlskrona står kommunen för. De kostar inte en krona, försvarsministern.
              Har jag inte tydliggjort var besparingarna finns? Eller rättare
              sagt: Har vi inte tydliggjort var kostnaderna kommer att uppstå?
              Jag ber faktiskt om ett svar på detta.
            </seg>
            <seg n="93ac4efd">
              Musikkåren var med när en tragisk dödsolycka skedde som drabbade
              en nära vän och officer. De hedrade detta. Det är det man kommer
              ihåg. De var professionella och fanns på plats. Det är det jag
              vill att de kvinnor och män som finns ute i krigszonerna i Afghanistan
              ska få uppleva om det händer någonting. I sorgen ska de få känna
              glädje, försvarsministern.
            </seg>
          </u>
          <note type="speaker" n="3ee10a24">
            Anf. 131 Försvarsminister STEN TOLGFORS (m):
          </note>
          <u who="unknown" xml:id="i-3456cd3e32056590-4" n="ed60242e">
            <seg n="041a5bce">
              Fru talman! Jag svarade visst på den fråga som ställdes i interpellationen.
              Den handlade om jag ska ta initiativ till en avveckling av Marinens
              musikkår, och svaret är nej. Det är ett entydigt svar. Jag har
              också redogjort för var frågan ligger och vem som bär ansvaret.
              Det ligger inom Försvarsmakten själv genom delegeringen av både
              ansvar och beslutanderätt.
            </seg>
            <seg n="2cca08eb">
              Jag har ingen anledning att utesluta några lösningar i den här
              eller andra liknande frågor. Men jag ser också hur Socialdemokraterna
              ägnar sin kraft här i riksdagen åt att skjuta på alla föreslagna
              besparingar och på hela arbetet för att få ekonomin i balans.
              Företrädarna här hävdar att hela frågan är felställd. Man ska
              inte ägna sig åt detta. Det är inte ett ansvarstagande.
            </seg>
            <seg n="92f6bf5c">
              När det dessutom kombineras med att man lägger 7 miljarder mindre
              på försvaret men åker land och rike runt för att värna varje materielprojekt,
              varje ort där Försvarsmakten är verksam, allt det nuvarande men
              inget i framtiden blir det mycket problematiskt.
            </seg>
            <seg n="726a4534">
              Jag avslutar den här debatten med att säga samma sak igen. Jag
              har svarat på frågan. Jag har ingen anledning att ta något sådant
              initiativ som antyds i interpellationen och har heller inte gjort
              det. Det är en fråga som ligger helt inom Försvarsmakten att ansvara
              för, besluta om och lösa. Jag utesluter inga lösningar, och jag
              tror inte att någon annan gör det heller. Det är nödvändigt att
              det blir en balans i Försvarsmaktens ekonomi på förbandsanslaget.
              Där kan Socialdemokraterna vara långt mycket mer ansvarstagande
              och konstruktiva än vad man är här i kammaren i dag.
            </seg>
            <seg n="469f0143">
              Om man läser igenom de interpellationer jag besvarar i dag och
              de skriftliga frågor jag får ser man hur den samlade bilden av
              Socialdemokraternas försvarspolitik ser ut. Det handlar inte om
              att värna Sveriges försvarsförmåga eller kvaliteten i internationella
              insatser utan om att värna det bestående.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="59ecbae2">
            Ajournering
          </note>
          <note n="457589dc">
            Kammaren beslutade kl. 15.57 på förslag av andre vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-c528ec277f05b7dd-4" n="ed60242e">
            <seg n="20bf50ee">
              Återupptagna förhandlingar
            </seg>
          </u>
          <note n="8db2d025">
            Förhandlingarna återupptogs kl. 18.00.
          </note>
          <note n="493fc5c9">
            22 § Svar på interpellation 2007/08:685 om vapenfrias rättigheter
          </note>
          <note type="speaker" n="8750d740">
            Anf. 132 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-59" n="ed60242e">
            <seg n="2ee6a3c3">
              Herr talman! Eva Johnsson har frågat mig vilka åtgärder jag avser
              att vidta för att de som önskar vapenfri tjänstgöring garanteras
              denna rätt även när värnpliktssystemet reformeras för att öka
              graden av frivillighet.
            </seg>
            <seg n="a8cd083f">
              Regeringen har tillsatt en parlamentarisk kommitté (Fö 2008:01)
              med representanter från samtliga riksdagspartier som ska föreslå
              vilka lagändringar och övriga åtgärder som behövs för att möjliggöra
              frivillig rekrytering och utbildning av sådan personal som i dag
              tjänstgör enligt lagen om totalförsvarsplikt. Kommittén ska även
              överväga under vilka förhållanden pliktsystemet bör tas i anspråk.
              Resultatet ska redovisas senast den 1 februari 2009.
            </seg>
            <seg n="64cf43b6">
              Enligt lagen (1994:1809) om totalförsvarsplikt gäller rätten
              att vara vapenfri för personer som kan antas ha en så allvarlig
              personlig övertygelse rörande bruk av vapen mot annan att denna
              övertygelse är oförenlig med tjänstgöring som är förenad med bruk
              av vapen. Rätten att vara vapenfri hänger samman med plikten att
              tjänstgöra. Det innebär att frågan inte är lika aktuell om frivillig
              rekrytering och tjänstgöring kan användas. Regeringen har inte
              uttryckt att rätten att vara vapenfri på något sätt bör inskränkas
              för det fall att plikten i framtiden måste tillämpas igen.
            </seg>
            <seg n="4dd45a0d">
              Frågan om hur rätten att vara vapenfri bör säkerställas i ett
              förändrat system ligger inom ramen för uppdraget till den parlamentariska
              kommitté som utreder totalförsvarsplikten. Jag ser ingen anledning
              att föregripa kommitténs arbete i denna fråga.
            </seg>
          </u>
          <note type="speaker" n="9dfd54a7">
            Anf. 133 EVA JOHNSSON (kd):
          </note>
          <u who="eva_johnsson_c6ce6f" xml:id="i-ea2451158380b4bb-0" n="4d518402">
            <seg n="11cbac0a">
              Herr talman! Jag vill naturligtvis börja med att tacka försvarsministern
              för svaret. Det är särskilt glädjande att ministern framhåller
              att regeringen är tydlig med rätten att vara vapenfri och att
              den rätten inte på något sätt bör inskränkas i den händelse att
              plikten måste tillämpas någon gång i framtiden.
            </seg>
            <seg n="a9601174">
              Jag har i min interpellation lyft fram vikten av att bibehålla
              och säkra den här möjligheten till vapenfrihet. Möjligheten att
              vara vapenfri är en rättighet som det är av största vikt att vi
              slår vakt om.
            </seg>
            <seg n="0a6b8239">
              Pliktutredningen har fått i uppdrag att föreslå åtgärder för
              att möjliggöra frivillig rekrytering och utbildning av personal
              som tjänstgör enligt lagen om totalförsvarsplikt. Möjligheten
              att vara vapenfri är en rättighet som måste värnas och bevaras.
              Det handlar här om flera viktiga signaler som en demokratisk stat
              ger sina medborgare i frågan om demokratiska rättigheter och om
              att ett personligt ställningstagande verkligen respekteras. Detta
              är en gest från samhället att vi har rätt till tanke- och åsiktsfrihet,
              vilket naturligtvis är grundläggande fundament i sammanhanget.
            </seg>
            <seg n="763253a7">
              Det är också av största vikt att rätten att vara vapenfri fortsätter
              att gälla under samma premisser trots de kommande ändrade förutsättningarna.
              Det är avgörande att det personliga ställningstagandet inte nekas
              rätten att existera.
            </seg>
            <seg n="2737bbed">
              Under våren kommer, precis som ministern påpekar här, civilpliktsutbildningarna
              att läggas ned i samband med pliktutredningarna och den omvälvande
              förändringen inom försvaret. Det sker med anledning av att Sverige
              enligt Försvarsberedningens rapport inte har något militärt hot
              mot sig.
            </seg>
            <seg n="402a27d9">
              Att kunna erbjuda ett alternativ för dem som vägrar att använda
              vapen medför en lucka att täppa igen där totalförsvarspliktiga
              annars kunde ha ansökt om vapenfrihet för att med det slippa fullgöra
              sin plikt, men det handlar i minst lika hög grad om att staten
              bör ta vara på den samhällsresurs som de vapenfria utgör vid höjd
              beredskap eller krig.
            </seg>
            <seg n="c45debde">
              Min direkta fråga är därför om försvarsministern kommer att bevaka
              den här specifika frågan om rätten att vara vapenfri så att den
              kommer att förbli oinskränkt även i den nya, framtida försvarsorganisationen
              när värnpliktssystemet kommer att reformeras i syfte att öka graden
              av frivillighet.
            </seg>
          </u>
          <note type="speaker" n="a539fd28">
            Anf. 134 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-60" n="ed60242e">
            <seg n="e63db4f8">
              Herr talman! Jag kan börja med att berätta att jag träffade Civilpliktsrådet
              för några veckor sedan och hörde deras synpunkter. Jag kan också
              konstatera att det efterhand bildas en ny förening, föreningen
              Centrum för vapenfrihet, som kan och kommer att vara en möjlig
              remissinstans för en kommande pliktutredning för att säkerställa
              att synpunkter kommer in också den vägen.
            </seg>
            <seg n="144bd229">
              Samhället bör ta till vara även civilpliktiga i händelse av höjd
              beredskap eller krig, men som den säkerhetspolitiska situationen
              ser ut i dag finns det inget behov av fortsatt utbildning med
              plikt för det civila försvaret. Det finns en koppling mellan rätten
              att ha vapenfri och civil plikt genom att de män som velat har
              haft möjlighet att genomföra en lång civilpliktsutbildning i stället
              för värnpliktsutbildningen ofta till och med längre. Det är samtidigt
              viktigt att komma ihåg att långt ifrån alla som har genomgått
              civilpliktsutbildning har gjort det därför att de varit vapenfria.
            </seg>
            <seg n="6283cf02">
              I dag ser utbildningsbehoven i det civila försvaret mycket annorlunda
              ut än de gjorde för bara tio år sedan. Som en konsekvens av utvecklingen
              har de långa civilpliktsutbildningarna en efter en kommit att
              upphöra. Nästa år kommer ingen lång civilpliktsutbildning att
              genomföras.
            </seg>
            <seg n="cd81c234">
              I framtiden kan naturligtvis behoven komma att se annorlunda
              ut, och därför har regeringen sagt i direktiven till Pliktutredningen
              att lagstiftningen måste vara användbar på längre sikt oavsett
              vilka förändringar som kan inträffa, till exempel i fråga om det
              säkerhetspolitiska läget. Även om utbildningen i dagens situation
              kan ske med frivillighet har regeringen slagit fast att en totalförsvarsplikt
              i någon form bör finnas kvar. Det är nödvändigt för att säkerställa
              att vi i framtiden ska kunna möta en förändrad säkerhetspolitisk
              situation eller ett väpnat angrepp eller skydda vår befolkning
              i ofärdstider. Regeringen har också sagt i direktiven till Pliktutredningen
              att utgångspunkten ska vara en sammanhållen lagstiftning för det
              militära och det civila försvaret. Lagstiftningen måste ytterst
              vara utformad efter de uppgifter som det civila försvaret och
              det militära försvaret ska lösa under höjd beredskap. Regeringen
              har alltså varit mycket tydlig när det gäller att utredningen
              ska beakta behovet av civilpliktiga även om situationen skulle
              komma att förändras i framtiden.
            </seg>
          </u>
          <note type="speaker" n="9de31269">
            Anf. 135 EVA JOHNSSON (kd):
          </note>
          <u who="eva_johnsson_c6ce6f" xml:id="i-ea2451158380b4bb-1" n="4d518402">
            <seg n="c7cfcea7">
              Herr talman! Frågan om den fortsatta möjligheten till vapenfrihet
              har många dimensioner. Det är också därför jag har velat lyfta
              fram den här frågan i den här interpellationsdebatten.
            </seg>
            <seg n="ae21604c">
              I dagens Hallandsposten kan vi läsa om en 19-årig man från Simlångsdalen
              som trodde att tjänsten som brandman vid Lv 6 var vapenfri, precis
              som han hade önskat. Det visade sig att den inte alls var det.
              19-åringen säger i förhör, enligt dagens tidning, att han vid
              mönstringen särskilt bad om att han inte skulle behöva bära vapen
              under sin tjänstgöring i det militära. Han fick därefter besked
              om att han hade blivit placerad som brandman vid Lv 6. Det tyckte
              den unge mannen lät bra och utgick från att det gällde vapenfri
              tjänst. Efter att ha tilldelats en Ak 4 och upplevt sig, som han
              själv säger, tvingad att delta i ett flertal skjutövningar avvek
              19-åringen från regementet. Den här unge mannen är nu informerad
              om att han gjort sig skyldig till brott mot totalförsvarsplikten
              och riskerar fängelse för att han vägrar inställa sig på kompaniet
              för vapentjänstgöring.
            </seg>
            <seg n="2356fa3f">
              Det här dagsaktuella exemplet lyfter fram frågan om det mycket
              viktiga informationsansvaret, som måste säkerställas även fortsättningsvis.
            </seg>
            <seg n="1f748b40">
              Tidigare har, precis som ministern påpekar, Civilpliktsrådet
              jobbat aktivt för rätten att vara vapenfri, för att kunna bistå
              med juridisk hjälp samt för att granska Pliktverkets beslut gällande
              rätten att vara vapenfri. Efter våren 2008 kommer rådet att lägga
              ned sin verksamhet.
            </seg>
            <seg n="cc4f8810">
              Det är glädjande att vi nu har någon form av säkerställan om
              den verksamhet som Civilpliktsrådet ägnat sig åt. Det finns emellertid
              stor risk för att det fortsättningsvis kommer att leda till mindre
              juridisk hjälp, bristfällig och möjligtvis också godtycklig information
              om möjligheten till civilpliktsutbildningar och även en mer godtycklig
              granskning av besluten för dem som önskar söka vapenfri tjänst.
            </seg>
            <seg n="0d83a5f8">
              Mina följdfrågor till ministern är därför: Hur kommer ministern
              att försäkra sig om att det även fortsättningsvis kommer att förmedlas
              objektiv och bred information till de värnpliktiga om möjligheten
              till vapenfri tjänstgöring så att vi slipper ett nytt Hallandsfall
              i fortsättningen? Hur kan en objektiv granskning av Pliktverkets
              beslut säkerställas i framtiden? Vem kommer att ersätta det stöd
              som bland annat Civilpliktsrådet gett i form av juridisk hjälp?
            </seg>
          </u>
          <note type="speaker" n="887e55e2">
            Anf. 136 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-61" n="ed60242e">
            <seg n="13f2613f">
              Herr talman! Låt mig börja med att säga att frågan kommer att
              hamna i ett helt annat läge när frivillighet blir grund för uttagning.
              I ett sådant system är det alldeles självklart att det, av många
              olika skäl, är nödvändigt att informationsverksamheten fungerar
              väl, att man har kommunikation och för resonemang med målgruppen
              och även arbetar för att skapa motivation hos målgruppen så att
              vi får soldater som är välmotiverade och har perspektiv på internationella
              insatser redan från den dag de söker sig till försvaret, alltså
              har ett helhetsperspektiv. Då kommer också dessa frågor i ett
              annat ljus än de varit tidigare.
            </seg>
            <seg n="ce36d065">
              Jag vill gärna säga att det i Sverige varit fråga om ett särskilt
              ansökningsförfarande som jag menar ska respekteras. Man har kunnat
              söka vapenfrihet när som helst, men processen måste respekteras.
              Lagen gäller så länge den ser ut som den gör. Sedan har vi en
              pliktutredning i gång för att modernisera det svenska rekryteringsförfarandet
              och se över lagen om totalförsvarsplikt. Den har sin bakgrund
              i en annan tid. Det militära och civila försvaret hade tidigare
              behov av att grundutbilda i princip alla män i en årsklass. För
              närvarande är det fråga om grundutbildning av i genomsnitt 8 500
              kvinnor och män. Det fina med frivilligheten är att vi då kommer
              att behandla män och kvinnor på samma sätt.
            </seg>
            <seg n="07ce8196">
              För det civila försvaret finns inget behov av utbildning från
              och med nästa år. Utbildningen av flygplatsbrandmän upphörde 2004,
              av kommunala räddningsmän 2005 och i år sker den sista utbildningen
              av civilpliktiga kraftledningsreparatörer, kraftverksoperatörer
              och ställverksreparatörer. I dag talar vi mer om samhällets samlade
              krisberedskap än om det civila försvaret. Åtgärderna för det har
              successivt reducerats.
            </seg>
            <seg n="218c6d31">
              I dag ligger fokus i stället på att stärka samhällets förmåga
              att klara extraordinära händelser och kriser i fred. Genom att
              stärka samhällets beredskap tillgodoser vi även den grundläggande
              förmågan inom det civila försvaret. Vi kan inte, och ska inte,
              använda pliktlagen i framtiden för att klara den sortens behov.
              Det är också ett av skälen till att regeringen tillkallat en särskild
              utredare, Björn Körlof, som har i uppdrag att lämna förslag gällande
              den frivilliga försvarsverksamhetens framtida inriktning och uppgifter.
              Direktiven fokuserar inte bara på själva försvaret utan även på
              samhällets krisberedskap i vid mening, och det är en viktig förändring.
            </seg>
            <seg n="435b2609">
              Vid hantering av allvarliga kriser i fred finns ett behov av
              förstärkningspersonal hos såväl statliga myndigheter och bolag
              som hos kommuner och landsting. Erfarenheterna av frivilliga insatser
              har de senaste åren varit mycket positiva. Det finns också ett
              omfattande frivilligt engagemang som måste tas till vara. Man
              vill göra en insats. Utredaren ska därför klarlägga hur den frivilliga
              försvarsverksamheten bör förändras för att svara mot dagens och
              framtidens behov. Han kommer att göra det fram till den 31 oktober
              då han lämnar sitt betänkande till oss.
            </seg>
          </u>
          <note type="speaker" n="f785a6a1">
            Anf. 137 EVA JOHNSSON (kd):
          </note>
          <u who="eva_johnsson_c6ce6f" xml:id="i-ea2451158380b4bb-2" n="4d518402">
            <seg n="ca8e0624">
              Herr talman! Jag tackar för det svaret. Det var uttömmande och
              innehållsrikt.
            </seg>
            <seg n="6f618f54">
              Lagen om totalförsvarsplikt kan uppfattas som kränkande av den
              personliga integriteten. Jag vet att det finns de som uppfattar
              den på det sättet, alltså att man tvingar män att göra något som
              de kanske inte vill och trots att de inte gjort sig skyldiga till
              någon uppenbart brottslig aktivitet. Ur den synpunkten är det
              naturligtvis välkommet med en förändring. Det är nödvändigt eftersom
              samhället förändrats ordentligt sedan allmän värnplikt infördes.
            </seg>
            <seg n="2aa75367">
              Jag tycker att Sverige har handskats med balansgången och respekten
              för dem som önskar göra vapenfri tjänst på ett förhållandevis
              klokt sätt fram till nu. Civilpliktsutbildningarna och möjligheten
              till vapenfri tjänstgöring har befriat män som haft samvetsbetänkligheter
              beträffande vapentjänstgöring. Granskningar har gjorts och beslut
              fattats av Civilpliktsrådet, som kunnat bevaka och granska detta.
            </seg>
            <seg n="7cfdf020">
              Ingen har naturligtvis rätt, eller möjlighet, att bedöma den
              personliga integriteten. Jag tolkar försvarsministerns svar så
              att vi kan ha goda förhoppningar inför framtiden om hur denna
              fråga kommer att hanteras. Regeringen kommer även fortsatt att
              värna de enskilda individernas önskemål trots ett förändrat försvar.
              Den respekten är oerhört viktig när vi går in i framtiden.
            </seg>
          </u>
          <note type="speaker" n="e4caa6b3">
            Anf. 138 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-62" n="ed60242e">
            <seg n="b281dbe2">
              Herr talman! Pliktlagar är en inskränkning i individens frihet
              men kan motiveras av behovet för landets säkerhet. Mycket av den
              diskussion som varit har skett mot bakgrund av det totalförsvar
              som tidigare fanns i Sverige då vi stod under ett mer eller mindre
              starkt invasionshot. Vi behövde mobilisera hela vårt samhälle,
              hela vår stat, för att kunna värna säkerheten i en tid då vi levde
              i ett delat Europa med en kommuniststat i öster.
            </seg>
            <seg n="27ee27c3">
              Icke desto mindre är det så att så länge det finns en plikt att
              genomföra militär grundutbildning måste också rätten till vapenfrihet
              finnas. Samtidigt vill jag säga att frågan blir mycket liten och
              av begränsad karaktär i ett system där frivillighet utgör grund
              för uttagning. Man kommer att göra allt man kan för att söka väl
              motiverade soldater som kan delta både här och på bortaplan. Exakt
              hur rätten till vapenfrihet kommer att se ut i morgondagens system
              ligger inom den pågående Pliktutredningens uppdrag. Enligt den
              information jag har från utredningens ordförande kommer man att
              specifikt titta på hur rätten till vapenfrihet kan påverkas i
              ett förändrat system. Där får vi dock ge oss till tåls lite grann,
              Eva och jag, eftersom utredningen redovisar sitt slutbetänkande
              senast den 1 februari 2009.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="069d2055">
            23 § Svar på interpellation 2007/08:688 om svensk stridsstyrka
            år 2011 och år 2014
          </note>
          <note type="speaker" n="29a15c17">
            Anf. 139 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-63" n="ed60242e">
            <seg n="01cc91e7">
              Herr talman! Åsa Lindestam har frågat mig om jag avser att verka
              för att Sverige sätter upp en stridsgrupp även år 2011 och år
              2014 och huruvida det är min avsikt att Sverige ska vara en ledande
              nation för båda dessa styrkor.
            </seg>
            <seg n="d397bc20">
              Den nordiska stridsgrupp som nu står i beredskap ska kunna användas
              som ett krishanteringsinstrument av EU. Styrkan har mycket god
              förmåga att lösa de uppgifter som kan komma att ställas.
            </seg>
            <seg n="1d3d0316">
              Det är regeringens uppfattning att Sverige ska tillhöra kärnan
              i det europeiska samarbetet och vara pådrivande i utvecklingen
              av unionen som utrikes- och säkerhetspolitisk aktör. Sveriges
              målsättning är att bidra aktivt till utvecklingen av EU:s förmåga
              att genomföra insatser till stöd för internationell fred och säkerhet
              inom ramen för den europeiska säkerhets- och försvarspolitiken.
              Som regeringen meddelat riksdagen i skrivelse 2007/08:5 har vi
              därför till EU anmält vår avsikt att ställa upp i en ny beredskapsperiod
              första halvåret 2011. Sverige avser att vara ledande nation, och
              även denna gång avser Estland, Finland, Irland och Norge att delta
              i stridsgruppen.
            </seg>
            <seg n="c6544176">
              Vår beredskapstid under år 2008 har gett oss många erfarenheter
              vilka kommer att tas om hand för att ytterligare utveckla vår
              internationella förmåga i framtiden. Vårt deltagande i stridsgruppen
              har bidragit positivt till den pågående omställningen från ett
              invasionsförsvar till ett insatsförsvar.
            </seg>
            <seg n="42dbca37">
              Ett utvärderingsarbete kommer att genomföras såväl nationellt
              som med de övriga deltagande länderna i NBG 08, i syfte att samla
              erfarenheter och använda dem i verksamheten. De erfarenheter som
              nu dras ska bidra till att ytterligare utveckla stridsgruppen
              till kommande beredskapsperiod år 2011.
            </seg>
            <seg n="d83e2230">
              Åsa Lindestam frågar om jag avser att verka för att Sverige ska
              sätta upp en stridsgrupp även år 2014 och om jag i så fall avser
              att verka för att Sverige ska vara ledande nation för denna också.
            </seg>
            <seg n="4e710151">
              För mig är det naturligt att Sverige även efter år 2011 ska bidra
              till EU:s snabbinsatsförmåga inklusive EU:s stridsgrupper. När
              och i vilka former detta ska ske har vi ännu inte utrett, varför
              något konkret förslag om en nordisk stridsgrupp även år 2014 inte
              föreligger för tillfället. Regeringen har fortlöpande informerat
              riksdagen om arbetet med såväl den nordiska stridsgruppen år 2008
              som den för år 2011 och kommer även fortsättningsvis fortlöpande
              att hålla riksdagen informerad om arbetet.
            </seg>
          </u>
          <note type="speaker" n="bbf9b14a">
            Anf. 140 ÅSA LINDESTAM (s):
          </note>
          <u who="asa_lindestam_f208fc" xml:id="i-276b7ba449d43138-0" n="9b663c8d">
            <seg n="f2186531">
              Herr talman! Man kan nästan säga: Äntligen får vi resonera om
              det här!
            </seg>
            <seg n="fa4b506c">
              Orsaken till att jag skrev denna interpellation var att jag läste
              en debattartikel i tidningen. Det var Allan Widman från Folkpartiet
              som hade skrivit den. Han insinuerade att vi skulle ha en styrka
              både 2011 och 2014, vilket gjorde mig lite förvånad. Jag var tvungen
              att ta reda på vad som egentligen föreligger. Jag är tacksam för
              svaret. Det var mycket bra att få ett svar.
            </seg>
            <seg n="78f189e5">
              Jag har suttit på min kammare och räknat hur många vi har i våra
              utlandsmissioner just nu. Vad gäller Tchad har vi 200 personer,
              killar och tjejer. Förmodligen blir det en utökning med 20 till.
              Det är ett förslag i alla fall. Jag hade trott på en reducering
              där, men så är det inte. I Kosovo har vi drygt 300. I Afghanistan
              har vi strax under 400. Lägger vi ihop det här har vi alltså 900
              soldater ute på olika ställen. Sedan har vi några småmissioner
              också.
            </seg>
            <seg n="f33d9868">
              Fördubblad förmåga har vi precis slutdebatterat i försvarsutskottet.
              Det ärendet är på väg hit upp i kammaren för beslut. Fördubblad
              förmåga? Det var då jag studsade på Battlegroup. Är det antalet
              huvuden vi pratar om? Det hoppas jag inte. Eller är det materialet,
              kunskapen eller forskningen? Vad är fördubblad förmåga i förhållande
              till det vi redan har? Är det dubbelt så många i de missioner
              vi har, eller är det dubbelt så många runt Battlegroup? Det här
              skapar lite bekymmer i huvudet på mig.
            </seg>
            <seg n="948a8173">
              Jag har precis läst anteckningar från Gaercmötet, som försvarsministern
              har varit på. Jag ser där att det fortfarande saknas force protection
              . Det saknas taktisk flygtransport. Det saknas en strategisk reserv.
              Vi vet sedan tidigare också att det saknas helikoptrar, logistik
              och Medevac. Det är en hel del saker.
            </seg>
            <seg n="d3971b4e">
              Men vad är det då som gör att vi inte kan använda Battlegroup,
              som står i beredskap? Det är inte första gången den står i beredskap.
              Det har varje grupp fått göra. Ingen har ryckt ut än. Varför blir
              det inte det skarpa läge där vi kan trycka på knappen och säga:
              Nu är det dags att åka! Är det något fel? Kanske det är så att
              de är för tungt utrustade och därför inte användbara? Jag trodde
              att vi skulle använda dem i Tchad innan vi satte in den styrka
              vi satte in. Men någonting hände. Det kanske är att de är för
              tunga. Eller är det så att de inte är efterfrågade alls? Och varför
              ska vi då sätta upp en till styrka 2011, förmodligen av samma
              storlek som den vi redan har?
            </seg>
            <seg n="18326063">
              Jag tycker att det här är frågor vi måste fundera över. Från
              början sade vi att det skulle vara 1 500 personer i varje battlegroup
              . Nu är vi uppe i nästan det dubbla, 2 850. Det är otroligt många
              fler. Men fortfarande är detta inte användbart. Det är tio dagars
              beredskap. De kostar jättemycket pengar, och dessutom vet jag,
              eftersom jag har pratat med dem några gånger, att de vill ut och
              göra nytta. Vad är det som gör att de inte kan?
            </seg>
            <seg n="668d3c3b">
              Ändå ska vi sätta upp en till, och kanske ytterligare en. Vad
              är det som försvarsministern i så fall tänker förändra? Går det
              att göra någonting så att de också kan komma till nytta? Det skulle
              jag vilja veta.
            </seg>
          </u>
          <note type="speaker" n="b83be5be">
            Anf. 141 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-64" n="ed60242e">
            <seg n="6a9d0d0d">
              Herr talman! Först vill jag bara säga att jag tycker att det
              är härligt frigörande att få en försvarsdebatt som handlar om
              riktiga försvarsfrågor. För det vill jag rikta ett tack till Åsa.
              Det är inte regionalpolitik eller spel, utan riktiga försvarsfrågor
              som spelar roll på riktigt.
            </seg>
            <seg n="88c338a3">
              Låt mig börja med den fördubblade förmågan. Till att börja med
              fördubblar vi finansieringen över tre år för de internationella
              insatserna. Vi går från 1 ½ till 3 miljarder för att backa upp
              den politiska ambition vi har. Det är nödvändigt.
            </seg>
            <seg n="9010c730">
              Precis som Åsa antydde är det så att antalet huvuden är en del
              i en fördubblad förmåga. Det är ett sätt att mäta det på. Men
              det finns mycket mer. Det handlar om att kunna lösa uppgiften
              på plats. Det handlar om att kunna tillföra förmågor som saknas
              i olika internationella insatser. Där har vi några saker där vi
              kan och bör göra mer. Jag brukar alltid försöka lyfta fram vikten
              av ambulanshelikoptrar, Medevachelikoptrar, till Afghanistan till
              exempel, dels för att öka effekten av det bidrag vi har, dels
              för att det är en viktig moralisk fråga gentemot dem vi sänder
              dit. Det är en väldigt dyr verksamhet. Men den är väldigt viktig.
              Det är ett exempel på en sak som jag gärna vill föra in i det
              här med fördubblad förmåga. Vi ska kunna göra fler saker på ett
              bättre sätt. Det är inte bara antalet huvuden. Men det är en viktig
              aspekt.
            </seg>
            <seg n="88224a13">
              Det andra som Åsa tar upp är den begynnande diskussion som sker
              i EU gällande Battlegroup. Det är alldeles korrekt konstaterat:
              Ingen battlegroup i EU har hittills använts. Det sätts upp två
              per halvår. Anledningen till att vi bygger en snabbinsatsförmåga
              som med tio dagars varsel ska kunna åka i stort sett vart som
              helst i världen och gripa in på alla olika konfliktnivåer är lärdomarna
              bland annat från Rwanda och andra situationer där västvärlden
              inte har haft kapacitet, för den delen inte heller alltid vilja,
              och inte kunnat göra något när vi alla har sett att det funnits
              ett skriande behov. Vi ska aldrig hamna där igen. Det har varit
              alldeles rätt att bygga förmågan.
            </seg>
            <seg n="19172ddd">
              Nu ser vi att det finns olika bromsande faktorer för användningen.
              En sådan kan vara politisk vilja. Det börjar med ett FN-mandat
              för en insats. Det handlar om att EU sedan ska välja att göra
              det till en battlegroup -process. Man ska sedan välja battlegroup
              . Sedan går bollen över till lead nation , det land som har huvudansvaret.
              Sedan ska man resonera med de andra länderna för att sedan komma
              i väg. Då har det funnits vissa stoppbollar i processen. Jag tog
              själv upp det här på ministermötet alldeles nyligen.
            </seg>
            <seg n="bb6cadec">
              Det handlar om den politiska viljan. Det kan vara så att vissa
              länder vill att en insats ska ske, medan andra inte vill delta
              i den. Det kan vara så att man står ansvarig för en kommande battlegroup
              och inser att om man går in i den första fyra- till sexmånadersinsatsen
              måste den följas av en andra och kanske en tredje. Då ser man
              det mer som ett långsiktigt commitment som påverkar en själv.
            </seg>
            <seg n="d948422a">
              Den gemensamfinansieringsmekanism som skapades för att möjliggöra
              användningen av BG kan också kanske ha kommit att bli dämpande
              för viljan till användning, eftersom den innebär att även länder
              som är lite tveksamma till en insats är med och finansierar den.
            </seg>
            <seg n="cf1c4669">
              Jag tror inte att det är själva konceptet för battlegroups som
              är fel. Den nordiska stridsgruppen är nämligen skalbar. Den har
              2 850 personer i sin stora omfattning alldeles korrekt varav 2
              350 svenskar. Men den är också skalbar efter uppgift. Jag tror
              inte att det i första hand är det. Det handlar om att vi måste
              få en diskussion i EU om villkoren för användning. Vad är det
              som är tillbakahållande i dag? Varför är det så viktigt att vi
              har denna snabbinsatsförmåga?
            </seg>
            <seg n="1c8b95cb">
              Olika länder har valt att bygga stridsgrupperna på olika sätt.
              Storbritannien formar sin BG utifrån hemkommande rotationer som
              har varit ute på insats. Sedan är de också nästa utgående rotation.
              Man har kanske inte samma tryck på användning som vi har haft.
            </seg>
            <seg n="476df4e9">
              Nu ska vi utvärdera erfarenheterna av 2008 och också se hur andra
              länder har gjort, för att bygga en ännu bättre battlegroup nästa
              gång.
            </seg>
          </u>
          <note type="speaker" n="4d0b0ed4">
            Anf. 142 ÅSA LINDESTAM (s):
          </note>
          <u who="asa_lindestam_f208fc" xml:id="i-276b7ba449d43138-1" n="9b663c8d">
            <seg n="e4ad23ec">
              Herr talman! Det var verkligen ett intressant svar! Det är många
              saker vi måste förhålla oss till, sätta oss in i och utvärdera,
              som försvarsministern säger.
            </seg>
            <seg n="b1ee865b">
              Vi går in på det här med att vara ledande nation. Det är också
              en väldigt intressant fråga. Jag lärde mig alldeles nyss ett nytt
              ord: gemensamfinansieringsprocess. Det var långt! Jag ska räkna
              bokstäverna sedan. Jag tror att det kan handla om det. Förmodligen
              måste man titta väldigt noga på det här, så att det känns att
              det inte är det som bromsar.
            </seg>
            <seg n="380b6a87">
              Men finansen för det här kostar i dag för Sverige. Vi ska fundera
              över om detta är det rätta sättet. 1 500 skulle det vara. 2 850
              har vi på plats i dag. Av dem är 2 350 personer svenskar. Det
              är alltså drygt 80 procent som är svenskar. Det är en väldigt
              stor del av detta.
            </seg>
            <seg n="1d10771c">
              Vi är tacksamma för de länder som är med, men de lämnar väldigt
              små bidrag. Det måste vi nog ändra på. Det blir en dyr sak för
              Sverige att stå som leading nation varje gång om det ska ramla
              på i samma takt som hittills. Beredskapen betyder att vi betalar
              för de 80 procenten och att de andra länderna betalar för sina,
              och därför kostar det mycket.
            </seg>
            <seg n="eaede572">
              Fortfarande handlar det om skarpt läge. Vi hade skarpt läge i
              Tchad som kunde ha gjort att kanske inte Nordic Battlegroup skulle
              ut, men en av de två som står i beredskap borde ha åkt innan styrkan
              var på plats. Det är precis den arbetsuppgift som man skulle ha
              gjort. Det handlar om att resa ut och kanske vara där i tre månader
              och sedan dra sig tillbaka. Exakt så formuleras det. Varför var
              den inte där? Varför efterfrågas inte just den?
            </seg>
            <seg n="7f0ec70f">
              Jag går tillbaka till frågan om finansieringen. Jag läste i tidningen
              häromdagen att 750 man är uppsagda från styrkan som står i beredskap.
              Det är jätteförvånande. Hur ska vi då förhålla oss om vi ska sätta
              upp en styrka och vara leading nation igen? Det kostar att säga
              upp, och det kostar också att ha dem i beredskap. Om vi inte har
              råd nu, hur ska vi då kunna ha råd sedan? Det oroar mig fruktansvärt.
            </seg>
            <seg n="4e11882c">
              Jag tror att styrkan är bra. Men den är för tungt utrustad just
              nu. Det är andra saker som efterfrågas, som lätt förflyttning
              och sådana saker och personer på marken. Det är det absolut viktigaste.
              Där måste vi göra någonting. Vad gör vi med de 750 män och också
              kvinnor som är uppsagda? De har stått i beredskap men får alltså
              gå hem. De har varit oss behjälpliga under hela halvåret. Nu kommer
              de med den kunskap de har fått att gå hem. Det är förskräckande.
            </seg>
            <seg n="bbb52790">
              Vi har nyligen varit på resa med försvarsutskottet i andra länder.
              De har tackat oss för att vi har haft Nordic Battlegroup. Den
              har varit bra. Man har tittat på den och ser att det finns väldigt
              mycket kunskap där, och sedan avpolletterar vi dessa människor.
              Det är inte rätt sätt.
            </seg>
            <seg n="147b54da">
              Det kanske beror på att den var fel från början. Det måste vi
              göra någonting åt. Det handlar om politisk vilja. Det ska bara
              ske oavsett finansiering.
            </seg>
          </u>
          <note n="a1effe93">
            I detta anförande instämde Peter Jeppsson (s).
          </note>
          <note type="speaker" n="5ca164fd">
            Anf. 143 Försvarsminister STEN TOLGFORS (m):
          </note>
          <u who="unknown" xml:id="i-d8e754dee7249a43-65" n="ed60242e">
            <seg n="a07a4c50">
              Herr talman! Solidaritet kostar så är det. De internationella
              förberedelserna för dem är dyra, men de är väl motiverade. Det
              är de därför att det är moraliskt rätt att sprida fred, säkerhet
              och mänskliga rättigheter i världen. Men det är också bra för
              oss själva. Det håller hoten borta. Vi vet av egna erfarenheter
              att när länder faller sönder kommer hoten hit så småningom om
              vi inte hjälper till att lösa dem där.
            </seg>
            <seg n="08658d66">
              Den nordiska stridsgruppen är förmodligen den hittills bästa
              stridsgrupp som har satts upp i EU. Vi får väldigt mycket erkännande
              för detta. Det gläder mig att Åsa också markerar och i riksdagen
              visar dem som deltar vilken uppskattning vi känner för kvaliteten
              i deras arbete och insatser.
            </seg>
            <seg n="53d78d7d">
              Jag kanske får vara så fräck att jag hänvisar Åsa Lindestam till
              en artikel jag skrev i GP förra veckan som handlar om synen på
              framtiden för BG inte minst år 2011. Det kommer att ske ett arbete
              med att bland annat kalibrera storleken på den kommande BG:n.
            </seg>
            <seg n="47a78639">
              Varför blev det inte Tchad? Förutom de saker jag nämnde tidigare
              i diskussionen kan jag nämna att det är en snabbinsatsförmåga.
              Det bedömdes att det i Tchadfallet fanns tid för styrkegenerering.
              Nu kom den av helt andra skäl att dra ut på tiden ett halvår.
            </seg>
            <seg n="0e555426">
              Det var ganska få av medlemmarna i EU, i själva verket bara hälften,
              som ville delta i Tchad. Då är det viktigt att den som går in
              snabbt inte blir hängande. Man bedömer att BG:n skulle ha kunnat
              verka i Tchad i fyrasex månader och förmodligen i fyra. Det är
              ändå kortare tid än vad styrkegenerering i stort tog.
            </seg>
            <seg n="6f06f1e3">
              Det andra som det nu har varit en diskussion om är huruvida man
              skulle ha BG:n som strategisk reserv i Tchadinsatsen. Problemet
              då är att man låser upp en snabbinsatsförmåga som inte längre
              kan göra en snabb insats någon annanstans förrän den är upplåst
              som reserv. Det har också avförts.
            </seg>
            <seg n="13f85fa5">
              Gällande nästa sak som Åsa tog upp här står NBG i beredskap till
              halvårsskiftet. Den ska kunna gå in till och med halvårsskiftet.
              Det är en utbredd missuppfattning som jag har noterat i den svenska
              debatten att om den inte gick ut i början på perioden så går den
              inte ut. Den kan gå in i juni och sedan vara ute i fyrasex månader.
              Det är vårt krav från politikens sida att det ska vara så. Det
              är den uppgift man har att förvalta.
            </seg>
            <seg n="d076d475">
              I det generella tror jag att Åsa Lindestam har rätt när hon pekar
              på lättmek som en framtida utveckling och efterfrågan om man så
              vill i internationella insatser. Kring det tror jag att vi behöver
              ha en mer långsiktig diskussion med anledning av den kommande
              inriktningspropositionen om hur Sveriges försvar ska se ut och
              utvecklas.
            </seg>
            <seg n="a673ab8a">
              Nästa fråga som Åsa tar upp är höggradigt relevant. Vad gör vi
              nu med de killar och tjejer som har tränat, utbildat sig, förberett
              sig och varit i beredskap? Svaret är att de i så stor utsträckning
              som bara är möjligt ska tas till vara i andra utgående rotationer
              för pågående internationella insatser. Det gäller till exempel
              Kosovo, Afghanistan och så vidare. Det handlar om välutbildade
              och väldigt duktiga personer.
            </seg>
            <seg n="693ebf87">
              Jag vill också skjuta in att NBG har byggt stolthet, framtidstro
              och motivation i omställningen av vårt eget försvar. Det finns
              mycket erfarenheter att dra där för framtiden. Det är viktigt
              för hela försvaret och för förnyelsen av försvaret i stort. Det
              gäller inte bara i Sverige. Det är samma utveckling i ett antal
              europeiska länder. Stridsgruppskonceptet har bidragit till en
              allmän modernisering och förnyelse.
            </seg>
            <seg n="012ad5e3">
              Vi måste också kontinuerligt fundera på hur vi balanserar snabbinsatsförmåga
              inom EU mot förmåga till mer långsiktiga insatser på plats. Där
              har vi som bekant haft problem inom EU med styrkegenereringen.
              Det kostar stora summor att ha resurser som står i snabb beredskap.
              Men det finns också särskilda skäl.
            </seg>
            <seg n="c5bef89c">
              Jag tror att vi alla skulle inse det väldigt snabbt om det kom
              ett nytt Rwanda och vi skulle behöva använda en snabbinsatskapacitet
              för att hindra oacceptabla humanitära situationer.
            </seg>
          </u>
          <note type="speaker" n="7f01471f">
            Anf. 144 ÅSA LINDESTAM (s):
          </note>
          <u who="asa_lindestam_f208fc" xml:id="i-276b7ba449d43138-2" n="9b663c8d">
            <seg n="6e2e9b81">
              Herr talman! Jag tror inte bara att det handlar om Rwanda. Jag
              var nere i Kosovo strax innan det brakade loss där år 2004. Det
              finns säkert många ställen där man kan använda en sådan styrka.
            </seg>
            <seg n="5a020678">
              Jag är mycket medveten om styrkegenereringen. Jag tror att det
              vid det här laget har skett fem gånger och att man fortfarande
              inte har full styrka i Tchad. Trots det måste vi fundera över
              hur vi ska bemanna vår battlegroup och de saker som vi har lovat.
            </seg>
            <seg n="b5fedcc2">
              Samtidigt finns det i detta ett bekymmer för att vi på hemmaplan
              dränerar de tjänster som vi har på regementen där vi ska utbilda
              våra värnpliktiga. De har inte heller varit fullt besatta.
            </seg>
            <seg n="864986d8">
              Det här är någonting som ska planeras mer noggrant i framtiden,
              anser jag. Om man nu tar så många personer och sätter i en battlegroup
              och skickar i väg dem måste man också fylla på från andra hållet.
              Här är vi på väg att nedrusta, har jag förstått.
            </seg>
            <seg n="53c2b990">
              Jag talade om leading nation , ledande nation. Är det Sverige
              som alltid ska stå för de delarna? Jag funderar på om det måste
              vara så. Är man leading nation måste man alltså täcka upp med
              saker där man inte får andra länder att ställa upp. Då kostar
              det väldigt mycket. Jag tror att också andra länder skulle kunna
              må gott av att ta den delen.
            </seg>
            <seg n="43d4bdc2">
              Jag tycker som socialdemokrat att vi ska vara pådrivande. Vi
              ska driva dessa frågor väldigt hårt. Jag vet att vi gör nytta
              därute. Jag vet att många som tar emot oss ser att det är rejäla
              människor som också har ett civilt liv med sig ned dit de åker.
              De kan göra väldigt goda saker, och det är viktigt.
            </seg>
            <seg n="f0d347fc">
              Just de som nu står redo borde vara ute. Det vore bra om de kunde
              åka till Kosovo och till Afghanistan. Jag skulle också vilja slänga
              in en sista fråga: Vem är det som fattar beslutet att sätta in
              Battlegroup när det väl är dags?
            </seg>
          </u>
          <note type="speaker" n="f5923836">
            Anf. 145 Försvarsminister STEN TOLGFORS (m):
          </note>
          <u who="unknown" xml:id="i-3456cd3e32056590-5" n="ed60242e">
            <seg n="e69b1d1b">
              Herr talman! Åsa Lindestam ställer frågan: Är det alltid så att
              Sverige ska vara leading nation ? Jag tycker att vi ska ha den
              ambitionen åtminstone för år 2011. Det är vad vi nu hanterar.
            </seg>
            <seg n="d521e3b9">
              Sedan är bemanningen alltid en dialog med de andra deltagande
              länderna. Det är inget givet i utfallet och hur det kommer att
              se ut. Just nu har vi börjat få in underlag från Försvarsmakten
              om olika tänkbara alternativ för BG:n för år 2011. Det finns olika
              alternativ på storlek hur många Sverige ska delta med.
            </seg>
            <seg n="1db45718">
              Jag vill gärna vara med i EU och med kollegerna fortsätta att
              diskutera just detta om användbarheten av BG:n. Jag tror att själva
              konceptet är gott. Det är inte där diskussionen nu finns.
            </seg>
            <seg n="5a1728a5">
              Det handlar om de andra sakerna vi har talat om i den här debatten.
              Det är politisk vilja och gemensam finansiering. Finns det oförutsedda
              saker som håller tillbaka användningen? Blev det så att den gemensamma
              finansieringen som var tänkt att möjliggöra användningen i stället
              kom att bromsa användningen? Det måste vi fortsätta att tala om.
            </seg>
            <seg n="63c20232">
              Det är också viktigt att konstatera att redan existensen av EU:s
              snabbinsatsförmåga bidrar till att den inte behöver användas.
            </seg>
            <seg n="a9a94480">
              EU får möjlighet att på ett annat sätt ha makt bakom orden. Alla
              vet att om det behövs finns möjligheten för EU att med mycket
              kort varsel i praktiken tio dagar gå in och göra en substantiell
              insats i princip var som helst i världen. Det kan möjligen ge
              upphov till en eller annan extra tanke hos andra. Det adderar
              trovärdighet till den gemensamma utrikes-, säkerhets- och försvarspolitiken.
            </seg>
            <seg n="850ebad6">
              Det vore alldeles fel att tro att BG och i synnerhet NBG inte
              har något värde även om de inte används. Det har de. De verkar
              avhållande. De höjer EU:s samlade trovärdighet.
            </seg>
            <seg n="c4358d4f">
              Om man ska göra någon form av bokslut har det haft stor betydelse
              för EU:s trovärdighet, för vår reformering av vårt eget försvar
              och för utbildningen av ett antal väldigt bra personer som nu
              också är tillgängliga för andra insatser.
            </seg>
          </u>
          <note n="ced99099">
            Överläggningen var härmed avslutad.
          </note>
          <note n="7824f003">
            24 § Anmälan om inkommen faktapromemoria om förslag från Europeiska
            kommissionen
          </note>
          <note n="ca372c8d">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="unknown" xml:id="i-c528ec277f05b7dd-5" n="ed60242e">
            <seg n="5c7a6385">
              KOM(2008)207
            </seg>
          </u>
          <note n="35ecfb1b">
            25 § Hänvisning av ärenden till utskott
          </note>
          <note n="735e3032">
            Föredrogs och hänvisades
          </note>
          <note n="2147959c">
            26 § Förnyad bordläggning
          </note>
          <note n="ba8eae4f">
            Föredrogs och bordlades åter
          </note>
          <note n="0aa4ccd0">
            27 § Bordläggning
          </note>
          <note n="ab3979b7">
            Anmäldes och bordlades
          </note>
          <note n="777d8f6b">
            28 § Anmälan om frågor för skriftliga svar
          </note>
          <note n="a9eaa452">
            Anmäldes att följande frågor för skriftliga svar framställts
          </note>
          <note n="8a20940f">
            den 3 juni
          </note>
          <note n="550259d0">
            Fredrik Olovsson
          </note>
          <note n="452ba8e8">
            Bengt-Anders Johansson
          </note>
          <note n="2be07241">
            Frågorna redovisas i bilaga som fogats till riksdagens snabbprotokoll
            tisdagen den 10 juni.
          </note>
          <note n="5421a3f6">
            29 § Kammaren åtskildes kl. 18.41.
          </note>
          <note n="6654c0c6">
            Förhandlingarna leddes
          </note>
          <note n="ad277c9c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
